{"id": "250245", "revid": "1543377", "url": "https://it.wikipedia.org/wiki?curid=250245", "title": "Individualismo", "text": "L'individualismo \u00e8 una posizione morale, una filosofia politica, un'ideologia, o prospettiva sociale, che sottolinea il valore morale dell'individuo. Gli individualisti promuovono l'esercizio del raggiungimento di alcuni obiettivi quali l'indipendenza e l'autonomia, opponendo, tuttavia, la pi\u00f9 strenua resistenza agli intralci sui loro interessi, sia per la societ\u00e0 che per qualsiasi altro gruppo o istituzione.\nL'Individualismo rende l'individuo il suo punto di focalizzazione e parte con il presupposto che l'individuo umano \u00e8 di importanza primaria nella lotta per la liberazione. La libert\u00e0, nelle sue forme pi\u00f9 svariate, \u00e8 la sostanza fondamentale per molte di queste correnti. Il liberalismo classico, il libertarianismo, l'esistenzialismo e l'individualismo anarchico sono esempi di movimenti che prendono l'individuo umano come unit\u00e0 centrale per le analisi.\n\u00c8 stato fatto uso del termine per denotare \"La qualit\u00e0 di essere individuale; e quindi l'individualit\u00e0\" riferendosi a possedere \"una caratteristica individuale; una cattiva abitudine.\" L'Individualismo \u00e8 anche associato agli interessi artistici e boh\u00e8me e a degli stili di vita in cui vi \u00e8 una tendenza alla creazione e alla sperimentazione di s\u00e9 stessi, in contrasto alla tradizione o alle opinioni e ai comportamenti della classe popolare cos\u00ec come con le posizioni filosofiche ed etiche umaniste.\nL'Individuo.\nCome da utilizzo comune, l'individuo \u00e8 una persona od un qualsiasi specifico oggetto di una collezione. Nel XV secolo e precedentemente, e in tempi attuali, all'interno dei campi della statistica e della metafisica, individuale significa \"indivisibile\", termine tipicalmente usato per descrivere un qualsiasi ente singolo numerabile, ma con pi\u00f9 frequenza viene adoperato per indicare la \"persona\" nel suo contesto. Dal XVII secolo in poi, individuale significa separatezza, come quanto indicato nell'individualismo. L'Individualit\u00e0 \u00e8 la condizione o la qualit\u00e0 di essere un individuo; ossia una persona separata dalle altre con dei propri bisogni, obiettivi, e desideri da raggiungere.\nIndividualismo e societ\u00e0.\nUn individualista entra all'interno della societ\u00e0 e degli altri suoi interessi, o richiede almeno il \"diritto\" per subordinarsi ai propri interessi, senza prendere in considerazione gli interessi della societ\u00e0 (un individualista non ha necessariamente bisogno di essere un egoista). Un individualista non presta fede ad una qualsiasi filosofia che richiede il sacrificio dei propri interessi dei singoli per tutte le cause sociali pi\u00f9 elevate. Di questo tenore, ad esempio, fu la concezione di \"individualismo\" che anim\u00f2 un celebre discorso di Benjamin Constant all'Universit\u00e0 di Parigi nel 1819. In quell'occasione, Constant defin\u00ec l'individualismo come la \"libert\u00e0 dei moderni\", dichiarando conclusa l\u2019epoca in cui gli uomini si sottomettevano interamente al potere collettivo per acquisire sovranit\u00e0 sugli affari pubblici. Jean-Jacques Rousseau affermerebbe, invece, che il suo concetto di \"volont\u00e0 generale\" nel suo \"Contratto Sociale\" non \u00e8 che una semplice raccolta di volont\u00e0 individuali, e che favorisce solamente gli interessi dell'individuo (il vincolo del diritto sarebbe vantaggioso per l'individuo, in quanto la mancanza di rispetto per la legge comporta necessariamente, agli occhi di Rousseau, una forma di ignoranza e la sottomissione alle proprie passioni invece che un'autonomia della ragione).\nLe societ\u00e0 e i gruppi possono differenziarsi, nella misura in cui essi si basano sugli \"interessi personali\" (individualistici, e probabilmente egoisti) molto pi\u00f9 degli \"interessi collettivi\" (orientati alla collettivit\u00e0, ad un gruppo di persone, o alla societ\u00e0). Ruth Benedict afferma che esiste anche una descrizione, rilevante in questo contesto, tra \"le societ\u00e0 colpevoli\" (ad esempio, l'Europa medievale) con dei \"punti di riferimento standard interni\", e le \"societ\u00e0 umilianti\" (ad esempio, il Giappone, \"che rinnega i propri antenati\") con dei \"punti di riferimento standard esterni\", dove la gente guarda ai loro coetanei per ricevere una risposta, un \"feedback\", se un'azione \u00e8 \"giusta\" o no (metodo meglio conosciuto come \"pensiero collettivo\").\nLa misura in cui ciascuna societ\u00e0 o gruppo risulta \"individualista\" pu\u00f2 variare di tempo in tempo, e da nazione a nazione. Per esempio, la societ\u00e0 Giapponese \u00e8 maggiormente incline alle collettivit\u00e0 (per esempio, le decisioni tendono ad essere prese in base ai consensi di pi\u00f9 gruppi di persone, piuttosto che da singoli individui) ed \u00e8 stato discusso che le \"personalit\u00e0 sono meno sviluppate\" (pi\u00f9 di quanto \u00e8 tipico in Occidente). Gli Stati Uniti sono spesso considerati come la coda dell'individualismo, tenendo presente che le societ\u00e0 Europee tendono maggiormente a credere nello \"spirito civico\", negli investimenti di stato \"socialisti\", e nelle iniziative \"pubbliche\".\nJohn Kenneth Galbraith propose una classica distinzione tra \"il benessere personale e lo squallore pubblico\" negli Stati Uniti, e \"lo squallore personale e il benessere pubblico\" in, ad esempio, Europa, e quindi una correlazione tra l'individualismo e i gradi di intervento nel settore pubblico e nella fiscalit\u00e0.\nL'Individualismo \u00e8 stato spesso contrastato dal totalitarismo o dal collettivismo, poich\u00e9 infatti si pu\u00f2 riscontrare un'ombra di quei comportamenti, che, da un livello sociale di una societ\u00e0 fortemente individualista, attraverso le societ\u00e0 miste (un termine che il Regno Unito ha fatto uso nel periodo successivo alla Seconda guerra mondiale), giunge ad una collettivista. Inoltre, diversi collettivisti (particolarmente sostenitori del collettivismo anarchico o del socialismo libertario) propongono una sostanziale differenza tra collettivismo di mentalit\u00e0 libertaria e le pratiche totalitarie.\nIndividualismo politico.\nNella filosofia politica, la teoria individualista del governo asserisce che lo Stato dovrebbe proteggere la libert\u00e0 degli individui nella pratica cos\u00ec come questi vogliono, purch\u00e9 non infrangano la libert\u00e0 altrui. Ci\u00f2 \u00e8 in contrasto con le teorie politiche collettiviste, in cui, invece di lasciare le persone nel perseguire i propri scopi, lo Stato assicura che l'individuo serva all'intera societ\u00e0. Il termine fu utilizzato per descrivere le \"iniziative individuali\" e la \"libert\u00e0 dell'individuo.\" Questa teoria pu\u00f2 essere ben descritta come \"laissez faire\", che in francese significa \"lasciate fare [la gente]\" \"[per loro stessi che sanno come fare]\".\nGli Individualisti sono principalmente interessati a tutelare l'autonomia individuale nei confronti degli obblighi imposti dalle istituzioni sociali (come lo Stato). Molti individualisti credono nel proteggere la libert\u00e0 della minoranza dalla volont\u00e0 della maggioranza. Cos\u00ec, gli individualisti si oppongono ai sistemi democratici senza protezioni costituzionali esistenti, non permettendo che la libert\u00e0 individuale debba essere limitata dagli interessi della maggioranza. Questi attivismi riguardano sia le libert\u00e0 civili che economiche.\nPer Susan Brown \"Liberalismo e anarchismo sono due filosofie politiche che sono fondamentalmente in legame con la libert\u00e0 individuale ma differiscono tra loro in modi molto diversi. L'anarchismo condivide con il liberalismo un impegno radicale per la libert\u00e0 individuale pur respingendo le relazioni competitive tra le propriet\u00e0 liberaliste.\"\nLiberalismo.\nIl Liberalismo (dal latino \"liberalis\", \"della libert\u00e0; degno di un uomo libero, gentile, cortese, generoso\") \u00e8 credere nella importanza della libert\u00e0 individuale. Questa convinzione \u00e8 ampiamente accettata oggi in tutto il mondo, ed \u00e8 stata riconosciuta come un valore importante da molti filosofi nel corso della storia. L'Imperatore Romano Marco Aurelio ha lodato \"l'idea di un sistema politico amministrato in considerazione ai pari diritti e alla pari libert\u00e0 di parola, e l'idea di un governo regale che rispetti la maggior parte di tutta la libert\u00e0 dei governati\".\nIl liberalismo moderno affonda le proprie radici nell'Illuminismo e respinge molte ipotesi fondamentali che hanno dominato la maggior parte delle teorie precedenti sul governo, come il Diritto divino dei re, lo Stato ereditario, e la religione di Stato. John Locke \u00e8 stato spesso accreditato per i fondamenti filosofici del liberalismo moderno. Ha scritto che \"nessuno deve danneggiare l'altro nella sua vita, nella salute, nella libert\u00e0, o nei beni.\"\nNel XVII secolo le idee liberali cominciarono a influenzare i governi europei, in nazioni come Paesi Bassi, Svizzera, Inghilterra e Polonia, sebbene fossero fortemente in opposizione fra di loro, e spesso coinvolte in conflitti armati, da coloro i quali avevano favorito una monarchia assoluta e stabilito una religione di Stato. Nel XVIII secolo, in America, fu fondato il primo Stato liberale moderno, senza la presenza di un monarca o un'aristocrazia ereditaria. Nella \"Dichiarazione di indipendenza\" americana \u00e8 inclusa la frase che \"tutti gli uomini sono creati uguali, che essi sono dotati dal loro Creatore di alcuni diritti inalienabili, cui tra questi vi sono la vita, la libert\u00e0 e il perseguimento della felicit\u00e0, e per assicurare questi diritti, i governi sono istituiti dagli uomini, dai quali derivano i giusti poteri dal consenso dei governati\".\nIl liberalismo esiste sotto diverse forme. Secondo John N. Gray, l'essenza del liberalismo \u00e8 \"la tolleranza dei credi differenti e delle altrettante idee, e su ci\u00f2 si basa un equilibrio perfetto.\"\nAnarchismo.\nL'Anarchismo \u00e8 una filosofia politica che si basa sulle teorie e le attitudini che ritengono che lo Stato sia non necessario, nocivo, o comunque indesiderato, e favoriscono invece una societ\u00e0 senza stato o un'anarchia. Gli anarchici individualisti possono disporre di criteri aggiuntivi per ci\u00f2 che loro stessi concepiscono sia anarchico, e spesso vi \u00e8 un ampio disaccordo su questi concetti. Secondo la \"The Oxford Companion to Philosophy\", \"Non esiste un'unica definizione che tutti gli anarchici condividano, e quelli che vengono considerati anarchici nel migliore dei casi condividono un'idea di una famiglia unita.\"\nAnarchismo individualista.\nL'anarchismo individualista si riferisce a una di quelle diverse tradizioni di pensiero nel movimento anarchico che enfatizza l'individuo e il suo essere su qualsiasi tipo di fattori esterni, come gruppi, societ\u00e0, tradizioni e sistemi ideologici. L'anarchismo individualista non \u00e8 una filosofia unica, ma si riferisce ad un gruppo di filosofie individualistiche che talvolta sono in conflitto fra di loro. All'inizio le influenze dell'anarchismo individualista sono state il pensiero di William Godwin, Henry David Thoreau (Trascendentalismo), Josiah Warren (\"sovranit\u00e0 dell'individuo\"), Lysander Spooner (\"diritto naturale\"), Pierre-Joseph Proudhon (mutualismo), Herbert Spencer (\"legge dell'uguale libert\u00e0\") e Max Stirner (egoismo). Da l\u00ec si espanse in Europa e negli Stati Uniti. Benjamin Tucker, un anarchico individualista famoso del XIX secolo, ha dichiarato che \"se l'individuo ha il diritto di governare se stesso, ogni governo esterno \u00e8 tirannia\".\nIndividualismo filosofico.\nEgoismo etico.\nL'egoismo etico (anche semplicemente chiamato egoismo) \u00e8 una posizione etica normativa per cui l'ente morale dovrebbe muoversi in base ai propri interessi personali. Si differenzia dall'egoismo psicologico, che afferma che la gente \"agisce\" solo in base ai propri interessi. L'egoismo etico si differenzia anche dall'egoismo razionale, che sostiene semplicemente che \u00e8 razionale agire nei propri interessi personali. Queste concezioni di pensiero, tuttavia, possono essere combinate con l'egoismo etico.\nL'egoismo etico \u00e8 in contrasto con l'altruismo etico, il quale afferma che il garante morale ha l'obbligo di aiutare e servire gli altri. Sia l'egoismo che l'altruismo sono in disaccordo con l'utilitarismo etico, che afferma che il garante morale dovrebbe considerare i propri interessi (meglio noti come soggetti) senza avere alcun riguardo per gli altri (come fa l'egoismo, elevando i propri interessi e il proprio \"io\" su gli altri), ma allo stesso tempo un individuo non dovrebbe (come invece l'altruismo fa) sacrificare uno dei propri interessi per aiutare quelli degli altri, dal momento che uno degli interessi personali (ad esempio, un proprio desiderio o benessere) \u00e8 sostanzialmente equivalente ai medesimi altrui. Egoismo, utilitarianismo, e altruismo sono tutte forme derivate dal consequenzialismo, ma l'egoismo e l'altruismo contrastano con l'utilitarianismo, giacch\u00e9 entrambi sono delle forme derivate dal consequenzialismo che come focalizzano sull'agente morale; anche se l'utilitarianismo viene definito neutrale verso l'agente (presentandosi come obbiettivo e imparziale), allo stesso modo \u00e8 indifferente verso i bisogni individuali del soggetto stesso, cos\u00ec come non considera questi come uguali ai bisogni primari, ai desideri, o al benessere di tutti gli altri.\nL'egoismo etico, tuttavia, non richiede agenti morali per ledere gli interessi e il benessere degli altri quando \u00e8 artefice di una deliberazione morale; ad esempio, ci\u00f2 che \u00e8 presente negli interessi personali di un agente pu\u00f2 essere dannoso per inciso, favorevole o neutrale nei suoi effetti sugli altri. L'individualismo permette che gli interessi e il benessere altrui siano presi o non, in considerazione, a patto che ci\u00f2 che viene scelto sia efficace nel soddisfare gli interessi personali dell'agente stesso. N\u00e9 l'egoismo etico comporta necessariamente che, nel perseguire gli interessi personali, si dovrebbe sempre fare ci\u00f2 che si vuole; a lungo termine, la realizzazione di desideri a breve termine pu\u00f2 risultare dannosa per il proprio io. Sulle parole di James Rachels, \"l'egoismo etico [...] approva l'egocentrismo, ma non accetta la follia.\"\nL'egoismo etico \u00e8 stato spesso la base filosofica per svariate dottrine quali il libertarianismo o l'anarco-individualismo come ad esempio si pu\u00f2 vedere in Max Stirner, anche se nella sua filosofia si pu\u00f2 riscontrare una leggera dose di altruismo. Queste sono posizioni politiche basate in parte sul pensiero che gli individui non dovrebbero impedire coercitivamente agli altri di esercitare la propria libert\u00e0 di azione.\nEsistenzialismo.\nEsistenzialismo \u00e8 un termine applicato ai lavori di diversi filosofi del diciannovesimo e del ventesimo secolo i quali, nonostante le profonde differenze dottrinali, generalmente concordano che il pensiero filosofico si debba focalizzare sull'affrontare le condizioni esistenziali di una persona, e i suoi relativi sentimenti, azioni, pensieri e responsabilit\u00e0. Verso gli inizi del XIX secolo, il filosofo S\u00f8ren Kierkegaard, successivamente considerato come il padre dell'esistenzialismo, asser\u00ec che l'individuo ha la sola responsabilit\u00e0 di dare un significato esistenziale alla propria vita e viverla con passione e sincerit\u00e0, nonostante tutti gli ostacoli esistenziali e le distrazioni tra cui la disperazione, la rabbia, le assurdit\u00e0, l'alienazione, e la noia.\nI filosofi esistenziali successivi mantengono l'accento sull'idea di individuo, ma differiscono, in misura diversa, da come si realizza e cosa costituisce una vita appagante, quali sono gli ostacoli da superare, e quali fattori esterni ed interni sono coinvolti, tra cui le conseguenze potenziali dell'esistenza o dell'inesistenza di Dio. Molti esistenzialisti hanno anche trattato le discussioni della filosofia tradizionale o accademica, in entrambi gli stili e contenuti, come troppo astratte e distanti dalla concreta esperienza umana esistenziale. L'esistenzialismo si diffuse e acquis\u00ec fascino negli anni successivi alle Guerre mondiali diventando un modo per ribadire l'importanza dell'individualit\u00e0 e della libert\u00e0 umana.\nUmanesimo.\nL'umanesimo \u00e8 una concezione comune ad un ampio raggio di posizioni etiche che danno valore alla dignit\u00e0, alle preoccupazioni, e alle capacit\u00e0 degli esseri umani, soprattutto alla razionalit\u00e0. Sebbene il termine pu\u00f2 assumere svariati significati, il suo significato entra nel suo obbiettivo quando entra in contrasto con il soprannaturale o fa ricorso all'idea di autorit\u00e0. Dal diciannovesimo secolo, l'umanesimo \u00e8 stato spesso associato con un anticlericalismo ereditato dal diciottesimo secolo dai filosofi illuministi. Verso gli inizi del ventesimo secolo l'umanesimo tende fortemente ad accentuare i diritti umani, tra cui i diritti di riproduzione, l'eguaglianza fra i sessi, la giustizia sociale, e la separazione fra Stato e Chiesa. Il termine arriva a coprire religioni non-teistiche organizzate, umanesimo secolare, e un atteggiamento di vita umanistico.\nEdonismo.\nL'Edonismo \u00e8 una scuola di etica che sostiene che il piacere \u00e8 l'unico valore intrinseco. L'idea base dietro il pensiero edonista \u00e8 che il piacere \u00e8 l'unica cosa che \u00e8 benefica per una persona. Tale termine viene spesso usato come giustificazione valutare in termini di quanto \"piacere\" e quanto leggero \"dolore\" (sofferenza) provocano le azioni. In termini semplici, un edonista cerca di massimizzare il piacere netto, e di ridurre pi\u00f9 possibilmente il dolore.\nOggettivismo.\nL'Oggettivismo \u00e8 un sistema filosofico creato dalla filosofa e novellista Ayn Rand (1905\u20131982) che afferma: la realt\u00e0 esiste indipendentemente dalla coscienza; gli esseri umani guadagnano la conoscenza razionalmente dalla percezione attraverso il processo della formazione del concetto e tramite processi logici induttivi e deduttivi; lo scopo morale di una vita \u00e8 la ricerca della propria felicit\u00e0 o dei propri interessi personali; l'unico sistema sociale consistente con questa moralit\u00e0 \u00e8 enormemente rispettoso per i diritti individuali, incarnato sotto forma di un capitalismo che abbraccia l'etica del \"laissez faire\"; e il ruolo dell'arte nella natura umana \u00e8 di trasformare le pi\u00f9 ampie idee metafisiche dell'uomo, attraverso una selettiva riproduzione della realt\u00e0, in un'opera concreta che egli stesso pu\u00f2 comprendere e cui pu\u00f2 rispondere emotivamente. L'oggettivismo celebra l'uomo come un proprio eroe, \"con la felicit\u00e0 come il suo scopo morale principale nella sua vita, con la realizzazione produttiva come la sua pi\u00f9 nobile attivit\u00e0, e la ragione come il suo unico principio assoluto.\"\nAnarchismo filosofico.\nL'anarchismo filosofico \u00e8 una scuola di pensiero anarchica che sostiene che lo Stato sovrano manca di legittimit\u00e0 morale e - in contrasto con l'anarchismo rivoluzionario - non invoca una rivoluzione violenta per eliminarlo ma predica un'evoluzione pacifica per superarlo. Anche se l'anarchismo filosofico non necessariamente implica una qualsiasi azioni o desiderio per l'eliminazione dello Stato, gli anarchici filosofici non credono di avere l'obbligo o il dovere di obbedire allo Stato, o in teoria, che lo Stato ha il diritto di comandare.\nL'anarchismo filosofico \u00e8 un componente soprattutto dell'individualismo anarchico. Tra i maggiori esponenti dell'anarchismo filosofico ritroviamo Mohandas Gandhi, William Godwin, Pierre-Joseph Proudhon, Herbert Spencer, Max Stirner Benjamin Tucker, e Henry David Thoreau. Tra i filosofi anarchici contemporanei ritroviamo John Simmons e Stefano Carraro.\nLa dottrina dell'individualismo economico afferma che ciascun individuo dovrebbe essere autonomo nel prendere le proprie decisioni sul piano economico, al contrario di come potrebbe fare uno Stato, o la societ\u00e0, ossia che potrebbero stabilire decisioni per questo.\nLiberalismo classico.\nIl liberalismo classico \u00e8 un'ideologia politica che si \u00e8 sviluppata nel XIX secolo in Inghilterra, in Europa Occidentale, e nelle Americhe. Segu\u00ec le prime forme di liberalismo nel suo impegno per la libert\u00e0 personale e al governo del popolo, ma differ\u00ec dal liberalismo primitivo per via del suo impegno nello sviluppo del libero mercato e degli economisti classici. Notevoli liberali classici del diciannovesimo secolo furono Jean-Baptiste Say, Thomas Malthus, e David Ricardo. Liberalismo classico rifior\u00ec nel ventesimo secolo grazie a Ludwig von Mises e Friedrich Hayek, e successivamente si svilupp\u00f2 grazie a Milton Friedman, Robert Nozick, Loren Lomasky, e Jan Narveson.\nL'espressione \"liberalismo classico\" \u00e8 spesso usata per riferirsi a tutte le forme di liberalismo che sono sorte prima del XX secolo. E, dopo gli anni 70, questo termine inizi\u00f2 ad essere di uso comune tra i libertariani per descrivere il loro appoggio nel primato della libert\u00e0 economica e del governo minimale. \u00c8 spesso difficile stabilire quale significato \u00e8 inteso in un discorso aperto.\nIndividualismo anarchico ed economia.\nRiguardo alle questioni economiche dell'anarco-individualismo, all'interno di questa frangia, vi sono molti sostenitori del mutualismo (Pierre-Joseph Proudhon, \u00c9mile Armand, prime teorie di Benjamin Tucker); delle posizioni favorevoli al diritto naturale (Benjamin Tucker (inizi), Lysander Spooner, Josiah Warren); e di \"irrispettose\" concezioni verso \"fantasmi\" quali propriet\u00e0 privata e l'economia di mercato (Max Stirner, John Henry Mackay, Lev Chernyi, Benjamin Tucker (successivamente), Renzo Novatore, illegalismo).\nMutualismo.\nIl mutualismo \u00e8 una scuola di pensiero anarchica che pu\u00f2 essere rintracciata attraverso gli scritti di Pierre-Joseph Proudhon, che propone una societ\u00e0 in cui ciascuna persona possiede dei mezzi di produzione, sia individualmente che collettivamente, con un commercio che costituisce l'importo equivalente del lavoro nel libero mercato. Integrale allo schema fu l'establishment del credito bancario reciproco che darebbe ai produttori un tasso d'interesse minimo solo sufficiente a coprire i costi di amministrazione. Il mutualismo si basa sulla teoria del valore lavoro che afferma che quando il lavoro o il suo prodotto viene venduto, in cambio, si dovrebbero ricevere prodotti o servizi recanti \"la quantit\u00e0 di lavoro necessario per produrre un articolo della stessa utilit\u00e0\". Ricevere di qualcosa di meno sarebbe considerato sfruttamento, furto di lavoro, o un'usura.\nSocialismo libertario.\nIl libertarismo socialista (meglio noto come libertarismo di sinistra) \u00e8 un termine largamente utilizzato per descrivere una differente visione della politica libertaria sotto svariati movimenti e teorici.\nIl socialismo libertario, come sostenuto da teorici contemporanei come Peter Vallentyne, Hillel Steiner, e Michael Otsuka, \u00e8 una dottrina che ha un forte legame con la libert\u00e0 personale \"e\" presenta una visione egualitaria sulle natural resources, sostenendo che \u00e8 illegittimo per qualcuno proclamarsi un possedimento privato di risorse a discapito altrui. Alcuni libertari progressisti di questo genere sostengono una forma di ridistribuzione della ricchezza sulla base di una richiesta da parte di ciascun individuo che ha diritto ad una quota uguale di risorse naturali. Anarco-socialisti, come Murray Bookchin, anarco-comunisti come Peter Kropotkin e anarco-collettivisti come Michail Bakunin, vengono spesso definiti socialisti libertari. Noam Chomsky si \u00e8 spesso definito come socialista libertario. Partiti libertario-progressisti, come Green, condividono con il \"socialismo tradizionale una sfiducia verso l'economia di mercato, gli investimenti privati, l'etica del successo, e l'impegno per l'espansione dello stato sociale.\"\nLiberismo di destra.\nLibertarismo di destra o liberismo di destra \u00e8 un termine usato per descrivere sia una forma non-collettivista del libertarismo che una variet\u00e0 di diverse concezioni liberali alcune etichettate sotto l'etichetta \"di destra\" del libertarismo tradizionale tra cui il \"liberismo conservatore\".\nLa Stanford Encyclopedia of Philosophy lo ha chiamato \"libertarismo (o liberismo) conservatore\" ma afferma: \"Il libertarismo \u00e8 spesso considerato come una dottrina 'di destra'. Questa, tuttavia, \u00e8 un'incomprensione per via di due motivi. In primo luogo, pi\u00f9 su un piano sociale che economico, il libertarismo tende ad essere 'di sinistra'. Si oppone alle leggi che vanno contro i rapporti sessuali consenzienti e privati tra adulti (a.e., rapporti omosessuali, sesso pre-matrimoniale, e devianze sessuali), che limitano l'uso di stupefacenti, leggi che impongono pensieri o pratiche religiosi sugli individui, e un servizio militare obbligatorio. In secondo luogo, in aggiunta alla meglio conosciuta versione del libertarismo \u2014 liberismo conservatore \u2014 ne esiste un'altra meglio conosciuta come 'socialismo libertario'. Entrambi approvano in pieno la propriet\u00e0 privata, ma differiscono per quanto riguarda gli agenti che hanno competenze adeguate per delle inappropriate risorse naturali (terra, aria, acqua, ecc.)\""}
{"id": "250252", "revid": "125847290", "url": "https://it.wikipedia.org/wiki?curid=250252", "title": "Unione Italiana del Lavoro (1950)", "text": "L'Unione Italiana del Lavoro (UIL) \u00e8 una confederazione sindacale italiana.\nDa non confondere con il sindacato omonimo che esistette dal 1918 al 1925, con il quale non vi \u00e8 alcun legame di continuit\u00e0 se non nel nome, rappresenta lo storico sindacato dell'area socialdemocratica e repubblicana.\nStoria.\nLa nascita della UIL \u00e8 avvenuta per tappe, ed \u00e8 frutto sia delle scissioni generate dalla CGIL unitaria, sia dei rimescolamenti politici in seno ai partiti politici italiani nel primo dopoguerra repubblicano, in particolare nell'area socialista.\nProdromi, la CGIL unitaria.\nIl 3 giugno 1944, con l'Italia ancora in guerra, Giuseppe Di Vittorio per il Partito Comunista Italiano, Achille Grandi per la Democrazia Cristiana ed Emilio Canevari (in sostituzione di Bruno Buozzi ucciso dai nazisti) per il Partito Socialista Italiano firmano il patto di Roma. In seguito a tale patto si\ncostitu\u00ec la CGIL unitaria. Essa si prefiggeva di dare rilievo all'unit\u00e0 di tutti i lavoratori italiani indipendentemente dalle opinioni politiche e dalle credenze religiose e fu il frutto della politica di cooperazione tra i partiti antifascisti del CLN. Le tre correnti, comunista, socialista e cattolica convivevano sotto lo stesso tetto in nome dell'unione di tutti i lavoratori e della lotta antifascista.\nOrigini, le scissioni dalla CGIL.\nIl 18 aprile 1948, Unit\u00e0 Socialista, la lista che aggregava il socialdemocratici e i socialisti riformisti ottenne il 7,07% alla camera dei deputati e il 3,62% al senato in unione col Partito Repubblicano Italiano entrando con due ministri nel V governo De Gasperi. Invece il PCI e il PSI andarono per la prima volta, nella storia repubblicana, all'opposizione. Contemporaneamente la CGIL stava rafforzando i suoi rapporti con il PCI, fino a giungere a proclamare uno sciopero generale contro il V governo De Gasperi in seguito al ferimento del 14 luglio 1948 del segretario del PCI Palmiro Togliatti. Per questo motivo, il 15 settembre 1948 un gruppo di sindacalisti d'ispirazione cattolica, affiancati dalle ACLI, repubblicana e socialdemocratica, si staccarono dalla CGIL e fondarono la CISL, chiamata in un primo momento Libera CGIL (LCGIL). In CGIL rimasero solo la corrente comunista, la maggior parte di quella socialista e l'area laica-riformista.\nL'area laica e riformista costituita da repubblicani, socialdemocratici e chi si riconosceva nei socialisti autonomisti di Giuseppe Romita, rimase quindi ancora all'interno della CGIL, ma non per molto.\nGli scioperi politici della CGIL contro l'adesione dell'Italia al blocco occidentale, e gli eventi di Molinella del 17 maggio 1949 spinsero l'area laica repubblicana e socialdemocratica a dar vita alla FIL.\nNascita della FIL.\nIl 4 giugno 1949, nell'aula magna del liceo Visconti di Roma, repubblicani e socialdemocratici fondarono la Federazione Italiana dei Lavoratori (FIL). Nell'estate del 1949 uscirono dalla CGIL anche i socialisti autonomisti guidati da Italo Viglianesi, cos\u00ec come uscirono dal PSI guidati da Romita fondando nel dicembre 1949 il Partito Socialista Unitario. Ma il loro ingresso nella FIL fu ostacolato, poich\u00e9 nel frattempo andava maturando nei vertici, sotto pressione americana, il progetto di fusione della FIL con i cattolici della LCGIL. Gli americani sia a livello di ambasciata che di AFL preferivano avere un unico forte sindacato moderato da opporre alla CGIL. Durante il suo primo ed ultimo congresso a Napoli dal 29 gennaio al 5 febbraio 1950, la FIL giunse a deliberare la fusione con la LCIGL tanto gradita agli americani, ma la decisione fu subito contestata sia nella sua legittimit\u00e0 formale (in quanto decisione autoritaria calata dall'alto) sia nel merito.\nLe posizioni erano chiare. Il PRI gi\u00e0 alla fine del 1949 aveva invitato i membri repubblicani della FIL a respingere ogni proposta di fusione con altri sindacati. Nello stesso periodo il neonato PSU aveva approvato una mozione rivolta a promuovere la costituzione di una organizzazione sindacale indipendente ed Italo Viglianesi, socialista autonomista, aveva promosso la creazione dei GASU (Gruppi d'azione sindacale unitaria). In pratica solo i vertici della FIL andarono a rinforzare le file della LCGIL (che dal 30 aprile 1950 assunse il nome di CISL), mentre i quadri intermedi e la base si mossero per dar vita ad un nuovo sindacato laico ed indipendente dalla politica. Il 5 febbraio 1950, con la fine del congresso, la FIL cess\u00f2 di esistere.\nNascita della UIL.\nIl 5 marzo 1950 alla Casa dell'Aviatore a Roma 253 delegati parteciparono al convegno costitutivo dell'Unione Italiana del Lavoro (UIL), a forte carattere socialdemocratico e riformista. La proposta del nome fu avanzata da Arturo Chiari del PSU e si rifaceva alla UIL prefascista. In realt\u00e0 la UIL dell'Italia repubblicana deve l'omonimia per la volont\u00e0 di Arturo Chiari e di altri sindacalisti provenienti dalla precedente UIL di adottarne il medesimo nome pur riconoscendone la palese diversit\u00e0.\nTra i protagonisti di quel giorno possiamo annoverare Italo Viglianesi, Enzo Dalla Chiesa e Renato Bulleri del PSU, Raffaele Vanni e Amedeo Sommovigo del PRI, sindacalisti del PSLI, numerosi indipendenti e personaggi autorevoli come il partigiano ed ex Presidente del Consiglio Ferruccio Parri. Presidente dell'assemblea fu il senatore Luigi Carmagnola.\nNella dichiarazione programmatica approvata vennero indicati i \u201ccinque pilastri\u201d fondanti della UIL:\nA seguito di una mozione dei delegati meridionali, anche l'impegno per il Mezzogiorno venne incluso nella dichiarazione.\nDa notare che i primi tempi furono particolarmente difficili, poich\u00e9 l'atto di ribellione alla politica americana di fusione nella LCIGL cost\u00f2 a lungo alla UIL scarsi appoggi politici e scarsissimi mezzi.\nNonostante le difficolt\u00e0 dei primi anni la UIL si afferm\u00f2 tra i lavoratori italiani, sia dei comparti privati che di quelli pubblici, superando i 400.000 iscritti gi\u00e0 alle fine del 1950.\nA partire dal 1\u00ba gennaio 1952 la UIL entr\u00f2 a far parte dell'Internazionale sindacale ICFTU confluita nel 2006 nella CSI. Dal 1973 la UIL \u00e8 membro della Confederazione europea dei sindacati (CES).\nIl 6 dicembre 1953, si celebr\u00f2 il primo vero congresso della UIL, il secondo nella numerazione ufficiale visto che si tiene conto del convegno costitutivo di Roma del 1950.\n\"Unit\u00e0 sindacale\".\nAlla fine degli anni sessanta, seguendo l'impegno di agire in modo unitario e quanto pi\u00f9 possibile autonomo dai partiti politici, la CGIL, la CISL e la UIL riescono faticosamente a riconquistare la tanto desiderata \"unit\u00e0 sindacale\" persa nel primo dopoguerra e si confederano nella Federazione CGIL, CISL, UIL. \nL'unit\u00e0 dei sindacati per\u00f2 non resse negli anni ottanta e la prima occasione per rendere evidente il processo di riallontanamento fu dato dal decreto legge di San Valentino - promulgato da Bettino Craxi - che sanciva la modifica della scala mobile. Il PCI a quel punto si fa promotore di un referendum popolare per abrogare la legge. Gi\u00e0 \"in privato\" i tre sindacati avevano mostrato diversit\u00e0 di vedute nei confronti del D.L. sulla scala mobile ed esse, di l\u00ec a poco, diverranno di dominio pubblico. Nel momento in cui le forze governative guidate da Craxi (DC, PSI, PSDI, PRI, PLI) lanciano una massiccia offensiva a difesa della riforma, il PCI guidato da Enrico Berlinguer convoca tutte le forze contrarie alla riforma.\nIn questo modo, CISL e UIL, guidate rispettivamente da Pierre Carniti e Giorgio Benvenuto, si schierano distintamente della CGIL e chiedono al segretario sindacale Luciano Lama di creare un'unica forza dei lavoratori di sinistra certamente dalla parte del governo, mentre il maggiore sindacato italiano sta quasi tutto sul fronte opposto (al suo interno si distingue per\u00f2 la corrente socialista guidata da Ottaviano Del Turco).\nIn seguito allo sfaldamento dei partiti tradizionali, per\u00f2, la UIL perse il solido riferimento politico che aveva nel PSDI (ma anche nel PRI e nelle componenti moderate del PSI) e cerc\u00f2 di acquisire una sostanziale autonomia dalla politica.\nOggi la UIL conta numerosi iscritti tra le file del Partito Socialista Italiano e nei settori socialisti e riformisti del Partito Democratico.\nNel 2011, secondo i dati del tesseramento, risultavano iscritti alla UIL lavoratori attivi, pensionati e affiliati, per un totale di iscritti.\nCongressi nazionali.\nLa numerazione dei congressi parte direttamente dal II Congresso nazionale del 1953, in quanto viene considerato come primo congresso il convegno costitutivo della UIL a Roma il 5 marzo 1950.\nFederazioni di Categoria.\nDopo la fusione tra UILCEM e UILTA nella nuova UILTEC, avvenuta il 25 gennaio 2013, le federazioni confederate alla UIL sono in tutto 16 e coprono tutti i settori merceologici e dei servizi del mondo del lavoro, incluso i dipendenti e i pensionati. Esse sono:\nAssociazioni collegate.\nNel corso degli anni la UIL ha dato vita ad associazioni, societ\u00e0 o cooperative che si occupano di particolari settori:"}
{"id": "250253", "revid": "1318658", "url": "https://it.wikipedia.org/wiki?curid=250253", "title": "UIL", "text": ""}
{"id": "250254", "revid": "1516087", "url": "https://it.wikipedia.org/wiki?curid=250254", "title": "IG Farben", "text": "La IG Farben (abbreviazione di Interessen-Gemeinschaft Farbenindustrie AG, e chiamata anche IG. Farbenfabriken) \u00e8 stata una azienda chimica tedesca.\nStoria.\nLa IG Farben fu un conglomerato di aziende tedesche formato nel 1925, alcune delle quali attive sin dalla I guerra mondiale. Il nome deriva dalla parola tedesca \"Farben\", che significa \"vernici\", \"tinture\", o \"colori\". Inizialmente infatti molte di queste aziende producevano tinture, ma ben presto iniziarono a dedicarsi a una chimica sempre pi\u00f9 avanzata. Prima della prima guerra mondiale, le aziende tedesche produttrici di coloranti per tessuti avevano praticamente il monopolio del mercato mondiale, che persero durante il conflitto.\nUna soluzione per riottenere questo primato fu quella di effettuare una grossa fusione. La fondazione della IG Farben fu una reazione alla sconfitta della Germania nel primo conflitto mondiale. La IG Farben detenne un monopolio quasi totale sulla produzione chimica durante il periodo della Germania Nazista. L'azienda chimica tedesca fu il cuore finanziario del regime di Hitler e durante la Shoah fu la principale fornitrice al governo tedesco dello Zyklon-B, l'insetticida e topicida utilizzato nelle camere a gas dei lager. La IG Farben fu anche una delle societ\u00e0 che pi\u00f9 richiesero deportati come schiavi per le loro fabbriche (in particolare nel Campo di lavoro di Monowitz, del tutto consapevoli della barbarie in atto) cavie per esperimenti e test di medicinali di vario genere, per mezzo dei quali furono inventati il gas nervino, il metadone e altre sostanze (specialmente a opera della Bayer, una delle societ\u00e0 costitutive).\nLa I.G. Farbenindustrie AG.\nIl 21 novembre 1925 le seguenti industrie chimiche sottoscrissero l'accordo per fondersi nella IG Farben:\nLa IG Farben venne fondata con data costitutiva il 25 dicembre 1925. Il Palazzo IG Farben, quartier generale del conglomerato a Francoforte sul Meno, fu progettato dall'architetto tedesco Hans Poelzig nel 1928 e terminato nel 1931. Durante la pianificazione dell'invasione di Cecoslovacchia e Polonia, la IG Farben cooper\u00f2 strettamente con gli ufficiali nazisti e indic\u00f2 quali stabilimenti chimici dovessero essere catturati e consegnati alla IG Farben.\nIl ruolo nella seconda guerra mondiale.\nNel 1941, un'inchiesta negli USA svel\u00f2 un matrimonio tra l'americana Standard Oil Co. e la IG Farben. Inoltre, forn\u00ec nuove prove a riguardo di complessi accordi su prezzi e commercializzazione tra la DuPont, uno dei suoi maggiori investitori e produttore di carburante, la U.S. Industrial Alcohol Co. e la loro sussidiaria, Cuba Distilling Co. L'inchiesta venne infine abbandonata, come dozzine di altre riguardanti diverse industrie, a causa della necessit\u00e0 di ottenere il supporto dell'industria nello sforzo bellico. Comunque, i principali dirigenti di molte compagnie petrolifere accettarono di dimettersi e le partecipazioni azionarie delle compagnie petrolifere in societ\u00e0 produttrici di melasse vennero vendute come parte di un compromesso.\nLa IG Farben nel 1941 costru\u00ec ad Auschwitz la pi\u00f9 grande industria chimica dell'epoca, utilizzando la manodopera del vicino campo di concentramento. Si trattava di un impianto sito ad Auschwitz per la produzione di petrolio sintetico e di gomma (detta \"Buna\") a partire dal carbone. Questo fatto segn\u00f2 l'inizio dell'attivit\u00e0 delle SS e dei campi di Auschwitz durante la Shoah. Nel 1944 questa fabbrica faceva uso di 83.000 deportati. \nL'insetticida Zyklon B, del quale la IG Farben deteneva il brevetto, e che veniva usato nelle camere a gas per gli omicidi di massa, era fabbricato dalla Degesch (Deutsche Gesellschaft f\u00fcr Sch\u00e4dlingsbek\u00e4mpfung), una societ\u00e0 posseduta al 42,2% dalla IG Farben e che aveva manager della IG Farben nel suo consiglio di amministrazione.\nGli anni successivi.\nA causa della gravit\u00e0 dei crimini di guerra commessi dalla IG Farben nel corso della II guerra mondiale e dell'ampio coinvolgimento della direzione nelle atrocit\u00e0 naziste, la compagnia fu ritenuta troppo corrotta per continuare ad esistere e pertanto gli alleati considerarono l'ipotesi di confiscarne tutti i beni e chiuderla. Invece, nel 1951, la compagnia fu divisa nelle componenti originali. Le quattro pi\u00f9 grosse comprarono rapidamente quelle pi\u00f9 piccole e oggi restano solo Agfa, BASF e Bayer, mentre la Hoechst si \u00e8 fusa con la francese Rh\u00f4ne-Poulenc, dando vita alla Sanofi Aventis, con sede a Strasburgo, in Francia.\nDei 24 consiglieri della IG Farben indiziati nel cosiddetto processo all'IG Farben (1947-1948), davanti a un tribunale militare statunitense al Processo di Norimberga, 13 vennero condannati alla prigione con pene dai 6 mesi agli otto anni ,10 furono assolti ed uno rilasciato per motivi di salute. I 13 responsabili della IG Farben condannati furono dichiarati colpevoli di complicit\u00e0 di genocidio, di schiavit\u00f9 ed altri crimini. Un anno dopo la condanna, nel 1952, tutti i responsabili furono liberati, grazie alla mediazione dell'ex-ministro delle Finanze Schacht, e negli anni successivi tornarono ad essere attivi nell'economia tedesca.\nDopo l'Olocausto, la IG Farben ha partecipato a progetti americani per la creazione di agenti chimici per l'uso bellico. Fond\u00f2 la Chemagrow Corporation a Kansas City, Missouri, che impiegava specialisti tedeschi e americani per conto dell'U.S. Army Chemical Corps. Il dottor Otto Bayer copr\u00ec la posizione di direttore della ricerca della IG Farben, dove svilupp\u00f2 e test\u00f2 numerose armi chimiche insieme al dott. Gerhard Schrader.\nSecondo \"The Crime and Punishment of I.G. Farben\", di Joseph Borkin, la IG Farben, prima della guerra, strinse degli accordi segreti con i maggiori vertici delle forze armate americane perch\u00e9 non fossero bombardati i suoi stabilimenti in Germania. .\nNonostante la compagnia sia stata ufficialmente liquidata nel 1952, continu\u00f2 a essere trattata alla Borsa di Francoforte come un \"trust\", che conteneva alcune propriet\u00e0 immobiliari, e venne dichiarata in bancarotta il 10 novembre del 2003 dai suoi liquidatori, dopo aver versato 500.000 marchi (circa 200.000 euro) a una fondazione per gli ex-lavoratori forzati del regime nazista. Le restanti propriet\u00e0, del valore di 21 milioni di marchi (circa 9 milioni di euro) sono state messe all'asta. Durante tutto questo periodo la compagnia \u00e8 stata soggetta a continue critiche per non aver pagato il lavoro dei prigionieri, unico motivo per cui sarebbe stata mantenuta in vita dopo il 1952.\nLa compagnia da parte sua imputava all'esistenza delle dispute legali l'impossibilit\u00e0 dello scioglimento, distribuendo cos\u00ec a ricompensa i beni fallimentari come compenso agli aventi diritto. Ogni anno per 49 anni consecutivi la sede della compagnia \u00e8 stata sede di dimostrazioni da parte di centinaia di manifestanti.\nLa struttura societaria della IG Farben.\nL'apparato burocratico della IG Farben si pu\u00f2 suddividere in tre parti: il livello superiore, le fabbriche e i servizi centrali.\nLa Farben controllava una holding, la IG America, fondata nel 1926 per gestire le attivit\u00e0 americane della tedesca IG Farben.\nMembri del suo Direttivo: Edsel Ford, Charles Mitchell (Rockfeller Bank), Walt Teagle (Presidente di Standard Oil), Paul Warburg (capo della Federal Reserve), Herman Metz, direttore della Bank of Manhattan, controllata da Warburg. Direttore era Max Warburg, fratello di Paul.\nIl livello superiore.\nSi trattava dell'apparato burocratico responsabile dell'organizzazione, ed era costituito da 3 centri direttivi ben distinti:\nLe fabbriche.\nIn tutto all'epoca c'erano 56 fabbriche, che erano suddivise in:\nI servizi centrali amministrativi.\nErano suddivisi in \"dipartimenti\" i quali a loro volta erano raggruppati in due uffici principali, che erano a Berlino, dove venivano trattati problemi del personale, il protocollo, le questioni giuridiche, le esportazioni e l'economia politica, e a Francoforte, dove ci si occupava di contabilit\u00e0 centrale, dei servizi centrali di assicurazioni e della gestione degli elenchi della clientela."}
{"id": "250255", "revid": "4175", "url": "https://it.wikipedia.org/wiki?curid=250255", "title": "Cipriano Facchinetti", "text": "Biografia.\nFacchinetti nacque a Campobasso il 13 gennaio del 1889, da madre calabrese e padre bergamasco. Nella sua vita visse a Milano, Roma, Busto Arsizio, Trieste, Campobasso, in esilio a Parigi a Marsiglia e a Lugano. Fu deputato, senatore, ministro, giornalista, presidente dell'ANSA, presidente dell'aeroporto della Malpensa.\nMor\u00ec a Roma il 18 febbraio del 1952.\nAttivit\u00e0 giornalistica.\nInizi\u00f2 la sua attivit\u00e0 nel mondo del giornalismo, a Varese presso il quotidiano \"Cacciatori delle Alpi\" di cui divenne il direttore.\nPi\u00f9 tardi pass\u00f2 al \"Secolo\" di Milano.\nDedic\u00f2 la sua attivit\u00e0 al giornalismo, ricoprendo la carica di presidente della Federazione Nazionale Stampa Italiana e, nel 1950, direttore dell'ANSA.\nIl politico.\nDagli inizi al 1920.\nInizi\u00f2 giovanissimo la sua missione politica con grandi idealit\u00e0 repubblicane. La tradizione garibaldina trov\u00f2 in lui la pi\u00f9 fulgida espressione. Nel 1911 quando i Malissori di Albania insorsero proclamando l'indipendenza nazionale, Ricciotti Garibaldi prepar\u00f2 una spedizione di camicie rosse per dare assistenza al movimento insurrezionale. La spedizione non pot\u00e9 avere luogo, ma Facchinetti si rec\u00f2 ugualmente a Trieste, e qui, nella redazione del giornale \"Emancipazione\", invit\u00f2 una cinquantina di fidati compagni a trovarsi a Podgorica, dove infatti ne convennero una ventina, fra i quali molti irredenti, come il letterato Vaina, morto poi gloriosamente sul Carso e come Lamberto Duranti, garibaldino, caduto egli pure da valoroso nelle Argonne.\nCon questi amici part\u00ec per l'Albania, costituendo cos\u00ec il gruppo italiano nella guerriglia fra le montagne. Quando scoppi\u00f2 la guerra nei Balcani, accorse fra i primi nella Legione Repubblicana di Ricciotti Garibaldi, combattendo in Grecia. La sua vivace personalit\u00e0 politica cominci\u00f2 ad affermarsi nel periodo che precedette il 1915. Coadiuvato da Corridoni, da Vidali e da altri, si prodig\u00f2 a convincere il popolo della necessit\u00e0 di non restare estraneo allo storico conflitto. Accorso volontario in trincea, dopo otto mesi di guerra rimase gravemente ferito agli occhi durante un assalto all'Ermada nei pressi di Monfalcone, meritando la medaglia d'argento al valore. Grande invalido, divenne poi capo del Comitato d'Azione per la Resistenza fra invalidi di guerra, che, dopo la tragica ritirata di Caporetto, contribu\u00ec efficacemente alla resistenza eroica sul Piave in attesa della riscossa.\nAnni venti e anni trenta.\nDopo l'Armistizio di Villa Giusti, diresse a Milano il giornale \"L'Italia del Popolo\" nel quale agit\u00f2 le pi\u00f9 importanti questioni politiche e sociali del tempo. Fu a fianco di Leonida Bissolati, propugnando una pace democratica e di giustizia. Con Bissolati e altri patrioti, fond\u00f2 la \"Famiglia Italiana per la Lega di tutte le Nazioni\". \nNel 1924 fu eletto deputato di Trieste nella lista del Partito Repubblicano Italiano. Tenace e saldo oppositore del fascismo, prese parte alla secessione aventiniana. Nel novembre del 1926 fu dichiarato decaduto dal mandato parlamentare e minacciato d'arresto. Prese allora la via dell'esilio, continuando in Francia la sua intensa attivit\u00e0 politica e sociale.\nDurante l'esilio prese parte alla costituzione del movimento trasversale antifascista Giustizia e Libert\u00e0. A Parigi si era trasferita anche la segreteria nazionale del Partito Repubblicano Italiano, di cui faceva parte. Il 7 ottobre 1928 firm\u00f2 con Miguel de Unamuno e Eduardo Ortega y Gasset un patto sottoscritto dalle organizzazioni repubblicane spagnole e italiane per la difesa degli ideali comuni e la creazione di una futura federazione europea democratica. Dal febbraio 1935 all'aprile 1938 fu segretario nazionale del PRI; fino al luglio 1936 collegialmente con Mario Angeloni e poi da solo. \nContemporaneamente, ricopr\u00ec un ruolo di vertice nell'ambito della massoneria, essendo stato nominato, nel 1931, alla carica di Primo Sorvegliante nel Consiglio dell'Ordine del Grande Oriente d'Italia in esilio; era affiliato alla Loggia \"Eugenio Chiesa\" di Parigi.\nAnni quaranta e anni cinquanta.\nNel 1943, trovandosi a Marsiglia, fu arrestato dai tedeschi e condotto a Roma al carcere di Regina Coeli, fino al 25 luglio. Liberato, in seguito alla caduta del fascismo, dopo l'8 settembre dovette riprendere la via dell'esilio, essendo ricercato dalla polizia, e si rifugi\u00f2 in Svizzera. Di l\u00ec prese parte attiva alla lotta partigiana. Nel 1944, con la liberazione dell'Italia meridionale e centrale, ritorn\u00f2 a Roma. Divenne poi uno dei maggiori esponenti della vita politica del paese.\nNel 1946 fu designato membro della Consulta Nazionale, in rappresentanza del Partito Repubblicano. Il 28 giugno fu candidato dal suo partito per l'elezione del capo provvisorio dello Stato, collocandosi subito dopo il neoeletto Enrico De Nicola.\nNello stesso anno assunse il dicastero della guerra nel secondo governo De Gasperi, e fu ministro della Difesa nel quarto governo De Gasperi.\nEletto deputato nella Costituente, nel collegio unico nazionale, fu poi nominato senatore di diritto.\nInno di Mameli.\nStoria curiosa \u00e8 quella che lega l'Inno di Mameli a Cipriano Facchinetti; nel Consiglio dei ministri del 12 ottobre 1946, fu proprio egli che propose come inno per il giuramento delle Forze Armate di quell'anno, in qualit\u00e0 di Ministro della Guerra, il \"Fratelli d'Italia\". La nuova formula del giuramento sarebbe stata sottoposta all'Assemblea Costituente, insieme ad uno schema di decreto con indicazione di usare come inno provvisorio nazionale proprio l'inno di Mameli."}
{"id": "250256", "revid": "123456646", "url": "https://it.wikipedia.org/wiki?curid=250256", "title": "Teoria della rendita differenziale", "text": "La teoria della rendita differenziale \u00e8 una teoria economica di matrice classica circa le modalit\u00e0 di determinazione della rendita in un sistema economico, che dimostra come la rendita non entri a far parte in ultima analisi del prezzo reale di una merce.\nDescrizione.\nLa prima formulazione della teoria sembra risalire ad un opuscolo pubblicato nel 1777 dallo scozzese James Anderson, \"Ricerche intorno alla natura delle leggi sui cereali\", nel quale l'autore sosteneva i vincoli all'importazione di grano estero contro coloro che trovavano proprio nei dazi doganali la causa prima dell'alto prezzo del grano. \nLa formulazione pi\u00f9 nota e sistematica della teoria della rendita differenziale \u00e8 contenuta in due \"pamphlet\", pubblicati al principio del 1815, sembra in modo indipendente l'uno dall'altro, scritti da Thomas Malthus e da Edward West.\nIn \"Essay on the influence of a low price of corn on the profits of stock\" David Ricardo ne riprende le argomentazioni.\nRicardo nota come, se vi fosse una sovrabbondanza di terra ricca e fertile, non vi sarebbe alcuna forma di rendita. Nella realt\u00e0 tuttavia le terre esistenti hanno una diversa produttivit\u00e0.\nCon il crescere del fabbisogno l'offerta di terra fertile comincia ad esaurirsi e la terra di qualit\u00e0 inferiore (o situata in una posizione meno favorevole, cosicch\u00e9 vi sia comunque un incremento dei costi di produzione) comincia ad essere coltivata.\nQuesto risultato \u00e8 visto come la conseguenza dell'impossibilit\u00e0 di coesistenza in un paese di diversi saggi di profitto. In sostanza, conclude Ricardo, e qui sta il nodo centrale della teoria:\nDi conseguenza, anche se i proprietari terrieri rinunciassero a tutta la loro rendita, non si assisterebbe ad alcuna diminuzione nel prezzo del grano. Questo ragionamento porta alla considerazione che\nQuella che abbiamo ora preso in considerazione \u00e8 la rendita cosiddetta \"estensiva\", ma le conclusioni non cambiano laddove si consideri quella \"intensiva\", cio\u00e8 derivante dall'applicazione di sempre maggiori quantit\u00e0 di lavoro e capitale sullo stesso appezzamento di terreno.\nSe fosse infatti possibile, data una certa tecnologia, ottenere sempre la stessa quantit\u00e0 di prodotto per ogni somma addizionale investita nella coltivazione di un suolo particolarmente fertile, nessuno, ovviamente, ricorrerebbe mai a terra di qualit\u00e0 inferiore. La circostanza invece che, nel progresso della societ\u00e0, nuova terra sia messa a coltura, dimostra al contrario che sulla terra gi\u00e0 coltivata in precedenza non possono venire investiti con il medesimo rendimento di prima capitale e lavoro addizionale.\n\u00c8 curioso osservare che, mentre sia Malthus che West, in modo simile a quanto fatto da Anderson anni prima, sulla base di questa teoria argomentarono a favore dell'imposizione dei dazi sulle importazioni di grano, sulla base della stessa teoria Ricardo giunse a conclusioni opposte, cio\u00e8 contrarie all'imposizione di qualsiasi dazio sul grano."}
{"id": "250258", "revid": "767487", "url": "https://it.wikipedia.org/wiki?curid=250258", "title": "CD8", "text": "La glicoproteina CD8 (chiamata anche T8, Leu-2 o Lty-2) \u00e8 una proteina transmembrana omodimerica (\u03b1-\u03b1) o eterodimerica (\u03b1-\u03b2) presente sui linfociti T citotossici e su una piccola popolazione di linfociti T Helper. La presenza di questo antigene sulla superficie della cellula assegna il linfocita alla popolazione denominata \"CD8+\".\nLa proteina interagisce con la porzione laterale del complesso recettore TCR-MHC di classe I e forse fa da ponte nella formazione di un polimero di complessi. La parte intracitoplasmatica trasduce un segnale attivatorio in conseguenza del riconoscimento. La proteina ha dei dominii immunoglobulinici."}
{"id": "250259", "revid": "1305772", "url": "https://it.wikipedia.org/wiki?curid=250259", "title": "T8", "text": ""}
{"id": "250261", "revid": "1005847", "url": "https://it.wikipedia.org/wiki?curid=250261", "title": "Raffaele De Caro", "text": "\u00c8 stato deputato, Ministro dei lavori pubblici nel Regno (1944) e Ministro per i rapporti con il Parlamento della Repubblica Italiana (1954-55).\nIniziato in Massoneria nella Loggia \"Manfredi\" di Benevento il 18 ottobre 1911 \u00e8 diventato Maestro massone il 9 novembre 1912 e dopo la sua morte gli \u00e8 stata intitolata una loggia massonica di Benevento.\nBiografia.\nCombattente quale ufficiale superiore dei bersaglieri, nella guerra di Libia nel 1912 e nella I guerra mondiale, nella II guerra mondiale venne richiamato per la difesa civile.\nFu eletto deputato per la prima volta nel 1919 e successivamente fino allo scioglimento del parlamento nel 1925.\nNel novembre del 1943 partecip\u00f2, prima come sottosegretario e poi come Ministro del lavori pubblici al Governo Badoglio I, sia a Brindisi che a Salerno.\nNel 1943 fond\u00f2 il Partito democratico liberale, diffuso soprattutto in alcune province del Mezzogiorno, che conflu\u00ec nel Partito Liberale Italiano nell'agosto del 1944.\nNel 1945 fu nominato membro della Consulta nazionale. In occasione del referendum istituzionale del 2 giugno 1946 si schier\u00f2 in maniera decisa dalla parte della monarchia.\n\u00c8 stato presidente del Partito Liberale Italiano (P.L.I.) dal 1947 alla morte e Ministro per i rapporti con il Parlamento dal 1954 al 1957 nel Governo Scelba e nel Governo Segni I; in questa veste segu\u00ec un'indagine sull'operato della polizia nel caso Wilma Montesi.\nFu sempre eletto con largo suffragio alla Camera dei deputati dalla costituente fino alle elezioni del 1958, rinunziando alla nomina a senatore di diritto nel 1953.\nDalla Liberazione alla sua morte, \u00e8 stato presidente del \"Consiglio dell'Ordine degli Avvocati e Procuratori di Benevento\".\nFigura di primo piano nella politica nazionale, fu uno degli uomini che maggiormente contribuirono alla rinascita di Benevento, dopo la catastrofe della II guerra mondiale.\nMor\u00ec a Torino, ove si trovava per le celebrazioni del centenario della morte di Cavour, nella notte del 3 giugno 1961. Fu sepolto a Benevento nella cappella di famiglia."}
{"id": "250263", "revid": "365417", "url": "https://it.wikipedia.org/wiki?curid=250263", "title": "Sabbath Bloody Sabbath", "text": "Sabbath Bloody Sabbath \u00e8 il quinto album della band heavy metal britannica dei Black Sabbath, pubblicato nel dicembre del 1973 per l'etichetta WWA Records. L'album ha un totale di vendite stimato di 2,9 milioni di copie in tutto il mondo.\nIl disco.\nL'album riscosse un grande successo in tutto il mondo. La sua caratteristica principale era una contaminazione tra il suono duro e pesante tipico del gruppo con atmosfere progressive, dovuta soprattutto alla presenza di Rick Wakeman (reclutato in incognito da Iommi) come tastierista.\nTali atmosfere progressive sono in particolare evidenti in \"Who Are You\", costituita quasi esclusivamente da riffs di sintetizzatore, e in \"Spiral Architect\". Al fianco di tali brani ve ne sono tuttavia altri (come \"Sabbath Bloody Sabbath\", \"Sabbra Cadabra\" e \"Killing Yourself to Live\", brano scritto da Butler mentre era ricoverato in ospedale per operarsi al rene per via dei suoi abusi d'alcol) che mantengono il sound duro che caratterizza lo stile del gruppo.\nL'origine del titolo di \"Sabbath Bloody Sabbath\" ha generato due ipotesi: la prima (pi\u00f9 accreditata) che si riporta ad uno storpiamento del titolo del film di John Schlesinger \"Domenica, maledetta domenica\"; la seconda invece che si ispira ad un tragico episodio avvenuto nel gennaio 1972 a Londonderry, nell'Irlanda del Nord, quando un gruppo di B-Specials, i paracadutisti inglesi, nelle cui file militavano soprattutto estremisti protestanti, apr\u00ec il fuoco su un gruppo di manifestanti unionisti cattolici, uccidendo tredici persone e ferendone altre cinquanta. L'accaduto \u00e8 passato alla storia come Bloody Sunday (Domenica di Sangue) fu ricordato in seguito anche dagli U2 nel loro celebre brano \"Sunday Bloody Sunday\".\nTracce.\nTutti i brani sono stati composti da Ozzy Osbourne, Bill Ward, Geezer Butler e Tony Iommi."}
{"id": "250264", "revid": "44939", "url": "https://it.wikipedia.org/wiki?curid=250264", "title": "Leu-2", "text": ""}
{"id": "250265", "revid": "287204", "url": "https://it.wikipedia.org/wiki?curid=250265", "title": "Ordine equestre", "text": "Gli equites (dal Latino \"eques\", pl. \"equites\"; letteralmente \"cavalieri\") erano un ordine sociale (e militare) dell'antica Roma basato sul censo.\nStoria.\nPeriodo monarchico.\nDurante l'et\u00e0 regia di Roma e nel periodo iniziale della Roma repubblicana, gli \"equites\" erano semplicemente dei soldati a cavallo; non formeranno un \"ordo\", cio\u00e8 una classe di censo a parte, fino al tempo dei Gracchi. La loro creazione \u00e8 attribuita a Romolo, il quale fece eleggere dalla \"curia\" 300 cavalieri, divisi in tre \"centuriae\", una centuria per ognuna delle Gentes originarie, e cio\u00e8 Ramnes, Tities e Luceres. Le unit\u00e0 che componevano le centurie erano poi minuziosamente divise in modo da rappresentare tutte e tre le Gentes.\nTullo Ostilio, terzo re di Roma, aggiunse a questi dieci \"turmae\" di Albani, arrivando cos\u00ec a un totale di 600 cavalieri. Tuttavia, il numero delle centurie non era aumentato, cos\u00ec che ogni centuria era composta da 200 uomini. Tarquinio Prisco volle raddoppiare il numero di equites, creando delle nuove centurie e chiamandole col suo nome; abbandon\u00f2 l'idea dopo l'opposizione dell'augure Atto Navio, chiamandole invece \"Ramnes\", \"Titienses\" e \"Luceres posteriores\". Servio Tullio, con l'istituzione dei \"Comitia centuriata\", riorganizz\u00f2 l'intero esercito e quindi anche gli equites, formando dodici nuove centurie \"ex primoribus civitatis\", cio\u00e8 composte dai cittadini pi\u00f9 ricchi, e in pi\u00f9 form\u00f2 altre sei centurie dalle tre originarie create da Romolo, di origine patrizia, per un totale di diciotto centurie e cio\u00e8 3600 equites. Questa riorganizzazione, per\u00f2, \u00e8 attribuita da Cicerone a Tarquinio Prisco; purtroppo il resoconto di Cicerone \u00e8 frammentario, per cui non si pu\u00f2 ricostruire con certezza la sua versione storica. Comunque, Cicerone sostiene che l'organizzazione degli equites non fosse cambiata dai tempi di Tarquinio Prisco ai suoi.\nGli equites ricevevano dallo stato un cavallo, detto perci\u00f2 \"equus publicus\", oppure l\"'Aes equestre\", consistente in 1.000 assi, cio\u00e8 i soldi necessari per acquistarne uno, pi\u00f9 l'\"Aes hordearium\", ovvero una somma annuale di 200 assi per il suo mantenimento. Livio riferisce, ricordando l'assedio di Veio, che alcuni cittadini benestanti, che non erano equites ma avevano abbastanza denaro per mantenere un cavallo, si arruolarono volontari con un cavallo preso a loro spese; lo stato li ripag\u00f2 con una somma a mo' di compenso per aver servito con i propri cavalli. I soldati di fanteria avevano iniziato a ricevere una paga da pochi anni; la paga dei nuovi equites venne stabilita nel triplo. Le due classi di equites convivevano distinte: la prima, detta \"equites equo publico\", e chiamata a volte dei \"Flexuntes\" o dei \"Trossuli\"; la seconda, composta da ricchi volontari, era detta degli \"equites Romani\".\nPeriodo repubblicano.\nNel periodo repubblicano si and\u00f2 consolidando la struttura degli equites sia come corpo militare che come classe di censo dei cittadini. Gli equites che ricevevano un cavallo dallo stato erano sottoposti a ispezioni periodiche da parte dei censori, i quali avevano il potere di togliere loro il cavallo e ridurli alle condizioni di un \"aerarius\", cio\u00e8 di un soldato stipendiato di fanteria, nonch\u00e9 di assegnare l'equus publicus a un cavaliere che aveva finora servito con un cavallo a sue spese e si era dimostrato valoroso.\nA questo proposito, i censori, durante il loro incarico, facevano una ispezione pubblica, detta \"Equitum Recognitio\", nel Foro; gli equites delle varie trib\u00f9 si schieravano in ordine, ognuno di loro veniva chiamato per nome e doveva sfilare a piedi davanti ai censori, i quali potevano giudicare l'equipaggiamento incompleto, o il cavaliere indegno, e sequestrargli il cavallo, obbligandolo a rifondere le spese del mantenimento allo stato. In questa rivista delle truppe, gli equites che volevano ritirarsi dal servizio, o avevano passato i limiti di et\u00e0 facevano davanti ai censori un resoconto delle campagne cui avevano partecipato e delle azioni compiute, ed erano congedati con onore o con disonore.\nVi erano altre occasioni ufficiali nel quale gli equites si mostravano al pubblico in tempo di pace. Livio ricorda che nel 304 a.C. i censori Quinto Fabio Massimo Rulliano e Publio Decio Mure, veterani ed eroi delle guerre sannitiche istituirono l\"'Equitum Transvectio\", che si teneva alle Idi di Quintilis. Tutti gli equites componevano una processione dal tempio di Marte, nel Campo Marzio fuori le mura, entrando in citt\u00e0, passando per il Foro, fermandosi qui davanti al Tempio dei Dioscuri. Tutti gli equites erano coronati con rami di ulivo, e indossavano la \"trabea\", portando con s\u00e9 i riconoscimenti ottenuti in battaglia.\nFino al II secolo a.C. le centurie equestri erano viste come una divisione dell'esercito, e non avevano formato un \"ordo\" a s\u00e9; la principale divisione politica a Roma era ancora quella tra patrizi e plebei. Nel 123 a.C. la Lex Sempronia, introdotta da Gaio Sempronio Gracco, introduceva tra le due classi una terza, l\"'Ordo Equestris\". La Lex Sempronia stabiliva che i giudici dovessero essere scelti tra i cittadini di censo equestre, e cio\u00e8 di et\u00e0 tra i trenta e i sessant'anni, essere o essere stato un eques, o comunque avere il denaro per acquistare e mantenere un cavallo, e \"non\" essere un senatore. Il termine \"equites\", perci\u00f2, dall'iniziale identificazione dei soldati a cavallo, pass\u00f2 prima a indicare chi quel cavallo aveva o aveva la possibilit\u00e0 di acquistarlo e poi chi aveva la possibilit\u00e0 di essere eletto come giudice.\nDopo le riforme dell'esercito di Gaio Mario, la presenza di nullatenenti nell'esercito cominci\u00f2 a incrinare l'identificazione degli equites, intesi come cavalieri, nell'ordo equestris, composto da persone con un censo di 120-125.000 assi. Inoltre, ai cittadini romani si affiancarono le truppe di cavalleria ausiliarie italiche; mentre la parte militare ne usc\u00ec rafforzata, i cittadini romani componenti dell'ordo equestris non tolleravano facilmente di servire insieme a nullatenenti, pur essendo plebei come loro; perci\u00f2 acuirono le loro prerogative di equestri che necessitavano larghe spese per distinguersi dal resto della plebe.\nCon Silla, nell'80 a.C., agli equites venne proibito di divenire giudici attraverso la Lex Aurelia. Il prestigio e la ricchezza del ordo equestris vennero mantenuti attraverso i pubblicani, cio\u00e8 gli esattori delle imposte, i quali dovevano avere una cospicua ricchezza personale per non arricchirsi attraverso le tasse; perci\u00f2 questo divenne il mestiere naturale degli equites nella tarda et\u00e0 repubblicana. Cicerone parla di pubblicani e di equites quasi come se fossero sinonimi. Durante il consolato di Cicerone, gli equites ebbero parte attiva nel sopprimere la congiura di Catilina, acquistando un maggior potere. Da allora, come ricorda Plinio il Vecchio, divennero il terzo corpo dello stato, insieme a patrizi e plebei, al punto che dopo il \"Senatus PopolusQue Romanus\" aggiunsero \"et Equestris Ordo\".\nNel 63 a.C., con la Lex Roscia Othonis, il tribuno della plebe Lucio Roscio ottenne per gli appartenenti all'ordo equestris il privilegio di sedere nei primi quattordici posti davanti all'orchestra. Dopo questa, altre leggi restituirono all'ordo equestris le prerogative che Silla aveva loro tolto; venne dato loro il diritto di vestire il Clavus Angustus o angusticlavio, e il privilegio di indossare un anello d'oro, prima ristretto ai soli equites equo publico.\nRiforma augustea e alto impero romano.\nTra la tarda era repubblicana e i primi imperatori, il numero di equites ammessi nell'ordo equestris aument\u00f2 considerevolmente, mantenendo come criterio soltanto quello censitario, poich\u00e9 i censori non indagarono pi\u00f9 sulle radici familiari, che dovevano essere illustri, per decretare l'ammissione all\"'ordo\". Nello stesso ceto equestre cominci\u00f2 a serpeggiare il malcontento, sentendosi degradato come classe. Orazio dice:\nCon Augusto si cerc\u00f2 di porre rimedio a questa situazione, ridando prestigio all\"ordo equestris\". Del resto Ottaviano ebbe un ottimo rapporto anche con i cavalieri, tanto che gli stessi spontaneamente e di comune accordo, celebrarono ogni anno la data della sua nascita, per due giorni consecutivi.\nDal 50 a.C. l'ufficio della censura era vacante; quando Augusto nel 29 a.C. assunse la \"praefectura morum\", ripristin\u00f2 la tradizione dell\"equitum recognitio\" e dell\"equitum transvectio\", in linea con la sua politica di ritorno alla tradizione. Augusto non si limit\u00f2 per\u00f2 a spolverare vecchie cerimonie, ma form\u00f2 una nuova classe di \"equites\" che dovevano avere il censo di un senatore, e il vecchio requisito della nascita da libero almeno fino al nonno; venne permesso loro di indossare il \"latus clavius\" cos\u00ec come la pi\u00f9 concreta e importante possibilit\u00e0 di eleggere tra le sue fila sia i tribuni della plebe che i senatori. Svetonio ricorda che l'ordine venne riformato da Augusto:\nAl termine della loro magistratura in senato, veniva posta l'opzione se rimanere nella classe senatoria o ritornare in quella equestre. Pi\u00f9 precisamente racconta:\nAncora Svetonio racconta che fece partecipare alle rappresentazioni teatrali e ai combattimenti gladiatorii anche i cavalieri romani, fino a quando un decreto del Senato lo viet\u00f2. Questa nuova classe di equites venne distinta dalla precedente con il titolo di \"Illustres equiti Romani\" La formazione di questa nuova classe tese a diminuire la gi\u00e0 scarsa considerazione per gli equites che non erano anche \"viri illustres\".\nEgli volle distinguere prima di tutto le carriere superiori dalle inferiori (il cosiddetto \"cursus honorum\"). Augusto dett\u00f2 dei parametri d'avanzamento che comunque, in particolare per l'ordine equestre, videro la loro completa definizione a partire da Claudio, se non dai Flavi.\nSotto Tiberio, si cerc\u00f2 di inasprire le regole per l'appartenenza agli illustres, proibendo strettamente di indossare un anello d'oro che indicasse il loro status di equites. Queste limitazioni caddero col tempo, allo stesso modo in cui decadde l'importanza degli equites.\nA partire circa dal II secolo d.C. si stabil\u00ec una gerarchia delle cariche equestri, introducendo i titoli di \"vir eminentissimus, perfectissimus, egregius, splendidus\".\nTardo impero romano.\nDopo Diocleziano, gli equites ebbero solo il ruolo di guardia cittadina, sotto il comando del Praefectus Vigilum; tuttavia mantennero, fino al tempo di Valente e Valentiniano il secondo grado in citt\u00e0 e l'esenzione dalle pene corporali."}
{"id": "250266", "revid": "44939", "url": "https://it.wikipedia.org/wiki?curid=250266", "title": "Lty-2", "text": ""}
{"id": "250270", "revid": "110157", "url": "https://it.wikipedia.org/wiki?curid=250270", "title": "CD9", "text": "La glicoproteina CD9 \u00e8 una proteina di membrana di 24 kDa presente su linfociti B precoci, attivati e su linfociti T attivati, oltre che su piastrine, eosinofili, basofili.\nL'antigene \u00e8 un modulatore dell'adesione e della migrazione cellulare, mentre sulle piastrine, che non sono capaci del secondo meccanismo, ha funzione di attivatore.\nSi chiama anche MRP-1 o p24"}
{"id": "250272", "revid": "44939", "url": "https://it.wikipedia.org/wiki?curid=250272", "title": "MRP-1", "text": ""}
{"id": "250273", "revid": "124656918", "url": "https://it.wikipedia.org/wiki?curid=250273", "title": "P24", "text": ""}
{"id": "250274", "revid": "126257", "url": "https://it.wikipedia.org/wiki?curid=250274", "title": "Marco Licinio Crasso", "text": "Principale responsabile della spietata repressione della rivolta di Spartaco, nel 60 a.C. diede vita a un accordo passato alla storia con il nome di primo triumvirato (alleanza di carattere politico ed economico) assieme a Gneo Pompeo Magno e Gaio Giulio Cesare, poi rinnovato nel 56 a.C. con gli accordi di Lucca, attraverso i quali gli venne riconosciuto il proconsolato in Siria, dove trov\u00f2 la morte. Infatti, intrapresa un'onerosa campagna militare in Oriente contro i Parti, mor\u00ec nella battaglia di Carreae. Fu l'uomo pi\u00f9 ricco del suo tempo, grazie alla fortuna accumulata con l'acquisto dei beni dei proscritti di Silla (provenienti soprattutto dalle ricchezze appartenute ai Sanniti, da lui contrastati fin dai tempi della battaglia di Porta Collina). Tuttavia, oltre al fatto di essere stato triumviro, non rivest\u00ec ruoli di prima importanza a livello politico, pur avendo tentato di affermarsi nell'Urbe mediante la soprammenzionata campagna partica in Oriente del 53 a.C.\nMolte delle informazioni riguardanti la sua vita provengono dagli scritti di Cicerone, ottimate e suo contemporaneo, e dal greco Plutarco, vissuto in piena et\u00e0 imperiale.\nBiografia.\nPrime esperienze di vita politica e militare.\nSfuggito alle persecuzioni di Gaio Mario e Lucio Cornelio Cinna, appoggi\u00f2 Lucio Cornelio Silla durante la guerra civile (83 - 82 a.C.) contribuendo in maniera decisiva alla vittoria nella battaglia di Porta Collina (82 a.C.) guidando con successo l'ala destra dell'esercito mentre l'ala sinistra comandata personalmente da Silla stava rischiando la sconfitta. In questi anni svolse un'intensa attivit\u00e0 di affarista e soprattutto di speculatore di beni immobili e grazie alla rivendita dei beni degli uomini uccisi dalle liste di proscrizione di Lucio Cornelio Silla. Nel 72 a.C. fu pretore.\nVolendo accrescere ancor pi\u00f9 la sua popolarit\u00e0 nella vita politica di Roma, nel 71 a.C., Crasso ritenne un ottimo trampolino di lancio politico l'impresa che si preparava a compiere e vale a dire il suo intervento nella terza guerra servile, al comando di otto legioni contro gli schiavi e i gladiatori che si erano ribellati, capeggiati da Spartaco, gladiatore originario della Tracia, nella citt\u00e0 di Capua. Con una serie di rapide azioni, al comando di un esercito numeroso e ben addestrato, riusc\u00ec in poco tempo a soffocare la rivolta servile, vincendo Spartaco in Lucania.\nDopo aver portato a termine con successo la campagna di repressione della rivolta servile, Marco Licinio Crasso ritenne opportuno costruire un'alleanza insieme a Gneo Pompeo Magno; i due divennero consoli nel 70 a.C. Entrambi, avevano minacciato il Senato di scatenare una guerra civile in caso di mancata elezione al consolato. Marco Licinio Crasso, eletto censore nel 65 a.C. con Quinto Lutazio Catulo, nel 64 a.C. con Gaio Giulio Cesare chiese l'esilio per Lucio Sergio Catilina, al contrario di quello che voleva Marco Tullio Cicerone, favorevole alla pena di morte per i congiurati. Dopo aver revisionato la costituzione di Silla, nel 60 a.C. Crasso, insieme a Pompeo, strinse alleanza con Giulio Cesare, impegnandosi a sostenerlo per l'elezione al consolato nel 59 (cosiddetto primo triumvirato).\nL'accordo con Cesare e Pompeo.\nLa vittoriosa operazione contro Spartaco e il rapporto di amicizia con Cesare, permisero a Crasso di poter emergere nel quadro politico di Roma e di entrare a far parte del famoso primo triumvirato della storia romana e cio\u00e8 quello stipulato nel 60 a.C. tra Marco Licinio Crasso, Pompeo Magno e Giulio Cesare. Questo accordo, combinato segretamente, garantiva ai tre contraenti aiuto reciproco contro il senato per ottenere consistenti vantaggi politici. Ognuno dei tre uomini aveva un suo seguito di adepti e di clienti: queste forze, da sole insufficienti, se coalizzate avrebbero garantito al triumvirato un solido predominio. A seguito di un deterioramento del triumvirato, il quale col passare del tempo aveva visto cedimenti, Cesare decise di convocare Pompeo e Crasso, affinch\u00e9 fosse rinsaldata l'ormai disgregata alleanza.\nNel 56 a.C., infatti i tre alleati riunitisi a Lucca arrivarono a una conclusione molto importante. In quella sede, si decise la spartizione dei domini di Roma in tre parti che andavano sotto la giurisdizione dei rispettivi tre uomini. Crasso avrebbe ottenuto il governo della Siria, e Pompeo quello della penisola iberica, mentre il proconsolato di Cesare in Gallia sarebbe stato prolungato per altri cinque anni.\nDisfatta di Carre.\nSecondo Plutarco, Crasso pens\u00f2 quindi di sfruttare la carica di governatore della Siria per rafforzare il proprio prestigio di condottiero che, nonostante le imprese compiute sotto il comando di Silla durante la guerra civile, in cui aveva vinto una colonna di sanniti ad Antemne, non poteva assolutamente essere paragonato a quello di Cesare e Pompeo. Decise pertanto di intraprendere una spedizione militare, che puntava all'assoggettamento del regno dei Parti, con il quale Roma aveva, da qualche tempo, rapporti difficili.\nDeboli nella fanteria, i Parti potevano per\u00f2 contare su una temibile cavalleria, composta dai cosiddetti catafratti \u2014 la loro cavalleria pesante corazzata \u2014 e da arcieri a cavallo; questi ultimi stremavano le forze nemiche con il continuo lancio di frecce, evitando il contatto diretto e colpendo il nemico per poi fuggire ritornare a colpire nuovamente (la \"freccia del parto\" \u00e8 proprio la freccia scagliata durante la finta fuga contro il malaccorto inseguitore); seguivano quindi i catafratti compivano una carica sulle linee nemiche disordinate, devastante ma anche breve poich\u00e9, a causa del peso delle armature, la cavalcatura si stancava presto.\nCrasso difatti, bench\u00e9 avesse un esercito potentissimo ancorch\u00e9 privo di un\u2019adeguata cavalleria da opporre al nemico, fu sorpreso, nel 53 a.C. , dall'insolita tattica del nemico e in una pianura della Mesopotamia occidentale, nei pressi della citt\u00e0 di Carrhae, fu sconfitto e ucciso. Si narra che durante la battaglia suo figlio Publio Licinio Crasso, avendo fallito un attacco al comando di una grande parte dell'esercito, abbia preferito uccidersi e un soldato partico gli abbia troncato la testa, conficcata poi su un'asta per atterrire i Romani; si narra anche che i Parti, dopo avere ucciso Crasso (da loro considerato come l'uomo pi\u00f9 ricco del mondo), su ordine del loro re Orode gli abbiano versato in bocca oro fuso, dopo aver mozzato la testa al cadavere. La disfatta di Carre, con quelle di Teutoburgo e di Adrianopoli, rappresenta certamente una delle pi\u00f9 drammatiche catastrofi della storia militare di Roma (soprattutto perch\u00e9 furono perse le \"aquile\" della legione, insegne restituite poi da Fraate IV ad Augusto nel 20 a.C.). La fine ingloriosa di Crasso caus\u00f2 la rottura dell'equilibrio del triumvirato e apr\u00ec la strada verso una nuova guerra civile.\nSecondo la rivista statunitense di economia Forbes, Crasso fu, in assoluto, la persona pi\u00f9 ricca della storia romana, con un patrimonio, rivalutato e ricostruito al 2008, che sarebbe ammontato a circa 170 milioni di sesterzi pari a circa 1 miliardo di euro odierni."}
{"id": "250275", "revid": "9416", "url": "https://it.wikipedia.org/wiki?curid=250275", "title": "Ready Queue", "text": ""}
{"id": "250276", "revid": "118177046", "url": "https://it.wikipedia.org/wiki?curid=250276", "title": "Neprilisina", "text": "La neprilisina (o CD10), \u00e8 una glicoproteina facente parte delle metallo-endopeptidasi di membrana, nota anche con le denominazioni endopeptidasi neutra (NEP) ed antigene per la leucemia linfoblastica acuta (CALLA).\nNell'uomo viene codificata dal gene per le metallo-endopeptidasi di membrana posto sul cromosoma 3 a 156.28 - 156.38 Mb \nLa neprilisina \u00e8 un enzima metalloproteasi zinco-dipendente che degrada una serie di piccoli peptidi secreti, in particolare il peptide beta la cui anormale concentrazione nel tessuto neurale \u00e8 implicata come causa della malattia di Alzheimer; La proteina viene sintetizzata come una proteina di membrana, il dominio extracellulare della neprilisina viene esposto nell'ambiente extracellulare dopo il suo trasporto dal Golgi alla superficie delle cellule. Nei neuroni, la neprilisina viene regolata dalla proteina nicastrina, un componente del complesso gamma secretasi, che esegue un passaggio necessario nella trasformazione del precursore amiloide in beta-amiloide ; La neprilisina in quanto proteasi associata alla membrana cellulare assume un ruolo nella degradazione del beta-amiloide, tale degradazione avviene attraverso molteplici vie metaboliche.\nRegolazione beta amiloide.\nMutazioni nel gene codificante la neprilisina vengono associate alle forme a trasmissione familiare della malattia di Alzheimer , topi knockout (neprilisina-deficienti) manifestano sintomi clinici Alzheimer-simili e deposizione di beta-amiloide nel cervello , la neprilisina fissa il tasso di degradazione del beta-amiloide , composti come la somatostatina (un ormone peptidico) aumentano il livello di attivit\u00e0 dell'enzima . L'eventuale riduzione nella produzione della somatostatina a livello cerebrale delle persone anziane, pu\u00f2 deprimere l'attivit\u00e0 della neprilisina e promuovere cos\u00ec l'aggregazione del beta amiloide in eccesso . Il decremento dell'attivit\u00e0 della neprilisina all'aumentare dell'et\u00e0 pu\u00f2 essere riconducibile anche al danno ossidativo, noto per essere un fattore causale nella malattia di Alzheimer .\nInterazioni.\nDegradazione peptidica.\nLa neprilisina, oltre alla degradazione del beta-amiloide a livello cerebrale, viene altamente espressa nei tessuti renali e polmonari. Sono stati sviluppati diversi inibitori con l'obiettivo di ottenere analgesici e anti-ipertensivi che agiscono bloccando l'attivit\u00e0 di contrasto della neprilisina verso i peptidi di segnalazione quali: encefaline, la sostanza P, l'endotelina, ed il peptide natriuretico atriale .\nAssociazione con il cancro.\nSono state osservate diverse associazioni fra l'espressione di neprilisina e vari tipi di cancro, tuttavia, il rapporto tra l'espressione di tale proteina e la cancerogenesi non \u00e8 chiara. Il gene della neprilisina viene spesso definito come CD10 o CALLA. In alcuni tipi di cancro, come il carcinoma metastatico e alcuni melanomi avanzati, la neprilisina risulta sovraespressa ; In altri tipi di tumore invece, come nei tumori polmonari, l'espressione della neprilisina risulta inibita , l'espressione di neprilisina si riscontrata anche nelle cellule tumorali in corso di leucemia linfoblastica acuta; \u00c8 infatti uno dei pochi antigeni CD, insieme a CD38, in cui la parte extracellulare della proteina possiede azione catalitica. Troviamo positivit\u00e0 per il CD10 anche nel carcinoma a cellule chiare renale dell'adulto."}
{"id": "250277", "revid": "15756", "url": "https://it.wikipedia.org/wiki?curid=250277", "title": "Garc\u00eda", "text": ""}
{"id": "250278", "revid": "834", "url": "https://it.wikipedia.org/wiki?curid=250278", "title": "CALLA", "text": ""}
{"id": "250279", "revid": "196390", "url": "https://it.wikipedia.org/wiki?curid=250279", "title": "Gp100", "text": ""}
{"id": "250280", "revid": "196390", "url": "https://it.wikipedia.org/wiki?curid=250280", "title": "Endopeptidasi neutrale", "text": ""}
{"id": "250282", "revid": "14894", "url": "https://it.wikipedia.org/wiki?curid=250282", "title": "Pol De Limbourg", "text": ""}
{"id": "250284", "revid": "110157", "url": "https://it.wikipedia.org/wiki?curid=250284", "title": "CD11a", "text": " \nLa glicoproteina CD11a \u00e8 una proteina di membrana di 180 kDa presente su precursori dei macrofagi, granulociti, linfociti.\n\u00c8 una delle subunit\u00e0 che associandosi a CD18 forma LFA-1 molecola di adesione che riconosce ICAM-1.\n\u00c8 anche conosciuta come LFA-1 \u03b1 (\"lymphocyte function-associated antigen 1\", catena \u03b1)."}
{"id": "250285", "revid": "44939", "url": "https://it.wikipedia.org/wiki?curid=250285", "title": "LFA-1\u03b1", "text": ""}
{"id": "250286", "revid": "281901", "url": "https://it.wikipedia.org/wiki?curid=250286", "title": "Basento", "text": "Il Basento (\"Vas\u00e8nd\u00eb\" in lucano, \" Casuentus\" in lingua latina) \u00e8 con 149\u00a0km di corso, il fiume pi\u00f9 lungo della Basilicata, e il pi\u00f9 lungo fra i fiumi italiani che sfociano nel Mar Ionio. La sua estensione di bacino idrografico \u00e8 di 1.537\u00a0km\u00b2.\nCorso del fiume.\nLa sua sorgente \u00e8 situata sul Monte Arioso (1.722 m) nell'Appennino lucano settentrionale. Bagna quasi subito la zona sud della citt\u00e0 di Potenza, attraversandone anche l'omonima provincia per entrare poi in provincia di Matera.\nImportante affluente di destra del Basento \u00e8 il torrente Camastra, sbarrato da una diga alta 54 metri e con una capacit\u00e0 di circa 32 milioni di m\u00b3, le cui acque vengono utilizzate dalla citt\u00e0 di Potenza.\nQui scorre nel suo tratto principale dove sorge l'area industriale della Val Basento tra i comuni di Pisticci, Ferrandina e Salandra.\nSfocia nel Mar Ionio nei pressi di Metaponto.\nRegime.\nIl fiume ha regime esclusivamente pluviale con piene imponenti in autunno e in inverno e magre accentuatissime in estate. La sua portata media alla foce \u00e8 di 12,200 m\u00b3/s.\nLungo il suo corso il Basento \u00e8 sbarrato dalla \"Traversa di Trivigno\" (1996), che convoglia una parte delle acque verso gli invasi di Acerenza e Genzano.\nFauna.\nNelle acque del fiume sono presenti le specie autoctone barbo comune, cavedano, tinca, anguilla, alborella; le specie alloctone barbo europeo, carpa, pesce rosso, carassio, pseudorasbora, rutilo; transfaunate dal distretto Padano-veneto sono invece le specie luccio, persico reale, il persico trota; di origine incerta sono il cobite italiano (\"Cobitis bilineata\"),la rovella, la scardola . Presente anche il granchio di fiume autoctono e il gambero della Louisiana, alloctono. Alla foce sono presenti anche cefalo e spigola. Presente anche la trota fario d'immissione..\nAmbiente.\nIl fiume presenta dei problemi relativi all'impatto antropico. In particolare \u00e8 presente l'inquinamento da parte dei depuratori malfunzionanti o dalla mancanza degli stessi oltrech\u00e9 da scarichi abusivi almeno nei pressi dell'abitato di Potenza dove la fauna ittica risulta pressoch\u00e9 inesistente.\nUlteriori limitazioni alla libera distribuzione dell\u2019ittiofauna sono la presenza di\nmanufatti in cemento posti trasversalmente al corso d\u2019acqua (pennelli) e le traverse per\nuso irriguo presenti sull\u2019asta principale.\nRiguardo al fiume Basento c\u2019\u00e8 ancora da evidenziare come la presenza di ostacoli artificiali (salti, dighe e traverse) impediscano la risalita dei pesci i quali in molti casi sono costretti ad ammassarsi al di sotto di tali ostacoli senza riuscire a raggiungere le zone di riproduzione.\n\u00c8 questo il caso in particolare del cavedano e della trota; il cavedano in particolare, raggiunta la traversa di Trivigno, non riesce a superare lo sbarramento e resta in gran numero in questa zona compromettendone la riproduzione e la colonizzazione dei tratti a monte.\nUlteriore problema \u00e8 l'introduzione di specie alloctone compresa l'alborella settentrionale e la pseudorasbora molto probabilmente responsabili della diminuzione dell'alborella appenninica una volta molto abbondante.\nCome per altri corsi d'acqua rilevante la presenza del bracconaggio e i prelievi idrici..\nIl Ponte sul Basento.\nAll'altezza di Potenza si trova il Ponte sul Basento, progettato da Sergio Musmeci a partire dal 1967 e realizzato tra il 1971 e il 1976, che rappresenta, nella sua unicit\u00e0, una svolta importante nelle dinamiche di sviluppo dell\u2019ingegneria italiana della seconda met\u00e0 del secolo scorso. Il forte elemento di discontinuit\u00e0 progettuale che lo caratterizza deriva dal fatto che non si verifica e analizza, come era stato fatto fino ad allora, la sicurezza di forma strutturale nota. Al contrario, si realizza una forma nuova invertendo i termini del problema: a partire dalla fissazione di un certo regime di sforzi si ottiene un nuovo disegno della struttura che, peraltro, sfrutta ottimamente le propriet\u00e0 del calcestruzzo.\nSi tratta di un'opera di straordinaria importanza per l'ingegneria e architettura mondiale, ed \u00e8 l'unico ponte riconosciuto dal MiBAC e quindi protetto come opera d'arte."}
{"id": "250287", "revid": "44939", "url": "https://it.wikipedia.org/wiki?curid=250287", "title": "CD11", "text": ""}
{"id": "250288", "revid": "5697622", "url": "https://it.wikipedia.org/wiki?curid=250288", "title": "Interleaved", "text": ""}
{"id": "250290", "revid": "52052652", "url": "https://it.wikipedia.org/wiki?curid=250290", "title": "Linguaggio verbale", "text": ""}
{"id": "250292", "revid": "4711", "url": "https://it.wikipedia.org/wiki?curid=250292", "title": "I.G. Farben", "text": ""}
{"id": "250297", "revid": "1373765", "url": "https://it.wikipedia.org/wiki?curid=250297", "title": "Dario Franceschini", "text": "In precedenza ha ricoperto la carica di sottosegretario di Stato alla Presidenza del Consiglio dei ministri nei governi D'Alema II e Amato II, oltre che di ministro per i rapporti con il Parlamento e il coordinamento dell'attivit\u00e0 di governo nel governo di larghe intese Letta.\nEsponente di spicco del Partito Popolare Italiano (PPI), de La Margherita e membro fondatore del Partito Democratico (PD) nel 2007, \u00e8 stato vicesegretario del PPI sotto Franco Marini, coordinatore esecutivo de La Margherita, il primo vicesegretario del PD sotto Walter Veltroni, segretario del Partito Democratico succeduto a Veltroni dopo l'esito negativo delle regionali sarde fino alle primarie del 2009, capogruppo dell'Ulivo alla Camera dei deputati dal 3 maggio 2006 al 7 novembre 2007 e del PD dal 17 novembre 2009 al 19 marzo 2013.\nFranceschini, considerato un centrista e cristiano sociale, \u00e8 il principale esponente, nonch\u00e9 leader dell'area-corrente cristiano sociale e cristiano-democratica del PD (\"AreaDem\").\nBiografia.\nNato a Ferrara il 19 ottobre 1958, \u00e8 figlio di Gardenia Gardini (1934-2018) e Giorgio Franceschini (1921-2012), cattolico che fu un partigiano, nonch\u00e9 deputato per la Democrazia Cristiana durante la II legislatura.\nDopo essersi diplomato al liceo scientifico Antonio Roiti di Ferrara, dov'era compagno di scuola del deputato del Partito Democratico Alessandro Bratti, si \u00e8 laureato in giurisprudenza all'Universit\u00e0 degli Studi di Ferrara, con una tesi in Storia delle Dottrine e delle Istituzioni politiche, ha pubblicato nel 1985 il libro \"Il Partito Popolare a Ferrara. Cattolici, socialisti e fascisti nella terra di Grosoli e Don Minzoni\" e sullo stesso argomento ha partecipato a convegni e a varie pubblicazioni.\nDal 1985 ha esercitato la libera professione come avvocato civilista. \u00c8 iscritto all'albo dei revisori contabili ed \u00e8 stato membro effettivo del collegio sindacale dell'Eni nei primi tre anni della privatizzazione. Dal 1985 al 1989 ha curato per il Formez il bimestrale \"Rassegna di documentazione legislativa regionale.\"\nIl 16 maggio 2016 gli \u00e8 stata conferita la Laurea \"Honoris Causa\" in Humane Letters dalla John Cabot University di Roma come \"riconoscimento del suo importante contributo alla vita democratica del Paese e del suo impegno per la promozione del patrimonio artistico italiano\".\n\u00c8 stato presidente dell'ente Palio di Ferrara ed in giovent\u00f9 \u00e8 stato uno sbandieratore della Contrada di Santa Maria in Vado.\nL'8 marzo 2014, nel corso di una visita a Palmanova, viene ricoverato a causa di un infarto mentre si trovava nella caserma \"Ederle\". Il bollettino ufficiale dell'ospedale riferir\u00e0, pi\u00f9 tardi, che il ministro \u00e8 stato colpito da una \u00absindrome coronarica acuta, trattata positivamente e tempestivamente\u00bb. Successivamente verr\u00e0 trasferito all'ospedale Santa Maria della Misericordia di Udine.\nNel 1986 ha sposato Silvia Bombardi, ma i due divorziano nel 2011. Dopo il divorzio, il 14 settembre 2014 sposa a Sutri, in provincia di Viterbo, Michela Di Biase, consigliera comunale a Roma e regionale nel Lazio del PD. \u00c8 appassionato di jazz e padre di tre figlie.\nCarriera politica.\nDall'ASD alla Democrazia Cristiana.\nLa sua attivit\u00e0 politica inizia a livello studentesco, al liceo scientifico Roiti, nell'autunno del 1974, quando fonda l\"'Associazione Studentesca Democratica\" (ASD) d'ispirazione cattolica e centrista. L'ASD si presenta in quasi tutti gli istituti superiori della citt\u00e0 alle prime elezioni previste dai \"\"decreti delegati\".\nDal 1974 al 1977 viene eletto nei vari organismi (consigli di classe, disciplina e istituto). Successivamente viene eletto in rappresentanza degli studenti nel consiglio di amministrazione dell'Universit\u00e0 degli Studi di Ferrara. Fonda la Cooperativa Culturale Natale Gorini, che si occupa di cinema d'essai.\nLe figure carismatiche che fin dalla giovinezza suscitano la sua attenzione sono, fra le altre, Benigno Zaccagnini e don Primo Mazzolari. In particolare don Mazzolari viene pi\u00f9 volte ricordato durante la sua campagna per la corsa alla segreteria del Partito Democratico. A lui dedica uno dei passi pi\u00f9 significativi del discorso finale della campagna elettorale, pronunciato a Marzabotto il 24 ottobre 2009.\nSi iscrive alla Democrazia Cristiana (DC) nel 1975, dopo l'elezione di Benigno Zaccagnini a segretario della DC (\"il fiore \u00e8 di nuovo bianco\"\" disse Zaccagnini incantando i ragazzi), invaghito della sua idea che con i comunisti ci volesse concorrenza e confronto, del suo richiamo alla questione morale, proprio come Enrico Berlinguer, e viene eletto Delegato Provinciale del Movimento Giovanile della DC di Ferrara.\nConsigliere comunale di Ferrara.\nAlle elezioni amministrative del 1980 viene eletto consigliere comunale di Ferrara con la DC, diventando nel 1983 capogruppo consiliare. L'anno seguente entra nella direzione nazionale del Movimento Giovanile della DC, per il quale fonda e dirige la rivista mensile \"\"Nuova Politica\".\nNel 1989 dirige a Roma il mensile \"Settantasei\" che raccoglie i quadri trentenni della sinistra DC e viene chiamato alla vice-direzione del mensile \"Il Confronto\" e nella redazione del settimanale del partito \"La Discussione\"\".\nNella fase di trasformazione della Democrazia Cristiana in Partito Popolare Italiano (PPI) invita il partito, all'Assemblea Costituente di Roma del 1993, a scegliere con determinazione, come conseguenza del nuovo sistema elettorale maggioritario introdotto con la legge Mattarella, il passaggio all'alleanza con il centro-sinistra. Non accetta infatti la decisione del partito di schierarsi autonomamente alle elezioni politiche del 1994, come coalizione di centro nel Patto per l'Italia di Mariotto Segni. Decide pertanto di aderire al movimento dei Cristiano Sociali, fondando il movimento a Ferrara e divenendone Consigliere Nazionale.\nNel 1994 d\u00e0 vita a Ferrara, con l'amico Alessandro Bratti, una delle prime giunte di centro-sinistra d'Italia, divenendo assessore alla Cultura e al Turismo nella giunta comunale guidata dal post-comunista Roberto Soffritti.\nAlle elezioni amministrative del 1995 si candida per il ruolo di sindaco di Ferrara, venendo appoggiato dalla Federazione dei Verdi, i Cristiano Sociali e i Laburisti nella lista \"Ferrara Democratica\". Al primo turno del 23 aprile ottiene il 19,05% dei voti, arrivando terzo e non accedendo, per tre punti percentuali, al ballottaggio. A posteriori dicono a Ferrara che la sua \"parsimonia\" gli precluse il trionfo.\nPartito Popolare Italiano.\nDopo i dissidi interni al PPI, che portarono alla scissione interna dei Cristiani Democratici Uniti campeggiati da Rocco Buttiglione, l'elezione dell'ex ministro Gerardo Bianco a segretario del partito e l'adesione dello stesso all'Ulivo di Romano Prodi, rientra nel partito nel 1996. Un anno pi\u00f9 tardi, nel 1997 diventa, assieme ad Enrico Letta, vicesegretario nazionale del PPI con segretario Franco Marini. L'anno successivo, nel 1998, diventa vicesegretario unico, dopo l'entrata di Letta nel primo governo D'Alema come ministro delle politiche comunitarie.\nSuccessivamente, al congresso nazionale del PPI del 1999, si candida a segretario nazionale, ma ottiene il 16% dei voti e viene sconfitto dall'ex deputato ed europarlamentare Pierluigi Castagnetti con il 69%, entrando in seguito a far parte della direzione nazionale e dell'ufficio di segreteria con l'incarico per le politiche della comunicazione.\nIn seguito al reincarico e nascita del secondo governo presieduto da Massimo D'Alema, viene nominato dal Consiglio dei Ministri sottosegretario di Stato alla Presidenza del Consiglio con delega alle riforme istituzionali, affiancando il ministro Antonio Maccanico e riconfermato poi dal successivo governo Amato bis. A nome del Governo segue in particolare il tema della legge elettorale, e sino all'approvazione definitiva, la legge costituzionale di riforma degli statuti delle Regioni a statuto speciale, l'introduzione del diritto di voto per gli italiani all'estero e le modifiche al titolo V della Costituzione. In particolare segue l\u2019introduzione del principio di sussidiariet\u00e0 nella carta costituzionale all\u2019ultimo comma dell\u2019art. 118.\nLa Margherita e capogruppo dell'Ulivo.\nAlle elezioni politiche del 2001 si candida nel collegio maggioritario di Ferrara-Via Bologna alla Camera dei deputati, per la coalizione dell'Ulivo, dove viene eletto per la prima volta deputato con il 55,23% dei voti contro gli altri candidati. Nella successiva XIV legislatura diventa componente della giunta delle elezioni, della 1\u00aa Commissione Affari costituzionali e dell'assemblea parlamentare dell'Organizzazione per la sicurezza e la cooperazione in Europa (OSCE).\nTra i fondatori de La Margherita, nel luglio 2001 entra a far parte del comitato costituente del partito, del quale diventa coordinatore dell'esecutivo nazionale. L'incarico gli viene confermato dai successivi congressi del 2002 e del 2004. \u00c8 stato anche membro del direttivo del Partito Democratico Europeo e componente e socio fondatore dell'associazione interparlamentare per il commercio equo e solidale.\nRieletto deputato alle elezioni politiche del 2006 nella circoscrizione Emilia-Romagna tra le liste de L'Ulivo (che unisce La Margherita e i Democratici di Sinistra), si dimette da coordinatore della Margherita e viene eletto capogruppo parlamentare dell'Ulivo alla Camera dei deputati.\nDirigenza del Partito Democratico.\nVicesegretario di Walter Veltroni.\nNel 2007 \u00e8 stato uno dei fondatori del Partito Democratico (PD), facendo parte del Comitato dei 45 che porta alla nascita del PD il 14 ottobre. Dopo la vittoria alle prime primarie di quell'anno del PD e l'ascesa alla segreteria nazionale di Walter Veltroni, viene nominato da quest'ultimo come primo vicesegretario nazionale del nuovo partito. A seguito di tale designazione, si \u00e8 dimesso dalla presidenza del gruppo parlamentare L'Ulivo alla Camera dei deputati, venendo sostituito da Antonello Soro.\nDopo la sconfitta del PD alle elezioni politiche del 2008, dov'\u00e8 stato nuovamente rieletto deputato alla Camera nelle circoscrizioni Toscana e Emilia-Romagna, optando per quest'ultima, \u00e8 stato nominato da Veltroni come membro del cosiddetto governo ombra del Partito Democratico, con l'incarico corrispondente a quello di Vicepresidente del Consiglio, ruolo che ricopre dal 9 maggio 2008 al 21 febbraio 2009.\nSegretario del partito stesso.\nIl 21 febbraio 2009, dopo le dimissioni di Walter Veltroni dalla segreteria nazionale per l'esito negativo alle elezioni regionali in Sardegna, viene eletto segretario del Partito Democratico dall'Assemblea Nazionale PD, con un risultato quasi plebiscitario di 1047 voti su 1.258, battendo il suo principale (e unico) sfidante Arturo Parisi, ex ministro della difesa nel secondo governo Prodi, che riceve solo 92 voti; elezione nel quale, come ironizza il deputato PD Renzo Lusetti, \u00ab\"abbiamo eletto un democristiano alla guida del PCI\"\u00bb. Secondo il giornalista de \"La Stampa\" Federico Geremicca, la scelta di eleggere al Nazareno Franceschini \u00e8 stata fatta per conservare lo status quo del PD, che vince rispetto alle insofferenze (vere o presunte che siano) della periferia del partito.\nIl suo primo atto dopo l'elezione \u00e8 stato il giuramento su una copia della Costituzione Italiana nelle mani del padre Giorgio, ex-partigiano ed ex-deputato davanti al castello della natia Ferrara, luogo dove nel novembre 1943 alcuni cittadini furono trucidati dalle squadre fasciste.\nAppena insediatosi da segretario, inizia a lavorare sulla struttura del partito che sia solido, radicato, non liquido, senza un vice, azzerando il coordinamento del governo ombra del PD in segno di discontinuit\u00e0 da Veltroni e con una linea ben precisa: \u00ab\"non far\u00f2 nessuna trattativa con nessuno. Decider\u00f2 io e mi assumer\u00f2 la responsabilit\u00e0 delle scelte\"\u00bb.\nElezioni europee del 2019.\nCome segretario del PD, guida il partito alle elezioni europee del 2009 ad ottenere il 26,12% dei voti, in calo di quasi 5 punti rispetto alla lista Uniti nell'Ulivo nella precedente tornata elettorale, conducendo successivamente le trattative con Martin Schulz che portano alla nascita del Gruppo dei Socialisti e Democratici Europei, primo passo per la successiva entrata del PD al Partito del Socialismo Europeo nel 2014 durante la segreteria di Matteo Renzi.\nCandidatura alle primarie PD del 2009.\nIn vista delle primarie del Partito Democratico del 25 ottobre 2009, Franceschini si \u00e8 candidato come nuovo segretario del Partito Democratico, insieme a Pier Luigi Bersani, ex ministro dello sviluppo economico nel secondo governo Prodi, e del senatore Ignazio Marino. Lo slogan per la sua corsa alla segreteria \u00e8 \"\"Liberiamo il Futuro\".\nLa sua campagna elettorale viene organizzata in modo da incentrarsi su una serie di discorsi, i \"10 discorsi agli italiani\", che pronuncia in citt\u00e0 o luoghi attinenti al tema trattato e significativi per la storia del paese. A Marzabotto pronuncia il \"Discorso ai Liberi\", a Genova il \"Discorso ai Nuovi Italiani\", a Cosenza il \"Discorso ai giovani del Sud\". Ogni discorso si conclude con la parola \"adesso\", chiaramente ispirata alla rivista Adesso, fondata da don Primo Mazzolari. I discorsi vengono poi pubblicati nel novembre 2009 nel libro, edito da Bompiani: \"In dieci parole. Sfidare la destra sui valori\".Ottiene, fra gli altri, il sostegno della candidatura di Franceschini quello di Piero Fassino, Debora Serracchiani, Franco Marini, Marco Minniti, Giovanna Melandri, Tiziano Treu, Enrico Morando, Marina Sereni, Antonello Soro, Cesare Damiano, Pierluigi Castagnetti, Paolo Gentiloni, Sergio Cofferati, Rita Borsellino, Mario Adinolfi, David Sassoli. L'ex segretario del PD Walter Veltroni, pur dichiarando di voler rimanere fuori dalle vicende congressuali, ha avuto parole di apprezzamento per la candidatura di Franceschini. Dichiarano di sostenerlo a quelle primarie molti esponenti del mondo della cultura e dello spettacolo, tra cui: Lorenzo Jovanotti, Nanni Moretti, Andrea Camilleri, Carlo Petrini, Ettore Scola, Vincenzo Cerami.\nAlle elezioni primarie del partito svoltesi il 25 ottobre Franceschini ottiene oltre un milione di voti (1.045.123), pari al 34,27%, risultando secondo classificato e venendo superato da Bersani, che ottenendo il 53,23% dei voti, diventa quindi il nuovo segretario. La sera stessa riconobbe a Bersani la vittoria, affermando che al di l\u00e0 dei risultati s'impegner\u00e0 per garantire l'unit\u00e0 del partito.\nCapogruppo PD alla Camera.\nDopo la sconfitta alle primarie, riorganizza tutte le forze che avevano sostenuto la sua candidatura in una componente interna al Partito Democratico: \"Area Democratica\" o \"AreaDem\"\u201d.\nSuccessivamente Bersani, nel suo \"mosaico\" della gestione unitaria e plurale del partito, propone molto insistentemente a Franceschini di diventare capogruppo PD alla Camera, e dopo giorni d'incertezze, d'incontri con i principali esponenti di \"AreaDem\" e Bersani stesso, scioglie la riserva e accetta, venendo eletto il 17 novembre 2009, dopo che Antonello Soro si era dimesso dall'incarico.\nNel 2012 ha sostenuto la mozione di Bersani alle primarie del centro-sinistra \"Italia. Bene Comune\" per la scelta del candidato alla Presidenza del Consiglio, esprimendosi pi\u00f9 volte contro la mozione dell'allora sindaco di Firenze Matteo Renzi, anch'egli proveniente dalla Margherita, che quando Franceschini subentr\u00f2 a Veltroni come segretario del PD afferm\u00f2 che il PD pensava di risolvere i suoi problemi sostituendo il \u00ab\"disastro\"\u00bb col \u00ab\"vicedisastro\"\u00bb.\nMinistro per i rapporti con il Parlamento.\nAlle elezioni politiche del 2013 viene candidato, ed eletto per la quarta volta, alla Camera dei deputati come capolista della lista PD nella circoscrizione Emilia-Romagna. Nella XVII legislatura \u00e8 stato componente delle Commissioni Affari Costituzionali, Politiche dell'Unione Europea, Esteri e Giustizia, nonch\u00e9 componente delle Giunta per le elezioni e delle Delegazioni parlamentari presso l'OCSE, il Consiglio d'Europa e l'Assemblea dell'Unione dell'Europa occidentale.\nDurante le consultazioni del presidente della Repubblica del 2013, intervistato da Aldo Cazzullo al \"Corriere della Sera\", Franceschini afferma che il PD deve abbandonare il \u00ab\"complesso di superiorit\u00e0, molto diffuso nel nostro schieramento, per cui pretendiamo di sceglierci l\u2019avversario\"\u00bb e che bisogna dialogare con Silvio Berlusconi \u00ab\"chiusa la possibilit\u00e0 di un rapporto con Grillo, per sua scelta\"\u00bb. Successivamente, con la nascita del governo di larghe intese guidato da Enrico Letta, il 28 aprile 2013 giura nelle mani del Presidente della Repubblica Giorgio Napolitano come Ministro per i rapporti con il Parlamento e il Coordinamento dell'attivit\u00e0 di governo nel governo Letta tra PD, Il Popolo della Libert\u00e0, Unione di Centro e Scelta Civica, incarico che mantiene fino alla fine dell'esecutivo il 22 febbraio 2014. Appena insediatosi si ritrova ad avere un ruolo cruciale: agevolare la navigazione in Parlamento dei provvedimenti del governo, mediando con una larga e differenziata maggioranza, sia sul versante degli interventi economici che su quello delle riforme istituzionali, dove tra gli iniziali impegni figurano: la votazione alla Camera, in calendario il 6 maggio, della risoluzione sul DEF e la gestione degli emendamenti al decreto sui pagamenti arretrati, oltre che i dossier sull\u2019eventuale manovra e sull\u2019IMU.\nAlle elezioni primarie del Partito Democratico del 2013 appoggia, assieme alla sua corrente \"\"AreaDem\", la candidatura alla segreteria del PD di Matteo Renzi, cosa che si ripete anche nelle primarie PD del 2017, caratterizzandosi per lungo tempo come uno dei suoi principali alleati all'interno del partito, anche se non si risparmia dal criticarlo in diverse occasioni per le sue scelte nella gestione del partito, come dopo il crac delle elezioni amministrative del 2017 (soprattutto a Genova, Verona, Parma e L'Aquila).\nMinistro dei beni e le attivit\u00e0 culturali e del turismo.\nIl 21 febbraio 2014 Matteo Renzi, Presidente del Consiglio incaricato di formare un governo, lo propone come Ministro dei beni e delle attivit\u00e0 culturali e del turismo nel suo esecutivo. Il successivo 22 febbraio, giura al palazzo del Quirinale nelle mani di Giorgio Napolitano come Ministro dei beni e delle attivit\u00e0 culturali e del turismo del governo Renzi. Entrando al Quirinale per il giuramento dichiara: \"Mi sento chiamato a guidare il ministero economico pi\u00f9 importante del Paese\"\".\nA seguito delle dimissioni di Matteo Renzi da Presidente del Consiglio, per la bocciatura della riforma Renzi-Boschi al referendum costituzionale, alcuni quotidiani, come \"La Stampa\", scrivono delle sue presunte ambizioni politiche e di presunti accordi politici per diventare il prossimo Presidente del Consiglio. In merito ai quotidiani che scrivono su di lui, Franceschini ha commentato in modo ironico su Twitter.\nIl 12 dicembre 2016 \u00e8 stato confermato nell'incarico di ministro ai beni culturali e turismo per il nuovo governo presieduto da Paolo Gentiloni, giurando il giorno stesso nelle mani del Presidente della Repubblica Sergio Mattarella.\nElezioni politiche del 2018 e primarie PD del 2019.\nAlle elezioni politiche del 2018 viene ricandidato alla Camera dei deputati per il PD, nel collegio plurinominale di Ravenna, Rimini, Forl\u00ec, Cesena, risultando eletto. Nella tornata elettorale il PD assiste ad una grande flessione nei voti, che ha riscosso il peggior risultato della sua storia e quella del centro-sinistra in Italia, attestandosi su il 18% alla Camera e 19% per il Senato. Con l'insediamento del governo Conte I, il 1\u00ba giugno Franceschini cessa dalla carica di ministro.\nDopo la fine del suo mandato da ministro, Franceschini si \u00e8 spesso espresso negativamente nei confronti della linea politica del PD assunta negli ultimi mesi, dettata dall'ormai ex segretario Renzi, reo di aver spinto alla nascita del governo tra M5S e Lega, trovando consenso dal sindaco di Milano Beppe Sala fino ai dirigenti del PD come Graziano Delrio e Andrea Orlando.\nIn vista delle primarie del PD del 2019, Franceschini assieme ad \"Area Dem\" sostengono la mozione di Nicola Zingaretti, presidente della Regione Lazio dal 12 marzo 2013, che risulter\u00e0 vincente con il 66% dei voti.\nRitorno al dicastero della cultura.\nFavorevole sin dalle politiche 2018 ad un'alleanza con il Movimento 5 Stelle, ritenendoli differenti dalla Lega, con il reincarico di formare un esecutivo tra PD e M5S affidato a Giuseppe Conte, il 4 settembre 2019 viene annunciata la nomina di Franceschini alla carica di Ministro della cultura e del turismo. Prester\u00e0 giuramento il 5 settembre 2019, assumendo nuovamente la guida del Ministero dei Beni e delle attivit\u00e0 culturali nel governo Conte II, di cui viene di nuovo accorpato il Turismo che, durante il Governo Conte I, era stato unito al Ministero delle politiche agricole alimentari e forestali sotto il leghista Gian Marco Centinaio. Inoltre assume anche la carica di capodelegazione del Partito Democratico nel governo, dove tesse un ottimo rapporto con Giuseppe Conte.\nCon l'insediamento del nuovo governo guidato da Mario Draghi il 13 febbraio 2021, Franceschini viene riconfermato ministro al Collegio Romano, il cui dicastero assume la denominazione di \"Ministero della Cultura\", in quanto la delega al turismo viene attribuita ad un apposito ministero con portafoglio, conferito al leghista Massimo Garavaglia.\nAttivit\u00e0 da ministro della cultura.\nDario Franceschini \u00e8 stato a lungo noto soprattutto per la sua attivit\u00e0 di ministro della cultura, oltre ad essere quello rimasto in carica pi\u00f9 a lungo nella storia della Repubblica Italiana, ricoperto in quattro governi diversi: Renzi, Gentiloni Conte II e Draghi.\nProvvedimenti principali.\n2014-2015.\nAl suo nome \u00e8 legata l'introduzione nell'ordinamento italiano dell\"'Art Bonus\", un credito d'imposta del 65% per privati e imprese che donano una somma per il restauro del patrimonio culturale pubblico o per attivit\u00e0 di musei, fondazioni lirico-sinfoniche o teatri di tradizione.\nFranceschini firma il decreto che entre in vigore dal 1\u00b0 luglio 2014, dove ha disposto l'ingresso gratuito, ogni prima domenica del mese, a tutti i musei e luoghi della cultura statali.\nNell'agosto 2015 nomina i 20 direttori dei pi\u00f9 importanti musei statali, all'esito di una selezione internazionale a cui avevano partecipato 1.400 concorrenti di tutto il mondo. 13 dei 20 direttori nominati sono di nazionalit\u00e0 italiana. Nel 2017 una nuova selezione internazionale ha portato alla nomina di altri 10 direttori di musei e parchi archeologici.\nDopo alcuni scioperi improvvisi, specie a Pompei e al Colosseo, che nel 2014 e 2015 avevano creato file di turisti in attesa, rilanciate con immagini dei media di tutto il mondo, Franceschini ottiene una riunione urgente del Consiglio dei Ministri, per estendere le norme sullo sciopero nei servizi pubblici essenziali anche all'apertura al pubblico di musei e luoghi della cultura. Con l'articolo 1 del Decreto Legge 20 settembre 2015, n. 146 recante \"Misure urgenti per la fruizione del patrimonio storico e artistico della Nazione\" e convertito dalla Legge 12 novembre 2015, n.182, l\u2019Italia \u00e8 divenuta l'unico Paese in cui i musei sono equiparati a ospedale, scuole e trasporti come servizi pubblici essenziali.\nCon la riforma del Ministero dei beni e delle attivit\u00e0 culturali e del turismo, ha unificato in 39 Soprintendenze territoriali \"Archeologia, Belle Arti e Paesaggio\" le competenze che prima erano divise tra tre diverse soprintendenze che si occupavano separatamente di Archeologia, di Beni Artistici e di Beni Architettonici.\nHa ideato e lanciato la Capitale italiana della cultura, riconoscimento che dal 2015 viene concesso annualmente ad una citt\u00e0 italiana.\n2016-2017.\nPorta il nome di \"\"Legge Franceschini\" la \"Disciplina del cinema e dell'audiovisivo\"\", approvata il 3 novembre 2016, che dopo decenni di attesa riorganizza in modo organico tutto il settore dell'industria cinematografica italiana, ampliando il tax credit automatico, facendo scomparire la valutazione ministeriale di interesse culturale dei film e abolendo la censura.\nSempre col nome di \"Legge Franceschini\" \u00e8 conosciuta la legge 22 novembre 2017, n. 175 \"Disposizioni in materia di spettacolo e deleghe al Governo per il riordino della materia\" che ha riordinato l'intero sistema dello spettacolo dal vivo, dal teatro, alla musica, alla danza. Nella legge viene riconosciuto per la prima volta dalla Repubblica Italiana \"\"il valore delle espressioni artistiche della canzone popolare d'autore\".\nPer sua iniziativa dal 14 settembre 2016 fino al maggio 2017 con l'iniziativa \"#cinema2day\", il secondo mercoled\u00ec di ogni mese si \u00e8 entrati in tutti i cinema italiani al prezzo di 2 euro.\nDal 2019.\nA lui si deve la creazione del Danted\u00ec, la giornata dedicata a Dante Alighieri che si celebra ogni anno, a partire dal 2020, il 25 di marzo. Oltre all\u2019iniziativa, che ha portato il Parlamento ad approvare la legge, per i tre grandi anniversari, nel 2019, 2020 e 2021, di Leonardo Da Vinci, Raffaello e Dante.\nIn occasione dei 200 anni de \"L'infinito\" di Giacomo Leopardi ha ideato e proposto alla Rai la realizzazione di un video con la lettura della poesia da parte di 22 grandi cantautori italiani: Pausini, Zucchero, Giorgia, Vanoni, Paoli, Baglioni, Ligabue, Conte, Zero, Mannoia, Nannini, Turci, Venditti, Morandi, Pravo, Jovanotti, Vecchioni, Fossati, Guccini, De Gregori, Celentano e Mina.\nA novembre 2019 ripristina un fondo da 25 milioni di euro per il museo dell'ebraismo di Ferrara (Meis), affermando: \"Lo dobbiamo a Liliana Segre, a lei personalmente e a quello che rappresenta. La conoscenza \u00e8 il migliore antidoto contro odio e intolleranza\".\nA fine maggio 2021 ha inaugurato il museo d'arte contemporanea \"MAXXI L'Aquila\", nato da una sua idea per l\u2019utilizzo del settecentesco Palazzo Ardinghelli, danneggiato dal terremoto dell'Aquila del 2009.\nIl 31 maggio 2021 parte ITsART la piattaforma online nata sempre da una sua idea e sostenuta dallo Stato, su cui viene offerta, gratis e a pagamento, la cultura italiana: teatro, musica, cinema, danza, arte, storia, eventi.\nNella stesura della legge finanziaria per l'anno 2022 interviene sulla introduzione del \"Bonus Cultura\", che diventa permanente e ne prevede il finanziamento con 230 milioni di euro dal 2022, riuscendo ad ottenere l\u2019eliminazione definitiva del parametro ISEE inferiore, o pari, a 25mila euro, requisito che ha escluso in passato numerosi cittadini.\nAttivit\u00e0 internazionale.\nNel corso dei suoi mandati ha presieduto il Consiglio dei ministri della Cultura dell\u2019Unione Europea (2014), il G7 cultura (2017) e il G20 Cultura (2021).\nHa voluto e guidato il Forum europeo dei Ministri della Cultura e del Turismo che si \u00e8 tenuto a Napoli il 30 ottobre 2014.\nIl 31 luglio e 1\u00ba agosto 2015 ha organizzato presso l'Expo 2015 a Milano una Conferenza internazionale sui temi della tutela del Patrimonio culturale a cui hanno partecipato 83 ministri della cultura di tutto il mondo.\nIl 28 dicembre 2016, ha annunciato la creazione di un G7 per la cultura. Un'iniziativa voluta dall'Italia affermando il ruolo di leader in materia di difesa del patrimonio mondiale. Cos\u00ec il 30 marzo 2017 il ministro italiano accoglie, a Firenze, i ministri della cultura dei sette paesi pi\u00f9 ricchi del mondo per il primo G7 della cultura. Si sono incontrati nella citt\u00e0 toscana per due giorni per discutere il tema della \"cultura come strumento di dialogo tra i popoli\"\".\nAltro impegno preso durante l'incontro \u00e8 la volont\u00e0, da parte dei paesi convenuti, di accettare la proposta italiana di creare un task force di Caschi blu della cultura approvata dall'UNESCO in seno all'ONU con il fine di proteggere il patrimonio culturale ed artistico mondiale dalle minacce del terrorismo e delle calamit\u00e0 naturali. La task force era gi\u00e0 stata, il 16 febbraio 2016, approvata tramite la firma di un memorandum da parte della direttrice generale dell'UNESCO Irina Bokova.\nIl gruppo d'intervento sar\u00e0 addestrato all'azione in situazioni di pericolo e verr\u00e0 composto da un primo nucleo di Carabinieri del Comando carabinieri per la tutela del patrimonio culturale, storici dell\u2019arte, studiosi e restauratori dell'Istituto superiore per la conservazione ed il restauro, dell'Opificio delle Pietre Dure di Firenze, dell'Istituto centrale per il restauro e la conservazione del patrimonio archivistico e librario e dell'Istituto centrale per il catalogo e la documentazione.\nIl 1\u00ba novembre 2017 \u00e8 chiamato ad aprire a Parigi la 38\u00aa Sessione dell\u2019Assemblea Generale dell\u2019UNESCO proprio sul tema della protezione del Patrimonio e dei Caschi blu della Cultura.\nNell'aprile 2020 interviene prima alla videoconferenza promossa dall'UNESCO cui partecipano 140 ministri della cultura e successivamente al G20 straordinario dei ministri del Turismo sull'emergenza Covid 19.\nIl 29 e 30 luglio 2021 presiede a Roma il primo G20 cultura della storia, fortemente voluto dall\u2019Italia, che si apre sull\u2019arena del Colosseo e si conclude a Palazzo Barberini con l\u2019approvazione unanime della \u201cDichiarazione di Roma\u201d.\nAccuse di conflitto d'interessi.\nTra il 2016 e 2017 Franceschini viene accusato dal rapper Fedez di essere in conflitto di interessi per quanto riguarda la regolamentazione della raccolta e della gestione dei diritti d\u2019autore. In particolare, Fedez ha sostenuto infondatamente che Michela Di Biase, sua moglie, si occupasse per lavoro della gestione del patrimonio immobiliare della Societ\u00e0 Italiana Autori Editori (SIAE), che per una legge del 1941 ha il monopolio della gestione dei diritti degli artisti in Italia. La questione \u00e8 stata ripresa da Mattia Fantinati, deputato del Movimento 5 Stelle, e dal blog di Beppe Grillo.\nIn un\u2019intervista al \"Fatto Quotidiano\", Fedez aveva spiegato: \u00ab\"Michela Di Biase cura le relazioni esterne della Fondazione Sorgente Group, la fondazione di una holding che, tramite una controllata, lavora per la SIAE\"\u00bb. Il monopolio di cui gode la SIAE contraddice una direttiva del parlamento europeo del 2014, che ha dato a tutti gli artisti la possibilit\u00e0 di affidare la raccolta dei diritti d\u2019autore a qualsiasi societ\u00e0 vogliano.\nCritiche al suo operato.\nFranceschini \u00e8 artefice di una riforma della regolamentazione dell'esportazione delle opere d'arte, nota come \"ddl concorrenza 2017\" e tradottasi nella legge 124/2017. Per suo effetto, tutte le opere esistenti da meno di 70 anni (precedentemente, 50) possono essere liberamente esportate. Inoltre, \u00e8 stata liberalizzata la vendita all'estero di tutte le opere - di qualunque epoca - per le quali il proprietario autocertifica un valore inferiore a 13.500 euro. Contro questa misura, accusata di favorire la dispersione del patrimonio culturale italiano, si sono schierati associazioni come Italia Nostra e intellettuali come Vittorio Sgarbi, Salvatore Settis e Stefano Boeri, mentre essa ha ricevuto il plauso degli operatori interessati alla monetizzazione, quali galleristi, antiquari e case d'asta.\nAttivit\u00e0 letteraria.\nAppassionato di letteratura, nel 2006 ha pubblicato il suo primo romanzo \"Nelle vene quell'acqua d'argento\", con il quale nel 2007 ha vinto in Francia il Premier Roman di Chambery e, in Italia, il Premio Opera Prima Citt\u00e0 di Penne e il Premio Bacchelli. Il romanzo ha ottenuto un notevole successo di critica in Francia, dove \u00e8 stato pubblicato da Gallimard nella collana L'Arpenteur con il titolo \"Dans les veines ce fleuve d'argent\" e successivamente ripubblicato nella collana tascabile \"Folio\".\nNel 2007 ha pubblicato il romanzo \"La follia improvvisa di Ignazio Rando\", da cui \u00e8 stato tratto un omonimo spettacolo teatrale della compagnia \"Giorni Dispari Teatro\" di Varese con la regia di Serena Nardi.\nNel 2011 esce il suo libro \"Daccapo\", un romanzo che ha come protagonista il figlio di un notaio di provincia che ha avuto 52 figli segreti da altrettante prostitute. Il romanzo, finalista al Premio letterario Citt\u00e0 di Rieti, \u00e8 stato tradotto in Francia nel 2017 per Gallimard, nella collana L'Arpenteur, con il titolo \"Ailleurs,\" ed \u00e8 stato nella classifica de L'Express dei 30 romanzi pi\u00f9 venduti. Nel febbraio 2019 il romanzo viene ripubblicato nella collana tascabile \u201cFolio\u201d.\nNel 2013 pubblica il suo quarto romanzo \"Mestieri immateriali di Sebastiano Delgado\"\".\"\nI suoi primi quattro romanzi sono stati pubblicati da Bompiani.\nNel luglio 2017, per Daccapo, gli \u00e8 stato assegnato il Premio letterario \"La Tore\" Isola d'Elba, a Marciana Marina (Isola d'Elba). Nello stesso anno pubblica \"Disadorna e altre storie\" una raccolta di 20 racconti per La Nave di Teseo, finalista nel 2018 nella sezione narrativa del Premio Croce e del Premio \"Carlo Cocito\" per libri di racconti.\nNel maggio 2021 esce in Francia, sempre per Gallimard, con il titolo \u201cD\u00e9pouill\u00e9e et autres histoires\u201d.\n\u00c8 componente della giuria del Premio Strega."}
{"id": "250298", "revid": "287204", "url": "https://it.wikipedia.org/wiki?curid=250298", "title": "Regata Oxford-Cambridge", "text": "La regata Oxford-Cambridge (in inglese semplicemente \"Boat Race\") \u00e8 una celebre gara di canottaggio. Si disputa annualmente sul fiume Tamigi, tra un equipaggio dell'Universit\u00e0 di Oxford e uno dell'Universit\u00e0 di Cambridge.\nDei due equipaggi (composti entrambi da otto vogatori e un timoniere) hanno fatto parte La regata, che si disputa su una distanza di 6.799 metri (4 miglia e 374 iarde), comporta un notevole sforzo fisico. I colori degli equipaggi, non solo quelli sui vestiti ma anche delle pale dei remi, sono blu scuro per Oxford e blu chiaro per Cambridge.\nStoria.\nLa prima edizione si \u00e8 svolta nel 1829 ma solo dal 1856 la gara si disputa con cadenza annuale.\nDurante la seconda guerra mondiale si sono svolte 4 edizioni considerate non ufficiali (1940, 1943, 1944 e 1945). Nell'albo d'oro della gara, di cui si sono svolte fino all'anno 2019 compreso 165 edizioni ufficiali, ad aver ottenuto il maggior numero di vittorie \u00e8 l'equipaggio di Cambridge (84 contro le 80 di Oxford).\nNel 2012 la sfida \u00e8 stata interrotta causa un uomo che \u00e8 riuscito a eludere i controlli di sicurezza e a tuffarsi nel Tamigi disturbando il corso della gara. La gara \u00e8 poi ripartita dopo 31' di sospensione.\nL'edizione 2020 \u00e8 stata annullata a causa della Pandemia di COVID-19."}
{"id": "250299", "revid": "1305772", "url": "https://it.wikipedia.org/wiki?curid=250299", "title": "Maestro degli Angeli ribelli", "text": "L'anonimo artista deve il suo nome ad una tavoletta, oggi conservata al Louvre, databile tra il 1340 e il 1345 e dipinta su due lati, le facce un tempo divise e appartenenti ad un polittico, ora disperso, vennero trasportate su tela e incollate insieme, in un lato \u00e8 il \"Redentore con i cori angelici e la Caduta degli angeli ribelli\", nell'altro la scena con \"San Martino divide il suo mantello\" a mezza figura.\nIn passato si \u00e8 sempre ritenuto che il maestro fosse attivo ad Avignone, a contatto con la coeva opera di Simone Martini, da cui riprende alcuni motivi stilistici.\nNel 1981 il Polzer attribuisce a Giovanni da Milano il \"retro\" del dipinto e a Naddo Ceccarelli il \"recto\".\nPi\u00f9 realisticamente l'opera va attribuita ad un unico artista, nel 1983 Giovanni Previtali, accostando la tavola all'Assunzione della Vergine dell'Alte Pinakothek di Monaco opera attribuibile a Lippo Memmi, parlava di un maestro attivo nella bottega dei Memmi, centro di elaborazione autonoma dell'eredita formale lasciata da Simone Martini al momento della sua partenza per Avignone. Nel 1985 tuttavia, sempre il Previtali, attribuiva la tavoletta allo stesso Simone Martini.\nLe analisi pi\u00f9 recenti parlano dell'anonimo come di un maestro attivo a Siena e della cerchia di Simone Martini, che mostra nella resa spaziale soluzioni simili a quelle adottate da Ambrogio Lorenzetti. L'iconografia del verso con la \"Caduta degli angeli ribelli\", ha in alto Dio Padre in trono circondato da serafini, con sotto alla sua destra il coro angeli fedeli seduto e alla sua sinistra i troni lasciati vuoti dagli angeli ribelli, al centro, un gruppo di angeli armati assiste alla sottostante battaglia tra l'arcangelo Michele e i suoi angeli, armati di spade e lance, contro i ribelli, rappresentati come demoni dal corpo scuro, ali di pipistrello e testa cornuta, iconografia che verr\u00e0 ripresa in una miniatura dei Fratelli Limbourg."}
{"id": "250300", "revid": "267975", "url": "https://it.wikipedia.org/wiki?curid=250300", "title": "Aurelio di Cartagine", "text": "Biografia.\nLe sue origini e la sua infanzia non sono note. Nel 388 era diacono a Cartagine dove conobbe Agostino d'Ippona; tutto ci\u00f2 che \u00e8 noto di questo vescovo \u00e8 narrato proprio da Agostino. Tra il 391 e il 392 divenne vescovo della sua citt\u00e0.\nCome vescovo di Cartagine assunse la posizione di capo della Chiesa africana, Chiesa in quel tempo molto divisa, in particolare per la scissione provocata quasi un secolo prima, alla fine delle persecuzioni di Roma, dall'allora vescovo di Cartagine Donato. Lo scisma fu provocato dalla differente posizione presa dai vescovi relativamente a coloro che durante la persecuzione avevano rinnegato la fede. Molte di queste persone, dette \"lapsi\", vollero, una volta terminate le persecuzioni, rientrare nella comunit\u00e0 cristiana. Secondo Donato e i donatisti i \"lapsi\" potevano essere riammessi solo dopo importanti penitenze; inoltre, non erano ritenuti validi i sacramenti amministrati da sacerdoti o vescovi che si erano macchiati di tale colpa. La Chiesa di Roma restava invece molto pi\u00f9 aperta verso queste persone. Lo scisma dei donatisti fu anche supportato da un forte nazionalismo che pure lavorava per dividere la Chiesa africana. Aurelio un secolo dopo riusc\u00ec, attraverso un gran numero di concili (si parla di circa una sessantina) a riportare lo scisma all'interno della Chiesa ufficiale.\nAltro tema che assillava la sua diocesi era quello riguardante il rilassamento dei costumi e di nuove forme di paganesimo: le chiese venivano infatti utilizzate anche per banchetti, ed i monaci si rifiutavano di lavorare. Aurelio mise ogni sforzo per riportare rigore e in questo fu sempre aiutato da Agostino, che era diventato vescovo di Ippona, una citt\u00e0 vicina a Cartagine. Agostino scriver\u00e0 il \"De opera monachorum\" appunto per richiamare i religiosi ad una vita pi\u00f9 aderente al Vangelo. Agostino parler\u00e0 di Aurelio anche in un'altra opera, il \"De civitate Dei\", in cui ne esalta le virt\u00f9 di carit\u00e0 che gli permisero, prima di morire, di vedere la \"provincia africana\" \"di nuovo unita e pi\u00f9 salda nella fede\".\nMor\u00ec il 20 luglio 430, proprio all'inizio dell'invasione dei Vandali.\nOpere.\nNella Patrologia Latina del Migne sono state pubblicate due lettere di Aurelio, l'Epistola a Papa Damaso e l'Epistola a tutti i vescovi della Bizacena, nonch\u00e9 atti dei sinodi di Cartagine durante il suo episcopato. \nIl culto.\n\u00c8 celebrato dalla Chiesa cattolica, che lo ricorda nel Martirologio Romano alla data del 20 luglio, con queste parole: \"A Cartagine, nell'odierna Tunisia, sant'Aurelio, vescovo, che, salda colonna della Chiesa, protesse i suoi fedeli dalle usanze pagane e colloc\u00f2 il seggio episcopale sul luogo in cui prima si trovava la statua della dea del cielo\"."}
{"id": "250304", "revid": "14894", "url": "https://it.wikipedia.org/wiki?curid=250304", "title": "Jean Hennequin Limbourg", "text": ""}
{"id": "250305", "revid": "14894", "url": "https://it.wikipedia.org/wiki?curid=250305", "title": "Hermann Limbourg", "text": ""}
{"id": "250314", "revid": "1305772", "url": "https://it.wikipedia.org/wiki?curid=250314", "title": "Fleroya rubrostipulata", "text": "Fleroya rubrostipulata \u00e8 un albero tropicale della famiglia delle Rubiaceae.\nDescrizione.\nHa portamento arborescente, pu\u00f2 raggiungere l'altezza di 30 m.\n\u00c8 caratterizzata da una infiorescenza globulare che pu\u00f2 essere composta da fino a 120 flosculi pi\u00f9 piccoli. Ogni flosculo \u00e8 circondato da numerose brattee che lo ricoprono completamente durante la fase dello sviluppo. L'infiorescenza si presenta come un doppio fiore che si sviluppa sulla cima dello stesso ramo.\nI rami germogliati da poco, presentano 10-12 foglie disposte in paia opposte e decussate, con ciascun paio di foglie accompagnato da due stipole interpetiolari che inizialmente sono strette a protezione delle gemme apicali.\nIl frutto \u00e8 una capsula che contiene numerosi piccoli semi piatti.\nDistribuzione e habitat.\n\u00c8 diffuso nelle zone umide dell'Africa tropicale e subtropicale."}
{"id": "250321", "revid": "21880", "url": "https://it.wikipedia.org/wiki?curid=250321", "title": "Podocarpus", "text": "Podocarpus \u00e8 un genere di conifere, il pi\u00f9 numeroso ed ampiamente distribuito della famiglia delle Podocarpacee. Le specie di \"Podocarpus\" sono arbusti o alberi sempreverdi alti da 1 a 25\u00a0m (raramente fino a 40\u00a0m). Le foglie sono lunghe da 0,5 a 15\u00a0cm, lanceolate ed oblunghe, a falce in alcune specie, con una chiara nervatura centrale, e sono disposte a spirale, sebbene in alcune specie sembrino pettinate in due file.\nI coni contengono da due a cinque scaglie legnose fuse, delle quali soltanto una o raramente due sono fertili e portano un seme apicale. A maturit\u00e0, le scaglie diventano simili a grosse bacche carnose, vivacemente colorate di rosso porpora. Vengono mangiate dagli uccelli che in seguito disperdono i semi con la loro espulsione. I coni maschili (che producono il polline) sono lunghi da 5 a 20\u00a0mm, spesso riuniti in grappoli. Molte specie, ma non tutte, sono dioiche.\nDistribuzione e habitat.\nIl \"Podocarpus\" e le Podocarpaceae erano endemiche nell'antico supercontinente di Gondwana che, in un'epoca compresa tra 105 e 45 milioni di anni fa, si separ\u00f2 dando origine ad Africa, America del sud, India, Australia, Nuova Guinea, Nuova Zelanda e Nuova Caledonia.\nIl \"Podocarpus\" \u00e8 un albero caratteristico della flora antartica, che si origin\u00f2 nel clima freddo umido della regione meridionale del Gondwana, e gli elementi di questa flora sopravvivono ora nelle regioni temperate umide che formavano il super-continente. Quando i continenti andarono alla deriva verso nord e il clima divenne pi\u00f9 caldo e secco, \"Podocarpus\" e gli altri membri della flora antartica si ritirarono nelle regioni umide, specialmente in Australia, dove i generi di sclerofille, come \"Acacia\" ed \"Eucalyptus\" divennero predominanti, e l'antica flora antartica si ritir\u00f2 all'interno di nicchie che attualmente coprono appena il 2% del continente. Quando l'Australia si spost\u00f2 a nord verso l'Asia, la collisione fece sorgere l'arcipelago Indonesiano e le montagne della Nuova Guinea, il che permise alle specie di \"Podocarpus\" di scavalcare gli stretti bracci di mare e di raggiungere l'umida Asia, con \"P. macrophyllus\" che si spinse a nord sino alla Cina meridionale e al Giappone. La flora della Malaysia, che include la penisola malese, l'Indonesia, le Filippine e la Nuova Guinea, deriva generalmente dall'Asia ma include molti elementi dell'antica flora del Gondwana, compresi alcuni generi di Podocarpacee (\"Dacrycarpus, Dacrydium, Falcatifolium, Nageia, Phyllocladus\", l'endemismo malese \"Sundacarpus\"), ed il genere \"Agathis\" appartenente alla famiglia delle Araucariaceae.\nTassonomia.\nEsistono due sottogeneri, \"Podocarpus\" e \"Foliolatus\", distinti in base alla morfologia dei coni e dei semi.\nSottogenere \"Podocarpus\": i coni non sono sostenuti da brattee lanceolate; il seme presenta solitamente una cresta apicale. Distribuiti nelle foreste temperate della Tasmania, Nuova Zelanda, sud del Cile, con alcune specie che si estendono nelle regioni montuose tropicali dell'Africa e America.\nSottogenere \"Foliolatus\": i cono sono sostenuti da due brattee lanceolate; i semi non presentano generalmente una cresta apicale. La distribuzione \u00e8 tipicamente tropicale, concentrata nell'est e sud-est dell'Asia e Malaysia, sovrapposta al sottogenere \"Podocarpus\" nel nord-est dell'Australia e Nuova Caledonia.\nNella famiglia Podocarpaceae le specie sono state risistemate numerose volte basandosi sulle evidenze genetiche e fisiologiche, con molte specie che in precedenza erano assegnate al genere \"Podocarpus\" che adesso sono state attribuite ad altri generi. Successivi schemi di classificazione hanno spostato varie specie tra \"Nageia\" e \"Podocarpus\", e nel 1969 de Laubenfels divise l'immenso genere \"Podocarpus\" in \"Dacrycarpus\", \"Decussocarpus\" (nome invalidato che fu successivamente da lui stesso modificato in \"Nageia\"), \"Prumnopitys\" e \"Podocarpus\".\nSpecie.\nIl genere comprende le seguenti specie:\nUsi.\nMolte specie di \"Podocarpus\" sono coltivate a scopo ornamentale come alberi da giardino o per formare siepi, spalliere e barriere frangivento.\nLe comuni specie da giardino vengono utilizzate per il loro attraente fogliame di colore verde-scuro e l'elegante portamento. Comprendono \"P. macrophyllus\", conosciuta anche con il nome giapponese di \"Kusamaki\", \"P. salignus\" del Cile e \"P. nivalis\", piccolo arbusto con attraenti bacche rosse. Alcuni membri dei generi \"Nageia, Prumnopitys\" e \"Afrocarpus\" sono spesso erroneamente commercializzate come \"Podocarpus\"."}
{"id": "250324", "revid": "1543377", "url": "https://it.wikipedia.org/wiki?curid=250324", "title": "Hiram Stevens Maxim", "text": "Nel 1884 mise a punto il \"fucile Maxim\", la prima mitragliatrice portatile e completamente automatica. Invent\u00f2 anche la trappola per topi e speriment\u00f2 nel campo del volo a motore, ma i suoi disegni di grandi velivoli non ebbero successo. Comunque la sua \"Captive Flying Machine\", divenne una giostra molto apprezzata nei parchi di divertimento britannici.\nBiografia.\nMaxim nacque a Sangerville negli Stati Uniti, ma emigr\u00f2 in Inghilterra, dove venne naturalizzato nel 1899. Maxim venne nominato cavaliere dalla Regina Vittoria del Regno Unito nel 1901, per le sue invenzioni, molte delle quali avevano applicazioni militari. Nel corso degli anni fu coinvolto in diverse dispute sui brevetti con Thomas Edison. Per lungo tempo sofferente di bronchite, brevett\u00f2 e produsse la \"Pipa della pace\", un inalatore al mentolo.\nMaxim fond\u00f2 una fabbrica di armamenti per produrre la sua mitragliatrice a Crayford nel Kent, che venne in seguito acquistata dalla Vickers nel 1896, divenendo la 'Vickers, Son &amp; Maxim'. La loro versione aggiornata del progetto, chiamato fucile Vickers, fu la mitragliatrice standard dei britannici per molti anni. Varianti del fucile Maxim vennero usate estesamente da tutti gli eserciti durante la grande guerra.\nIl fratello Hudson Maxim fu anch'esso un inventore, specializzato in esplosivi.\nMaxim mor\u00ec a Londra ed \u00e8 sepolto al \"West Norwood Cemetery\". Suo figlio Hiram Percy Maxim segu\u00ec le orme del padre e dello zio e divenne un ingegnere meccanico e progettista di armi, ricordato per aver realizzato i primi silenziatori per fucili, ma \u00e8 probabilmente pi\u00f9 noto per i suoi primi esperimenti con la radio amatoriale e per aver fondato l'American Radio Relay League."}
{"id": "250325", "revid": "1784938", "url": "https://it.wikipedia.org/wiki?curid=250325", "title": "Franz Wickhoff", "text": "Secondo Schlosser fu \u00abil vero fondatore\u00bb della Scuola viennese di storia dell'arte.\nBiografia.\nLa sua formazione avvenne come allievo di Theodor von Sickel, Alexander Conze, Rudolf Eitelberger e Moritz Thausing, influenzato anche da Giovanni Morelli, di cui fu amico e seguace.\nComplet\u00f2 i suoi studi presso l'Istituto di ricerche storiche di Vienna con la tesi \"D\u00fcrers Studium nach der Antike\" nel 1880, quindi comp\u00ec il suo apprendistato presso il locale Museo delle arti applicate come conservatore della sezione tessuti, divenendo poi, nel 1882, libero docente, e nel 1884 docente ordinario, all'Istituto per la storia dell'arte di Vienna.\nTra il 1891 e il 1892 scrisse \"Die italienische Handzeichnungen der Albertina\".\nDel 1895 fu \"Die Wiener Genesis\", edito a Vienna e tradotto in italiano con il titolo \"Arte romana\", Padova 1947, in cui tracci\u00f2 un profilo storico critico dell'arte romana, non pi\u00f9 considerata come semplice derivato dell'arte ellenistica.\nDel 1907 sono i \"D\u00fcrers Studien\".\nI suoi scritti furono raccolti a cura di Max Dvo\u0159\u00e1k in 3 volumi: \"Gesammelte Schriften\", Berlino 1912-13.\nMor\u00ec a Venezia; \u00e8 sepolto nel Cimitero dell'Isola di San Michele."}
{"id": "250341", "revid": "1793900", "url": "https://it.wikipedia.org/wiki?curid=250341", "title": "Nicopoli", "text": "Nicopoli (in bulgaro: \u041d\u0438\u043a\u043e\u043f\u043e\u043b, 5.000 abitanti circa) \u00e8 una citt\u00e0 della Bulgaria settentrionale, nella Provincia di Pleven, sulla riva destra del Danubio, a 4\u00a0km dalla confluenza con l'Os\u0103m. Si estende su un ripido strapiombo calcareo lungo il Danubio e in una valle stretta.\nStoria.\nSituata nella Mesia (l'attuale Bulgaria), fu insediamento di origine barbarica costituito a polis autonoma da Filippo II di Macedonia.\nCentro commerciale di primaria importanza posto sul Danubio e importante piazzaforte \u00e8 pi\u00f9 volte assediata e saccheggiata dalle popolazioni del basso Danubio a partire dal III secolo. Ritrova parte del suo splendore sotto l'Impero bizantino.\nDurante il Medioevo fa parte del Regno Bulgaro, ma viene conquistata dai Turchi nel 1395; \u00e8 posta sotto assedio nel 1396 dai Crociati e dagli Ungheresi, che vengono tuttavia sbaragliati dall'esercito ottomano guidato dal sultano Bayezid I (Battaglia di Nicopoli).\nSotto il dominio ottomano diventa un importante centro militare e amministrativo, con una fortezza e un fiorente vita economica, spirituale e politica, fino al declino nel corso dei secoli XVII e XVIII.\nVenne conquistata dai russi nel 1877 nel corso della guerra russo-turca."}
{"id": "250346", "revid": "767487", "url": "https://it.wikipedia.org/wiki?curid=250346", "title": "Tereza Kesovija", "text": "Ha partecipato all'Eurovision Song Contest del 1966, rappresentando il Principato di Monaco e del 1972, rappresentando la Jugoslavia.\nStudentessa di flauto alla scuola media musicale di Ragusa, nel 1958 vinse il Grand Prix al concorso jugoslavo dei giovani musicisti a Lubiana.\nInizi\u00f2 lo studio all'Accademia musicale di Zagabria e al tempo stesso suon\u00f2 il flauto nell'orchestra sinfonica di Radio Zagabria, cominciando a esibirsi anche come cantante. In molte interviste ricorda che il ruolo pi\u00f9 importante di quella parte della sua vita fu svolto da suo fratello che persuase tutta la famiglia affinch\u00e9 Tereza iniziasse a dedicarsi alla musica.\nNel 2002 ha tenuto un concerto a Venezia. Nello stesso anno ha cantato in due concerti insieme a Michel Legrand, vincitore di 3 Oscar e 5 Grammy Award: il primo concerto al 53\u00ba Festival estivo di Ragusa (21 luglio) e il secondo durante il festival estivo di Spalato.\nNel 2005 ha festeggiato i 45 anni di carriera tenendo un grande concerto a Zagabria il 5 maggio e uno nella sua Ragusa il 17 agosto a mezzanotte, al Palazzo Ducale."}
{"id": "250354", "revid": "125203356", "url": "https://it.wikipedia.org/wiki?curid=250354", "title": "Plovdiv", "text": "Plovdiv (; anche nota in italiano come Filippopoli; ) \u00e8 una citt\u00e0 della Bulgaria di 343.424 abitanti (678\u00a0860 nell'omonima regione), capitale storica della Tracia e seconda citt\u00e0 del paese dopo la capitale Sofia.\nLa citt\u00e0 \u00e8 da sempre punto di riferimento di varie culture per le sue articolate e millenarie vicende storiche. \u00c8 nota per la bellezza del suo centro storico in stile rinascenza bulgara (ovvero il Rinascimento bulgaro di inizio Ottocento), uno dei meglio conservati della nazione. \u00c8 servita da un aeroporto.\nIl 17 ottobre 2014 \u00e8 stata designata, insieme a Matera, come capitale europea della cultura 2019.\nGeografia fisica.\nTerritorio.\nLa citt\u00e0 di Plovdiv \u00e8 situata sulle sponde del fiume Marica, nella parte meridionale della piana di Plovdiv, una pianura alluvionale che forma la parte occidentale dell'Alta Pianura di Tracia, circa 152 km a sud-est della capitale Sofia. \u00c8 circondata dagli Antibalcani a nord-ovest e dai monti Rodopi a sud. L'area metropolitana di Plovdiv si estende su una superficie di 101\u00a0km\u00b2, che \u00e8 meno dello 0,1% della superficie totale della Bulgaria. Questo dato la rende la citt\u00e0 pi\u00f9 densamente popolata del paese con 3.776 abitanti per km\u00b2.\nIl territorio su cui sorge Plovdiv comprende sei colli di sienite, tradizionalmente chiamati dai suoi abitanti \"tepeta\": D\u017eendem, Bunard\u017eik, Sahat, Nebet, D\u017eambaz e Taksim. Sugli ultimi tre si trova il nucleo centrale e antico della citt\u00e0. Fino all'inizio del XX secolo i colli erano sette ma il pi\u00f9 piccolo (Markovo Tepe) \u00e8 stato distrutto.\nClima.\nIl clima temperato \u00e8 caratterizzato da un forte contrasto di temperature tra estate e inverno, che lo rende molto simile ad un clima continentale. Le estati sono in genere calde e secche, mentre gli inverni spesso sono molto freddi. La temperatura media annua \u00e8 di 12,3\u00a0\u00b0C mentre la temperatura massima media \u00e8 nel mese di luglio (33\u00a0\u00b0C). L'umidit\u00e0 relativa media \u00e8 del 73% ed \u00e8 pi\u00f9 elevata in dicembre (86%) e pi\u00f9 bassa nel mese di agosto (62%). Le precipitazioni totali sono di 540\u00a0mm: i mesi pi\u00f9 piovosi dell'anno sono maggio e giugno, con una precipitazione media di 66,2\u00a0mm, mentre il pi\u00f9 secco \u00e8 agosto, con una media di 31\u00a0mm. In un anno mediamente cadono da 2 a 4\u00a0cm di neve, ma in alcuni inverni pu\u00f2 raggiungere i 70\u00a0cm o pi\u00f9. Le nebbie sono frequenti nei mesi pi\u00f9 freddi, soprattutto lungo le rive del Marica.\nStoria.\nL'importanza di Plovdiv risale all'et\u00e0 antica: capitale, con il nome di \"Eumolpias\", della trib\u00f9 dei traci Odrisi, nel 341 a.C. fu presa da re Filippo II di Macedonia (padre di Alessandro Magno), che la ribattezz\u00f2 \"Filippopoli\" ().\nDopo la caduta dell'Impero macedone, la citt\u00e0 riprese il ruolo di capitale degli Odrisi, in rapporto di discontinua amicizia con i romani insediatisi in Macedonia, che si impadronirono della citt\u00e0 nel 46 d.C., dopo un'aspra battaglia condotta dall'imperatore Claudio.\nTrimontium.\nTraiano la restaur\u00f2 e Marco Aurelio la fece capitale della Tracia romana; cinse di mura i tre colli centrali e da questi denomin\u00f2 la citt\u00e0 \"Trimontium\". Essa divenne ben presto splendida e importante, al punto da battere moneta.\n\"Trimontium\" fu il crocevia di importanti strade imperiali provenienti dal nord e dall'ovest dei Balcani. Qui le strade si unificavano e conducevano direttamente a Bisanzio, tra cui la fondamentale \"Via Militaris\". All'inizio del IV secolo vi furono martirizzati 38 cristiani, in parte del luogo e in parte provenienti da Bisanzio. In questa florida epoca Filippopoli si dot\u00f2 di terme, teatri e grandiosi edifici pubblici, in parte ancora visibili.\nL'assalto dei barbari ebbe inizio nel 251 con la comparsa dei Goti; nel 447 gli Unni la distrussero quasi del tutto e un secolo pi\u00f9 tardi Giustiniano la riedific\u00f2 e riarm\u00f2 di mura. Nel 679, di fronte alla minaccia costituita dai bulgari, gli imperatori di Costantinopoli vi fecero affluire una folta colonia di armeni e siriani non ortodossi, dai quali si sarebbe presto propagata l'eresia bogomila (poi passata in Serbia e da qui in Occidente, come eresia catara); nell'812 il khan bulgaro Krum riusc\u00ec a entrare a Filippopoli, poi definitivamente conquistata nell'834 e ribattezzata \"P\u00e0ldin\". Il ritorno dei bizantini si ebbe alla fine del X secolo con la vittoria dell'imperatore Giovanni I Zimisce sui bulgari e sui russi, che avevano conquistato le regioni danubiane; nel 1018 Filippopoli ridivent\u00f2 quindi bizantina.\nLa citt\u00e0 sub\u00ec gravi distruzioni in occasione del passaggio delle Crociate: nel 1096, da parte di Goffredo di Buglione; nel 1147, da parte del re di Germania Corrado III di Hohenstaufen; nel 1189, da parte di Federico Barbarossa; e ancora una volta nel 1203, per mano dell'impero latino di Costantinopoli. A questo periodo risale anche il ritorno dei bulgari, che s'impadronirono nuovamente della citt\u00e0 nel 1206. Da questa data al 1322 Filippopoli pass\u00f2 di mano fra i bulgari e i bizantini non meno di undici volte. Nel 1364 la citt\u00e0 fu conquistata dai turchi di Murad I: dopo un breve, tragico, periodo di lotte tra principi turchi, la citt\u00e0 venne ribattezzata \"Filib\u00e8\" e fu fatta capitale del beilicato di Rumelia. Da allora la citt\u00e0 conobbe una grande prosperit\u00e0, grazie ai commerci che si spingevano ben oltre i confini dell'Impero ottomano, rotta solo dalle lotte religiose tra i siro-armeni pauliciani (riunitisi con Roma alla fine del XVI secolo) e i greco-bulgari ortodossi. \"Filib\u00e8\", divenuta nel 1636 Plovdiv, fu presa dall'armata russa del generale Iosif Gurko il 16 gennaio 1878 e il Congresso di Berlino del 13 luglio 1878 la fece capitale del principato indipendente della Rumelia orientale, sotto lo scettro del principe Alessandro Bogoridi.\nSolamente nel 1885, anno in cui la Rumelia orientale si unific\u00f2 col principato di Bulgaria in un unico Stato, Plovdiv torn\u00f2 sotto la sovranit\u00e0 bulgara.\nIn seguito alla seconda guerra mondiale, la Bulgaria entr\u00f2 nell'orbita dell'Unione Sovietica, ma Plovdiv rimase un centro vitale del movimento democratico, che fece cadere il regime comunista nel 1989.\nLa citt\u00e0 \u00e8 stata sede di tre esposizioni internazionali nel 1981, nel 1985 e nel 1991.\nMonumenti e luoghi d'interesse.\nForo romano.\nCostruito nel II secolo, il foro era il centro economico, politico e culturale di Filippopoli. Di forma quadrata, misurava 184\u00a0m per 136\u00a0m ed era circondato da un portico colonnato. Ai lati orientale, meridionale e occidentale sorgevano magazzini, a nord si trovavano gli edifici pi\u00f9 importanti, alcuni in parte riportati alla luce. Nella parte nord-orientale del foro sorgono i resti dell'Odeon.\nTeatro romano.\nFu eretto tra il 114 e il 117, sotto Traiano, come risulta da un'iscrizione ivi scoperta. La cavea allo stato originale era in grado di accogliere dai 5.000 ai 7.000 spettatori. Settori diversi del teatro erano riservati ai distretti in cui era divisa la citt\u00e0. Attualmente della cavea si sono conservate quattordici gradinate, che, insieme ai resti della scena e del proscenio, testimoniano la ricchezza decorativa dell'edificio.\nIppodromo (stadio) romano.\nL'antico stadio di Filippopoli si trova nella centralissima piazza D\u017eumaja e fu originariamente usato per lo svolgimento dei giochi atletici. Qui ebbero luogo i giochi di Kendrijski e Alessandria, in onore del dio Apollo e di Alessandro Magno. Solo alla fine del IV secolo lo stadio cominci\u00f2 ad essere utilizzato come pista da gara per le corse dei carri, perch\u00e9 l'imperatore Teodosio proib\u00ec i giochi atletici.\nL'antico circo romano poteva ospitare circa 30.000 spettatori e fu uno degli edifici pi\u00f9 imponenti e indicativi della fiorente citt\u00e0 di Filippopoli.\nTrakart.\nIn un passaggio aperto nel sottopasso pedonale del bulevard Zar Boris III Obedinitel, fra le rovine dei palazzi risalenti all'epoca del dominio romano, si trova il centro culturale Trakart, il cui interno custodisce mosaici del III secolo, notevoli per dimensione e stato di conservazione. Furono rinvenuti in loco negli anni ottanta del XX secolo, scavando fra i resti di una grande casa ricostruita dopo la devastazione gota del 251. Dell'abitazione, che era collegata alla vicina basilica, nel IV secolo sede di un importante concilio ecumenico, non rimangono che le fondamenta, utili comunque per leggere la planimetria: si distinguono l'ingresso principale della casa, le stanze e parte del quadriportico.\nAl centro del complesso monastico si trovano due chiese unite fra loro: la pi\u00f9 piccola, dedicata agli arcangeli Michele e Gabriele, \u00e8 del XII secolo; la pi\u00f9 grande, dedicata alla Vergine Maria, \u00e8 del 1604. Principale attrattiva della chiesa \u00e8 l'icona della Vergine (di fattura bizantina), ritenuta miracolosa e che potrebbe risalire all'VIII secolo. Il suo rivestimento venne prodotto nel 1819 dalla scuola di gioielleria dello stesso monastero.\nFuori dal recinto monastico si trova l'ossario della Santa Trinit\u00e0, a due piani, dell'XI secolo. La cappella reca influenze orientali, armene, siriane e georgiane; l'alternanza di pietra e cotto nella muratura esterna \u00e8 propria dello stile del primo regno bulgaro. All'interno sono custoditi affreschi della seconda met\u00e0 del XIII secolo, tra i pi\u00f9 alti esempi di arte bizantina.\nCultura.\nIstruzione.\nMusei.\nIl Museo archeologico regionale di Plovdiv, inaugurato nel 1882, \u00e8 una delle prime istituzioni culturali bulgare. Possiede una collezione di 100\u00a0000 reperti, tra le pi\u00f9 ricche del patrimonio culturale di Plovdiv e del suo territorio.\nIl museo custodisce il tesoro di Panagjuri\u0161te, uno dei tesori traci di maggior rilievo e importanza della Bulgaria. \u00c8 composto da oggetti in oro, che appartenevano a un sovrano trace sconosciuto della trib\u00f9 Odrisi, che regn\u00f2 tra la fine del IV e l'inizio del III secolo a.C. Prodotto a Lampsaco, citt\u00e0 dell'Asia Minore, \u00e8 composto da un set di nove oggetti, utilizzati per riti cerimoniali, con un peso complessivo di 6,1\u00a0kg. Il set comprende una phiale (un piatto) e otto rhyta (contenitori) di forme diverse, ma sempre zoomorfi (a testa di cervo e ariete) o antropomorfi (a testa di amazzone). Il tesoro \u00e8 stato rinvenuto nel 1949 in una tomba trace vicino alla citt\u00e0 di Panagjuri\u0161te, nel distretto di Plovdiv. Inoltre il museo espone una ricca e variegata collezione di antiche opere d'arte greca, romana e bizantina.\nIl museo etnografico si trova in un ricco palazzo del 1847 nel tipico stile della rinascenza bulgara, dove accoglie una ricca collezione costituita da materiale proveniente dal distretto di Plovdiv.\nAmministrazione.\nGemellaggi.\nPlovdiv \u00e8 gemellata con le seguenti citt\u00e0:\nHa accordi internazionali con:\nSport.\nCalcio.\nLe principali squadre della citt\u00e0 sono il Profesionalen Futbolen Klub Lokomotiv Plovdiv e il Profesionalen Futbolen Klub Botev Plovdiv."}
{"id": "250383", "revid": "339392", "url": "https://it.wikipedia.org/wiki?curid=250383", "title": "Bra and Panties", "text": ""}
{"id": "250384", "revid": "339392", "url": "https://it.wikipedia.org/wiki?curid=250384", "title": "Cage Match", "text": ""}
{"id": "250387", "revid": "964734", "url": "https://it.wikipedia.org/wiki?curid=250387", "title": "Europa Democrazia Esperanto", "text": "Europa Democrazia Esperanto (in esperanto \"E\u016dropo Demokratio Esperanto\"), o E\u00b0D\u00b0E\u00b0, \u00e8 un partito politico paneuropeo nato nel 2003, che dal 2004 presenta proprie liste in Francia per le elezioni del Parlamento Europeo. In occasione delle elezioni europee del 2009, il partito ha presentato una propria lista anche in Germania. \nLa struttura del partito \u00e8 di tipo federale, con sede centrale a Strasburgo, e si articola in sedi nazionali presenti in venti Stati membri dell'Unione Europea. \nIdeologia.\nLo scopo di questo partito \u00e8 di promuovere la lingua internazionale esperanto a livello europeo come seconda lingua di tutti gli Stati membri (per facilitare la comunicazione diretta tra gli europei) ed allo stesso tempo di renderla lingua ausiliaria ufficiale dell'intera Unione europea per facilitare i contatti tra i membri di paesi differenti.\nOggi EDE si struttura a livello europeo e lotta per l'uguaglianza dei cittadini nell'Unione Europea.\nL'EDE e il movimento esperantista.\nIn seno al movimento esperantista, l'attivismo politico dell'EDE ha suscitato un documentato dibattito, che vede contrapposti i fautori dell'assoluta neutralit\u00e0 politica del movimento e i sostenitori di un maggiore attivismo degli esperantisti anche sul piano partitico ed elettorale. \nAlcuni esperantisti vorrebbero che l'EDE rinunciasse alla sua neutralit\u00e0 politica (vedi SAT). Altri, al contrario, vorrebbero una neutralit\u00e0 politica pi\u00f9 forte e reclamano per questa ragione la dissoluzione dell'EDE. Quest'ultima afferma per\u00f2 di posizionarsi al di sopra dei dibattiti, dichiarando che l'esperanto non \u00e8 un'idea politica ma uno strumento indispensabile alla democrazia per permettere il dibattito politico. Ci sono inoltre degli esperantisti che criticano EDE affermando che l'esperanto \u00e8 una lingua internazionale e che adottarla attraverso le elezioni europee rischierebbe di bloccare le riforme d'internazionalizzazione di questa lingua ad un vocabolario essenzialmente europeo.\nRisultati elettorali.\nElezioni europee.\nIl partito non mira a raccogliere un numero elevato di voti ma vuole approfittare delle elezioni per far conoscere l'esperanto al grande pubblico e proporlo come lingua comune ausiliaria dell'Unione Europea, in affiancamento alle lingue nazionali. Sul piano strategico, l'obiettivo di EDE \u00e8 sollecitare i partiti di massa a interessarsi della questione linguistica, secondo il modello operativo inaugurato dalle liste ecologiste. \nEDE, che ha presentato delle liste in sette delle otto grandi circoscrizioni elettorali francesi, ha ottenuto in tutto, in occasione dello scrutinio del 13 giugno 2004, 25.259 voti, cio\u00e8 circa lo 0,15% dei voti totali. \nAlle successive elezioni europee (2009) il partito si \u00e8 presentato in Germania (circoscrizione unica nazionale) e in Francia (in otto circoscrizioni). Nel primo Paese ha ottenuto 11.772 voti, pari allo 0,045%, nel secondo invece 28.944, pari allo 0,17%.\nAlle elezioni europee del 2014 si \u00e8 presentato in tutte le circoscrizioni francesi sotto il nome di \u00abEsp\u00e9ranto, langue commune \u00e9quitable pour l\u2019Europe\u00bb, ottenendo 33.115 voti (0,17%).\nAlle elezioni europee del 2019, sotto lo stesso nome, ha ottenuto 18.569 voti (0,08%).\nAltre elezioni.\nAlle elezioni legislative in Francia del 2012 i suoi candidati J\u00e9r\u00e9my Bizet e Robert Baud hanno ottenuto rispettivamente lo 0,90% e lo 0,32% dei voti: il primo nell'undicesima circoscrizione degli Yvelines e l'altro nella prima circoscrizione dell'Alta Garonna."}
{"id": "250388", "revid": "392623", "url": "https://it.wikipedia.org/wiki?curid=250388", "title": "Pitepalt", "text": "Pitepalt \u00e8 un piatto svedese tipico della citt\u00e0 di Pite\u00e5 ma diffuso in altre zone del paese.\nCaratteristiche.\nConsiste in una variante locale del kroppkaka, una sorta di canederli di patate ripieni di carne. Il piatto, come tutti i piatti tradizionali ha molte varianti.\nIl \"pitepalt\" \u00e8 fondamentalmente composto di patate e orzo (a differenza del \"kroppkaka\" che non ne prevede l'uso). Solitamente vengono usate patate e orzo gi\u00e0 bolliti insieme a cipolla, sale e carne di maiale tritati."}
{"id": "250394", "revid": "640277", "url": "https://it.wikipedia.org/wiki?curid=250394", "title": "Faye Dunaway", "text": "Ritenuta una delle migliori attrici della sua generazione, nella sua longeva carriera ha vinto un Oscar, per la sua interpretazione in \"Quinto potere\", tre Golden Globe, un BAFTA ed un Emmy. \nHa ricevuto inoltre la propria stella sulla Hollywood Walk of Fame, al numero 7021 di Hollywood Boulevard.\nBiografia.\nFiglia di un militare dell'esercito degli Stati Uniti, Faye Dunaway nacque in Florida, ma si spost\u00f2 pi\u00f9 volte con la famiglia seguendo il padre nelle sue assegnazioni. Studi\u00f2 recitazione all'Universit\u00e0 di Boston, poi si trasfer\u00ec a New York per lavorare al \"Lincoln Center Repertory Theater\", dove fu allieva di Elia Kazan. Fece il suo esordio a Broadway nella produzione di \"A Man for All Seasons\" (\"Un uomo per tutte le stagioni\") di Robert Bolt, in cartellone dal 1961 al 1963, come sostituta dell'attrice che interpretava la figlia di Tommaso Moro.\nDopo alcuni lavori a Broadway e una parte nel film \"E venne la notte\" di Otto Preminger, nel 1966 venne scritturata da Elliot Silverstein per il film \"Cominci\u00f2 per gioco\", dove recit\u00f2 con Anthony Quinn. Successivamente Arthur Penn la volle per il film \"Gangster Story\", ispirato alla storia di Bonnie e Clyde, con Warren Beatty e Gene Hackman. Per la sua interpretazione di Bonnie ottenne una candidatura all'Oscar come migliore attrice protagonista.\nLa sua bellezza altera e il suo talento la fecero presto divenire una delle attrici pi\u00f9 popolari degli anni sessanta e settanta, impegnata al ritmo di due o pi\u00f9 film all'anno a fianco di altre \"star\" del momento. Dopo aver duettato con Jane Fonda in \"E venne la notte\" e con Steve McQueen in \"Il caso Thomas Crown\", nel 1968 Faye Dunaway lasci\u00f2 temporaneamente Hollywood per l'Italia, dove gir\u00f2 \"Amanti\", diretto da Vittorio De Sica. Sul set inizi\u00f2 una relazione con il collega Marcello Mastroianni, che si concluse dopo tre anni. Tornata a Hollywood, dopo aver lavorato per Kazan ne \"Il compromesso\" con Kirk Douglas, fu la peccaminosa Louise Pendrake nel capolavoro di Penn \"Il piccolo grande uomo\" (1970) con Dustin Hoffman.\nDopo alcuni film di genere diverso e di diseguale valore, torn\u00f2 al fulgore con \"Chinatown\" (1974), per cui ottenne la seconda candidatura all'Oscar, e \"L'inferno di cristallo\" (1974), diretta da John Guillermin e attorniata da un cast comprendente nomi del calibro di Paul Newman, Steve McQueen, William Holden, Fred Astaire, Jennifer Jones e Robert Wagner. Dopo il thriller di Sydney Pollack \"I tre giorni del Condor\" (1975) con Robert Redford, fu diretta da Sidney Lumet in \"Quinto potere\", film sugli abusi della cronaca, che le fece vincere il Golden Globe e l'Oscar alla miglior attrice nel 1977. Seguirono \"La nave dei dannati\" (1976), \"Occhi di Laura Mars\" (1978), \"Il campione\" (1979) e \"Mammina cara\" (1981), in cui diede un efficace e agghiacciante ritratto di Joan Crawford.\nNegli anni ottanta rallent\u00f2 l'attivit\u00e0 cinematografica e si dedic\u00f2 anche al teatro e alla televisione, apparendo in un episodio del serial poliziesco \"Colombo\" e impersonando la regina Isabella di Castiglia nello sceneggiato \"Cristoforo Colombo\" diretto da Alberto Lattuada. In Italia lavor\u00f2 anche nei film \"La partita\" (1988) di Carlo Vanzina e \"In una notte di chiaro di luna\" (1988) Lina Wertm\u00fcller.\nNegli anni novanta torn\u00f2 alla ribalta grazie a Emir Kusturica, che l'affianc\u00f2 a Jerry Lewis e Johnny Depp in \"Il valzer del pesce freccia\" (1993). Dopo il fiasco di \"Drunks\", fu accanto a Marlon Brando in \"Don Juan De Marco - Maestro d'amore\" (1995), poi interpret\u00f2 il ruolo di un'alcolista in \"L'ultimo appello\". Nel 1999 fece un cameo in \"Giovanna d'Arco\" di Luc Besson.\nNel 2002 ebbe un ruolo nel film \"Le regole dell'attrazione\" mentre nel 2006 prese parte a un episodio della serie televisiva \"CSI - Scena del crimine\"; lo stesso anno fu co-protagonista nel thriller drammatico \"Say It in Russian\" e partecip\u00f2 al film \"La rabbia\" (2008) di Louis Nero. Nel 2007, al fianco di Tiffani Thiessen ed Eric Roberts, interpret\u00f2 il ruolo del governatore di Los Angeles nella miniserie drammatica \"Pandemic - Il virus della marea\". Recit\u00f2 anche in \"Grey's Anatomy\", nel ruolo di un chirurgo (5\u00aa stagione, 16\u00ba episodio).\nHa una stella sulla Hollywood Walk of Fame. Oltre ai riconoscimenti ottenuti nel corso della sua carriera, Faye Dunaway annovera anche due Razzie Awards come peggiore attrice: uno nel 1981 per la sua interpretazione di Joan Crawford in \"Mammina cara\" e uno nel 1993 per \"Maledetta ambizione\".\nVita privata.\nSi \u00e8 sposata due volte: prima dal 1974 al 1979 con Peter Wolf, poi dal 1983 al 1987 con Terry O'Neil, dal quale ha avuto un figlio, Liam (1980).\nHa avuto altre relazioni, tra cui quelle con il comico Lenny Bruce e con il regista Jerry Schatzberg negli anni sessanta, oltre a quella, dal 1968 al 1970, con Marcello Mastroianni, conosciuto sul set del film \"Amanti\".\nDoppiatrici italiane.\nNelle versioni in italiano dei suoi film, Faye Dunaway \u00e8 stata doppiata da:"}
{"id": "250407", "revid": "767487", "url": "https://it.wikipedia.org/wiki?curid=250407", "title": "Infettivit\u00e0", "text": "L'infettivit\u00e0 \u00e8 la capacit\u00e0 degli organismi patogeni e non patogeni di colonizzare un organismo ospite recettivo.\nL'infettivit\u00e0 \u00e8 un attributo che misura con quanta facilit\u00e0 un virus o altro agente eziologico \u00e8 in grado di dare inizio ad una infezione. L'infettivit\u00e0 \u00e8 inversamente proporzionale al numero di organismi necessari per l'instaurarsi dell'infezione in un determinato ospite.\nL'infettivit\u00e0 varia ampiamente in rapporto ai diversi agenti.\nAd esempio, i virus che infettano i batteri (batteriofagi) hanno un'infettivit\u00e0 molto elevata: un solo batteriofago pu\u00f2 indurre infezione in un batterio. Al contrario, nel caso dei virus animali, l'infezione si instaura soltanto con quote di virus molto pi\u00f9 elevate (es. 1.000 o 100.000 particelle infettanti)."}
{"id": "250410", "revid": "123295766", "url": "https://it.wikipedia.org/wiki?curid=250410", "title": "Mangagiornale", "text": "Il Mangagiornale \u00e8 stata una rivista pubblicata in Italia, che si occupava di \"manga\" e \"anime\" giapponesi, con articoli e recensioni su titoli, autori e tematiche. Ne sono usciti in tutto diciassette numeri, con cadenza aperiodica, dall'aprile 1997 sino all'agosto 2001. \nI primi cinque numeri furono pubblicati dalla casa editrice Ned 50, che nello stesso periodo pubblicava anche \"Fumo di China\", una rivista di critica specializzata sul fumetto.\nDal numero 6 fino alla chiusura, l'editore divenne Cartoon Club. \nDa \"Fumo di China\" proveniva anche una parte dell'originaria redazione del \"Mangagiornale\". Caporedattore per i primi sei numeri fu infatti Davide Castellazzi, successivamente e fino all'ultimo numero, la stessa posizione venne assunta da Valentina Semprini.\nDopo la chiusura del \"Mangagiornale\", gran parte della redazione fond\u00f2 la rivista \"eMotion\"."}
{"id": "250420", "revid": "729019", "url": "https://it.wikipedia.org/wiki?curid=250420", "title": "Bird Island", "text": "Bird Island (o Isla Bird) \u00e8 una piccola isola del Belize.\nL'isola, situata vicino all'isola di Tobacco Caye \u00e8 collegata da un ponte pedonale alla citt\u00e0 di Belize City e prende il nome dalle diverse specie di uccelli che ci vivono tra i quali la fregata e la sula fosca.\nNel 2001 un uragano ha distrutto la foresta di mangrovie dell'isola tuttavia gli uccelli hanno continuato a viverci; ora la foresta \u00e8 ricresciuta ai livelli precedenti."}
{"id": "250427", "revid": "135224", "url": "https://it.wikipedia.org/wiki?curid=250427", "title": "Centrale (pallavolo)", "text": "Il centrale o \"centro\" \u00e8 un ruolo della pallavolo, chiamato cos\u00ec perch\u00e9 il giocatore attacca dalla posizione centrale della prima linea, detta zona 3. Di norma quando il centrale ruota in seconda linea, una volta concluso il suo turno di servizio, viene sostituito dal libero\nIl ruolo.\nIl centrale viene impegnato pi\u00f9 spesso a muro degli altri giocatori perch\u00e9 deve \"raddoppiare\", ovvero assistere il muro sia da posto 4 che da posto 2 oltre alla possibilit\u00e0 che attacchi il centrale avversario.\nIl centrale attacca soprattutto il \"primo tempo\" (o \"veloce\"), cio\u00e8 una palla rapidissima in cui il centrale salta assieme al pallone (o prima) per anticipare il muro avversario. Sia nel femminile che nel maschile il centrale attacca anche la 2: un primo tempo che il palleggiatore gioca dietro di s\u00e9 spiazzando la difesa avversaria. Un altro attacco del centrale \u00e8 la 7: un primo tempo spostato di circa 2,5 metri davanti al palleggiatore.\nNella pallavolo moderna quasi sempre il centrale, nelle rotazioni in cui si trova in zona di difesa, viene sostituito dal libero non appena terminato il suo turno di servizio, durante il quale \u00e8 impegnato anche nella difesa di zona 5. Il centrale non \u00e8 quindi necessariamente un ricettore, dato che viene a trovarsi raramente in queste situazioni di gioco.\nCaratteristiche principali del centrale sono l'altezza, l'elevazione (soprattutto senza rincorsa) e la rapidit\u00e0 negli spostamenti laterali, infatti l'efficacia dell'attacco dal centro \u00e8 appunto nella velocit\u00e0 con la quale parte la schiacciata."}
{"id": "250430", "revid": "1714743", "url": "https://it.wikipedia.org/wiki?curid=250430", "title": "Oddone III di Borgogna", "text": "Origine.\nCome ci conferma la \"Chronica Albrici Monachi Trium Fontium\" Oddone era il figlio primogenito del duca di Borgogna, Ugo III e di Alice di Lorena, figlia del duca di Lorena, Matteo I, e di Berta di Svevia, come ci conferma ancora la \"Chronica Albrici Monachi Trium Fontium\"; l'ascendenza di Oddone viene confermata anche dal documento n\u00b0 198 del \"cartulaire de l'abbaye de C\u00eeteaux\" (non consultato).&lt;br&gt;Ugo III di Borgogna, come conferma la \"Histoire g\u00e9n\u00e9alogique des ducs de Bourgogne de la maison de France\", era l'unico figlio maschio del duca di Borgogna, Oddone II, e di Maria di Blois(1128 \u2013 1190), la figlia primogenita del conte di Blois, di Chartres, di Meaux e di Ch\u00e2teaudun, signore di Sancerre e Amboise, conte di Troyes e conte di Champagne, Tebaldo, come ci viene confermata anche dalla \"Chronica Albrici Monachi Trium Fontium\" e di Matilde di Carinzia, figlia del duca di Carinzia, Enghelberto, come ci conferma Orderico Vitale nel volume VI, libro XI del suo \"Historia Ecclesiastica, Libri tredicim\"; anche Guglielmo di Tiro, che \u00e8 stato arcivescovo della citt\u00e0 di Tiro, nell'odierno Libano, nel suo \"Historia rerum in partibus transmarinis gestarum\", cita il duca Ugo III come figlio della sorella di Tebaldo V di Blois, mentre gli \"Annales S. Benigni Divionensis\" citano Ugo III di Borgogna come figlio della figlia del conte di Champagne, Tebaldo II (\"Hugo, dux Burgundie, filius filie comitis Theobaldi comitis Campanie\").\nBiografia.\nQuando Filippo II Augusto era succeduto a Luigi VII sul trono di Francia nel 1180, suo padre, Ugo III, aveva colto l'occasione per rafforzarsi togliendo vassalli al re di Francia, per\u00f2 Filippo II Augusto, che non intendeva vedere i suoi vassalli prestare omaggio ad altri, inizi\u00f2 una guerra, innescata dal signore di Vergy, di nome Ugo, e per il controllo della contea di Nevers, che vide Ugo III alleato delle contee di Fiandra e di Champagne. La guerra, iniziata nel 1183 si protrasse sino al 1187. Filippo, nel marzo del 1187, attacc\u00f2 la citt\u00e0 di Ch\u00e2tillon. La citt\u00e0 cadde e la sua guarnigione, guidata da Oddone, fu fatta prigioniera.Ugo III si arrese e per ottenere la pace dovette pagare una ammenda di trentamila Livre e consegnare tre castelli a Filippo II, che si ritir\u00f2 da Ch\u00e2tillon. La liberazione di Oddone pare che fosse stata appoggiata dall'imperatore, Federico Barbarossa. La pace tra Ugo e Filippo II fu sancita, in quello stesso anno a Tonnerre.\nNel 1183, suo padre, Ugo III, aveva ripudiato sua madre Alice di Lorena, come ci viene confermata anche dalla \"Chronica Albrici Monachi Trium Fontium\" per risposarsi, lo stesso anno, con la vedova di Alberico Tagliaferro, Beatrice di Albon(1161 - 1228), delfina del Viennois. Sua madre, Alice, fece ritorno in Lotaringia.\nNel 1186, Oddone viene citato, assieme al fratello Alessandro nel documento di donazione n\u00b0 4309, all'abbazia di Cluny, del padre Ugo III.\nAlla fine dell'estate del 1190, suo padre, Ugo III segu\u00ec il re di Francia, Filippo II Augusto, alla Terza Crociata e combatt\u00e9 nell'assedio che port\u00f2 alla conquista di San Giovanni d'Acri, il 12 luglio del 1191.Quando Filippo II Augusto, nell'estate del 1191, ritorn\u00f2 in Francia, lasci\u00f2 a Ugo il comando delle truppe francesi. Alleato fidato del suo ex avversario, ora re d'Inghilterra, Riccardo Cuor di Leone lott\u00f2 assieme a lui contro il Saladino. Ugo segu\u00ec Riccardo Cuor di Leone nella marcia verso Gerusalemme e partecip\u00f2 alla battaglia di Arsuf (dove divise con il \"Cuor di Leone\" la gloria della vittoria, il 7 settembre del 1191). Dopo questa battaglia i Francesi abbandonarono l'esercito e tornarono a San Giovanni d'Acri, dove, l'anno seguente, Ugo mor\u00ec; secondo il necrologio degli Obituaires de Lyon II, Dioc\u00e8se de Chalon-sur-Sa\u00f4ne, Abbaye chef d'ordre de C\u00eeteaux (non consultato), Ugo mor\u00ec in Terra Santa (\"Hugo dux Burgundie qui obit ultra mare\") il 6 settembre (VIII Id Aug); anche la \"Chronica Albrici Monachi Trium Fontium\" conferma che Ugo mor\u00ec in Terra Santa (\"dux Burgundie Hugo ex parte regi ibi dismissus, non multo post mortuus est\") e dice anche che fu sepolto presso i Templari (apud Templarios), che si erano stabiliti a San Giovanni d'Acri;\nSecondo la \"Histoire g\u00e9n\u00e9alogique des ducs de Bourgogne de la maison de France\", Ugo, dopo aver lasciato l'esercito di Riccardo Cuor di Leone, si ritir\u00f2 a Tiro, dove pass\u00f2 l'inverno e dove mor\u00ec e da dove fu trasportato a C\u00eeteaux e fu sepolto nell'Abbazia di C\u00eeteaux. Il capitolo XX della \"Histoire des ducs de Bourgogne de la race cap\u00e9tienne, tome III\", ci narra la terza crociata di Ugo III: i preparativi della partenza, i cavalieri di Borgogna che l'accompagnavano, l'incontro col re di Francia, Filippo II, la sua visita nel Delfinato, la nomina a reggente del ducato di Borgogna della sua seconda moglie, Beatrice di Albon, il raggiungimento della Sicilia, dove pass\u00f2 l'inverno con Filippo II e con Riccardo Cuor di Leone, la sua missione a Genova per procurarsi la flotta per il passaggio dalla Sicilia in Terra Santa, l'arrivo e l'assedio di San Giovanni d'Acri, la partenza per la Francia di Filippo II e la sua nomina a connestabile dell'esercito francese, la separazione dall'esercito di Riccardo Cuor di Leone, le dispute tra i Crociati, il ritiro a San Giovanni d'Acri, dove pass\u00f2 l'inverno e dove mor\u00ec; l'imbalsamazione del suo corpo, profumato e deposto in una cassa di cedro, trasportato a C\u00eeteaux, dove fu sepolto nell'Abbazia di C\u00eeteaux, ed infine che Oddone gli succedette nel titolo di duca di Borgogna.\nOddone, durante la reggenza della matrigna, Beatrice di Albon, la affianc\u00f2 nel governo, come ci dimostra il documento n\u00b0 149 del \"cartulaire de l'abbaye de Saint-Martin d'Autun\" (non consultato), dove garant\u00ec dei privilegi all'abbazia stessa.&lt;br&gt;Poi divenuto Oddone III govern\u00f2 il ducato, non seguendo la politica di continue aggressioni che aveva intrapreso suo padre contro la Francia ma rimanendo fedele alleato di Filippo II Augusto.\nOddone tra il 1196 ed il 1197 fece guerra a Ugo signore di Vergy, per questioni territoriali, per giungere, con la sottomissione di Ugo, ad un accordo di pace.\nDopo il 24 maggio del 1201, quando mor\u00ec improvvisamente nel suo palazzo di Troyes il conte di Champagne, Tebaldo III che, nel 1200, era stato designato come capo della IV crociata, Oddone fu interpellato per prenderne il posto nel preparare la spedizione in Terra Santa, ma egli rifiut\u00f2, come ci conferma la \"Histoire g\u00e9n\u00e9alogique des ducs de Bourgogne de la maison de France\".\nNella guerra che lo opponeva al re d'Inghilterra, Giovanni senza terra, Oddone fu al seguito del re di Francia, Filippo II Augusto, e, nel 1205, partecipo alla conquista di Chinon, che divenne il quartier generale di Filippo II, mentre il comando per l'attacco all'Aquitania fu affidato a Oddone.\nOddone III fu una figura importante all'inizio della Crociata albigese. Dopo che, Filippo II aveva rifiutato di esservi coinvolto, Oddone, con l'appoggio dei vescovi locali e dei suoi vassalli, organizz\u00f2 la campagna e nel 1209 guid\u00f2 le forze francesi nella terra dei Catari, come ci conferma la \"Histoire g\u00e9n\u00e9alogique des ducs de Bourgogne de la maison de France\". Passata Montpellier, i crociati, il 21 luglio, arrivarono a B\u00e9ziers, che fu conquistata il giorno dopo e l'intera popolazione (non solo gli albigesi) venne massacrata. Dopo la resa di Narbona Oddone si premur\u00f2 che sia la citt\u00e0 che i cittadini non avessero a subire ritorsioni da parte dei crociati. Il primo agosto fu posto l'assedio a Carcassonne e fu in questa fase che a Oddone venne offerta la nomina a capitano generale dell'esercito crociato contro gli albigesi, per affiancare Arnaud Amaury, alla guida della crociata (la nomina rifiutata, oltre che da Oddone anche dai conti di Nevers e Saint-Pol, fu accettata da Simone di Montfort; alla conquista di Carcassonne Oddone si batt\u00e9 affinch\u00e9 la popolazione fosse risparmiata. Tre giorni dopo questi avvenimenti Oddone prese la via del ritorno in Borgogna.\nQuando la guerra contro Giovanni Lacland (Senza Terra) e l'imperatore del Sacro Romano Impero, Ottone IV di Germania si intensific\u00f2, Oddone, che nel 1213, aveva ancora partecipato alla crociata albigese, fu nuovamente al fianco di Filippo II Augusto. Lott\u00f2 coraggiosamente nella battaglia di Bouvines, il 27 luglio 1214, dove per\u00f2 il suo cavallo fu abbattuto e Oddone riport\u00f2 diverse ferite nella caduta.\nDopo la battaglia di Bouvines, pare che il nuovo re dei Romani, re di Sicilia e futuro imperatore, Federico, alleato di Filippo II Augusto, ricominciasse ad interessarsi del regno di Arles e lo nomin\u00f2 vicer\u00e9 del regno.\nOddone III mor\u00ec a Lione il 6 luglio del 1218, mentre al comando delle sue truppe si avviava alla quinta crociata, invocata da papa Onorio III. Oddone fu tumulato a Citeaux. Anche gli \"Annales S. Benigni Divionensis\" ripoprtano la morte di Oddone, figlio di Alice di Lorena, nel 1218, mentre si avviava alla crociata e la \"Chronica Albrici Monachi Trium Fontium\" , che conferma l'anno, mentre si recava alla crociata e che fu sepolto presso l'abbazia cistercense.Oddone III lasci\u00f2 il ducato all'unico figlio maschio Ugo, di circa sei anni, che govern\u00f2 sotto la tutela della madre, Alice di Vergy.\nMatrimoni e discendenza.\nOddone aveva sposato, nel 1193, la figlia del re del Portogallo, Alfonso I e di Mafalda di Savoia, vedova del conte delle Fiandre, Filippo I, la trentasettenne, Teresa di Portogallo, che dopo aver sposato Filippo I delle Fiandre aveva cambiato il nome in Matilde (1157-1218), come ci risulta dalla \"Flandria Generosa\".Oddone da Teresa di Portogallo non ebbe figli, e, poich\u00e9 non aveva potuto dargli un figlio fu ripudiata l'anno dopo, nel 1195, per consanguineit\u00e0, in quanto parente di Alice di Lorena, madre di Oddone, come ci conferma la \"Histoire g\u00e9n\u00e9alogique des ducs de Bourgogne de la maison de France\".\nOddone si rispos\u00f2, in seconde nozze nel 1199 con Alice di Vergy, che, come ci conferma la \"Histoire g\u00e9n\u00e9alogique des ducs de Bourgogne de la maison de France\", era figlia di Ugo signore di Vergy, e della moglie (come risulta dal documento n\u00b0 4314 del \"Recueil des chartes de l'abbaye de Cluny. Tome 5\" -\"Hugo dominus Vergiaci...uxor eius domina Gilia\"-) Gillette di Tra\u00eenel ( dopo il 1217) e, secondo il documento n\u00b0 64 del \"Collection des principaux cartulaires du dioc\u00e8se de Troyes, Volume 1\", inerente ad una donazione fatta dal padre stesso, figlia di Guarniero, signore di Tra\u00eenel, che cita il marito di Gisla (\"Hugo de Vergeio gener meus\") e della moglie di cui non si conoscono n\u00e9 il nome n\u00e9 gli ascendenti.&lt;br&gt;Il matrimonio concordato a seguito della pace stipulata con Ugo. Alice di Vergy ebbe la reggenza per conto del figlio Ugo, sino al 1231.Oddone da Alice di Vergy ebbe tre o quattro figli:"}
{"id": "250433", "revid": "380453", "url": "https://it.wikipedia.org/wiki?curid=250433", "title": "Palleggiatore", "text": "Il palleggiatore (o alzatore) \u00e8 uno dei ruoli della pallavolo.\nLa sua posizione iniziale nella formazione ne determina la cosiddetta \"fase\" (numerata da 1 a 6), da cui deriva la posizione degli altri atleti e i possibili schemi di gioco da poter attuare. A lui sono indirizzati tutti i palloni (provenienti dalla ricezione o dalla difesa) che dovranno essere smistati agli schiacciatori. Per questo motivo si parla del palleggiatore come del \"regista\" d'attacco della squadra. Deve essere un leader, non soltanto in campo, ma anche fuori. Deve possedere un patrimonio di capacit\u00e0 coordinative che deve essere il pi\u00f9 ampio possibile, sulla cui base si pu\u00f2 inserire un elevato livello della tecnica specifica del palleggio. \u00c8 sicuramente il giocatore che coopera maggiormente con l'allenatore e ne condivide programmi e strategie.\nIl lavoro del regista.\nL'alzatore deve tenere in considerazione molti aspetti specifici, determinati dall'andamento della partita in corso. Deve:"}
{"id": "250438", "revid": "1226", "url": "https://it.wikipedia.org/wiki?curid=250438", "title": "Canuto l'Ardito", "text": ""}
{"id": "250439", "revid": "1714743", "url": "https://it.wikipedia.org/wiki?curid=250439", "title": "Ugo III di Borgogna", "text": "Origine.\nUgo, come conferma la \"Histoire g\u00e9n\u00e9alogique des ducs de Bourgogne de la maison de France\", era l'unico figlio maschio del duca di Borgogna, Oddone II, e di Maria di Blois(1128 \u2013 1190), la figlia primogenita del conte di Blois, di Chartres, di Meaux e di Ch\u00e2teaudun, signore di Sancerre e Amboise, conte di Troyes e conte di Champagne, Tebaldo, come ci viene confermata anche dalla \"Chronica Albrici Monachi Trium Fontium\" e di Matilde di Carinzia, figlia del duca di Carinzia, Enghelberto, come ci conferma Orderico Vitale nel volume VI, libro XI del suo \"Historia Ecclesiastica, Libri tredicim\"; anche Guglielmo di Tiro, che \u00e8 stato arcivescovo della citt\u00e0 di Tiro, nell'odierno Libano, nel suo \"Historia rerum in partibus transmarinis gestarum\", cita il duca Ugo III come figlio della sorella di Tebaldo V di Blois, mentre gli \"Annales S. Benigni Divionensis\" citano Ugo III di Borgogna come figlio della figlia del conte di Champagne, Tebaldo II (\"Hugo, dux Burgundie, filius filie comitis Theobaldi comitis Campanie\").Oddone II di Borgogna, come conferma la \"Histoire g\u00e9n\u00e9alogique des ducs de Bourgogne de la maison de France\", era il figlio maschio primogenito del duca di Borgogna, Ugo II e di Matilda di Mayenne ( - dopo il 1162), figlia di Bosone I di Turenna, visconte di Turenna (anche se prima aveva ipotizzato che potesse essere figlia di Raimondo di Saint-Gilles, conte di Saint-Gilles, marchese di Gotia, Conte di Tolosa, che fu uno dei baroni della Prima Crociata (Crociata dei baroni) e, dal 1102,fu anche conte di Tripoli).Il suo prozio, Enrico (1066-1112) divenne un vassallo del re di Castiglia, Alfonso VI e signore feudale della contea del Portogallo sposando, nel 1093, la figlia illegittima di Alfonso VI, Teresa di Le\u00f3n ed il loro figlio fu Alfonso Henriques, primo re di Portogallo, come ci conferma il monaco e cronista inglese, Orderico Vitale, dal 1139.\nBiografia.\nSuo padre, Oddone mor\u00ec nel 1162, dopo che in quello stesso anno era stato scomunicato da suo fratello (lo zio di Ugo), Enrico, vescovo di Autun; secondo la \"Histoire des ducs de Bourgogne de la race cap\u00e9tienne, tome V, obituaire de Moleme\", mor\u00ec il 27 settembre (\"V Kal October obit Odo dux Burgundiae\"); la morte nel mese di settembre viene confermata anche dagli \"Annales S. Benigni Divionensis\" (\"1162. Hoc anno obiit mense Sept. Odo dux Burgundi\u00e6, relinquens filium Hugonem\").Il ducato pass\u00f2 all'unico figlio maschio, Ugo, che, come ci viene confermato dalla \"Histoire des ducs de Bourgogne de la race cap\u00e9tienne, tome II\", sino al 1165, govern\u00f2 sotto la tutela della madre, Maria di Blois, che, in quell'anno, si ritir\u00f2 in monastero e, nel 1174, divenne badessa dell'abbazia di Fontevrault, dove mor\u00ec verso il 1190 (la \"Histoire g\u00e9n\u00e9alogique des ducs de Bourgogne de la maison de France\" riporta la morte il 6 agosto.\nDescritto dai cronisti storici come un uomo molto bellicoso, l'ascesa al ducato (la reggenza della madre Maria era terminata nell'aprile del 1165) di Ugo III port\u00f2 la fine del periodo di pace e stabilit\u00e0 di cui la Borgogna aveva sino ad allora goduto.\nEgli fu coinvolto in conflitti per i confini dei suoi feudi anche contro il re di Francia, Luigi VII; ma, nel 1166, alleato del re Luigi VII, combatt\u00e9 il conte di Ch\u00e2lons, Guglielmo II che molestava i monaci di Cluny, ricevendone in cambio una parte della contea di Ch\u00e2lons, tra cui la citt\u00e0 di Chalon.Nel 1168, Ugo fece fortificare Ch\u00e2tillon, che apparteneva a suo zio paterno il vescovo di Langres, Gualtiero di Borgogna, al quale poi, nel 1179, regaler\u00e0 la contea di Langres, dopo averla ricevuta dal conte Guido di Saux, in cambio di altri territori.\nNel 1171, part\u00ec per la Terra Santa, in compagnia dello zio materno, Stefano, conte di Sancerre, come ci viene confermato da Guglielmo di Tiro,\ncome semplice pellegrino, assieme ad altri cavalieri di Borgogna, col compito di portare ai Crociati una somma di denaro fornita dal re Luigi VII. Rientrando in Francia, pass\u00f2 da Roma, per rendere omaggio a papa Alessandro III, nel 1172.\nRientrato nel 1174 nel suo ducato, dovette subito combattere il conte di Nevers ed il signore di Vergy, che rifiutavano di prestargli il proprio omaggio di vassallaggio; Ugo invase i territori intorno ad Auxerre, e fece prigioniero il conte di Nevers, che tratt\u00f2 la pace.\nNel 1176, assal\u00ec e depred\u00f2 la ricca delegazione inglese di ritorno dalla Sicilia, dove aveva accompagnato, per il matrimonio col re di Sicilia, Guglielmo II il Buono, Giovanna Plantageneta, figlia del re d'Inghilterra, Enrico II.\nNell'estate del 1182 scoppi\u00f2 la guerra tra il re d'Inghilterra, Enrico il Giovane (Il re d'Inghilterra, Enrico II Plantageneto, pur mantenendo il reale potere sul regno, nel 1170 aveva incoronato re d'Inghilterra il figlio primogenito quindicenne, anche lui di nome Enrico, detto il Giovane) e suo fratello, il futuro re d'Inghilterra, Riccardo, duca d'Aquitania, che sconvolse l'Aquitania per circa un anno; Ugo, assieme al conte di Tolosa, Raimondo V, si schier\u00f2 con Enrico il Giovane. La guerra termin\u00f2 per la morte di Enrico, cosicch\u00e9 il duca di Borgogna, Ugo ed il conte di Tolosa, Raimondo rientrarono nei loro possedimenti e Riccardo rimase padrone della situazione.\nQuando Filippo II Augusto era succeduto a Luigi VII sul trono di Francia nel 1180, Ugo aveva colto l'occasione per rafforzarsi togliendo vassalli al re di Francia, per\u00f2 Filippo II Augusto, che non intendeva vedere i suoi vassalli prestare omaggio ad altri, inizi\u00f2 una guerra, innescata dal signore di Vergy, di nome Ugo, e per il controllo della contea di Nevers, che vide Ugo III alleato delle contee di Fiandra e di Champagne. La guerra, iniziata nel 1183 si protrasse sino al 1187. Filippo, nel marzo del 1187, attacc\u00f2 la citt\u00e0 di Ch\u00e2tillon. La citt\u00e0 cadde e la sua guarnigione, guidata dal figlio di Ugo III, Oddone, fu fatta prigioniera.Ugo si arrese e per ottenere la pace dovette pagare una ammenda di trentamila Livre e consegnare tre castelli a Filippo II, che si ritir\u00f2 da Ch\u00e2tillon. La liberazione di Oddone pare che fosse stata appoggiata dall'imperatore, Federico Barbarossa. La pace tra Ugo e Filippo II fu sancita, in quello stesso anno a Tonnerre.\nNel 1186, Ugo III fece una donazione all'abbazia di Cluny, assieme ai figli Oddone e Alessandro come appare dal documento n\u00ba 4309 del Recueil des chartes de l'abbaye de Cluny. Tome 5.Ugo si dedic\u00f2 anche alla prosperit\u00e0 del suo ducato, quando nel 1187 trasfer\u00ec la capitale della Borgogna da Beaune a Digione, per trasformare la citt\u00e0 in un centro commerciale di notevole rilevanza.\nAlla fine dell'estate del 1190 segu\u00ec il re di Francia, Filippo II Augusto, alla Terza Crociata e combatt\u00e9 nell'assedio che port\u00f2 alla conquista di San Giovanni d'Acri, il 12 luglio del 1191.Quando Filippo II Augusto, nell'estate del 1191, ritorn\u00f2 in Francia, lasci\u00f2 a Ugo il comando delle truppe francesi. Alleato fidato del suo ex avversario, ora re d'Inghilterra, Riccardo Cuor di Leone lott\u00f2 assieme a lui contro il Saladino. Ugo segu\u00ec Riccardo Cuor di Leone nella marcia verso Gerusalemme e partecip\u00f2 alla battaglia di Arsuf (dove divise con il \"Cuor di Leone\" la gloria della vittoria, il 7 settembre del 1191). Dopo questa battaglia i Francesi abbandonarono l'esercito e tornarono a San Giovanni d'Acri, dove, l'anno seguente, Ugo mor\u00ec; secondo il necrologio degli Obituaires de Lyon II, Dioc\u00e8se de Chalon-sur-Sa\u00f4ne, Abbaye chef d'ordre de C\u00eeteaux (non consultato), Ugo mor\u00ec in Terra Santa (\"Hugo dux Burgundie qui obit ultra mare\") il 6 settembre (VIII Id Aug); anche la \"Chronica Albrici Monachi Trium Fontium\" conferma che Ugo mor\u00ec in Terra Santa (\"dux Burgundie Hugo ex parte regi ibi dismissus, non multo post mortuus est\") e dice anche che fu sepolto presso i Templari (apud Templarios), che si erano stabiliti a San Giovanni d'Acri;\nSecondo la \"Histoire g\u00e9n\u00e9alogique des ducs de Bourgogne de la maison de France\", Ugo, dopo aver lasciato l'esercito di Riccardo Cuor di Leone, si ritir\u00f2 a Tiro, dove pass\u00f2 l'inverno e dove mor\u00ec e da dove fu trasportato a C\u00eeteaux e fu sepolto nell'Abbazia di C\u00eeteaux. Il capitolo XX della \"Histoire des ducs de Bourgogne de la race cap\u00e9tienne, tome III\", ci narra la terza crociata di Ugo III: i preparativi della partenza, i cavalieri di Borgogna che l'accompagnavano, l'incontro col re di Francia, Filippo II, la sua visita nel Delfinato, la nomina a reggente del ducato di Borgogna della sua seconda moglie, Beatrice di Albon, il raggiungimento della Sicilia, dove pass\u00f2 l'inverno con Filippo II e con Riccardo Cuor di Leone, la sua missione a Genova per procurarsi la flotta per il passaggio dalla Sicilia in Terra Santa, l'arrivo e l'assedio di San Giovanni d'Acri, la partenza per la Francia di Filippo II e la sua nomina a connestabile dell'esercito francese, la separazione dall'esercito di Riccardo Cuor di Leone, le dispute tra i Crociati, il ritiro a San Giovanni d'Acri, dove pass\u00f2 l'inverno e dove mor\u00ec; l'imbalsamazione del suo corpo, profumato e deposto in una cassa di cedro, trasportato a C\u00eeteaux, dove fu sepolto nell'Abbazia di C\u00eeteaux, ed infine il figlio Oddone gli succedette nel titolo di duca di Borgogna.\nMatrimoni e discendenza.\nNel 1165 Ugo aveva sposato, dietro il suggerimento dello stesso imperatore, la nipote dell'imperatore, Federico Barbarossa, Alice di Lorena, figlia del duca di Lorena, Matteo I, e di Berta di Svevia, come ci conferma la \"Chronica Albrici Monachi Trium Fontium\". Alice, ripudiata da Ugo III, nel 1183, fece ritorno in Lotaringia, dove secondo la \"Dioc\u00e8se de Chalon-sur-Sa\u00f4ne, Abbaye chef d'ordre de C\u00eeteaux\" (non consultato), mor\u00ec il 4 marzo del 1200 circa.Ugo da Alice di Lorena ebbe quattro figli:\nNel 1183 Ugo, dopo aver ripudiato la prima moglie Alice, come ci viene confermata anche dalla \"Chronica Albrici Monachi Trium Fontium\" e si rispos\u00f2 lo stesso anno con la vedova di Alberico Tagliaferro (circa 1160-1183, figlio del conte di Tolosa, marchese di Provenza e duca di Narbona, Raimondo V), Beatrice di Albon(1161 - 1228), delfina del Viennois, figlia di Ghigo V di Albon, delfino del Viennois e di Beatrice di Monferrato.Ugo da Beatrice di Albon ebbe tre figli:"}
{"id": "250440", "revid": "380453", "url": "https://it.wikipedia.org/wiki?curid=250440", "title": "Schiacciatore-laterale", "text": "Lo schiacciatore-laterale (detto anche \"schiacciatore-ricevitore\", \"ala\", \"mano\", \"martello\" o \"banda\") \u00e8 un ruolo della pallavolo.\nIl ruolo e i suoi requisiti.\n\u00c8 un ruolo faticoso, perch\u00e9 richiede al giocatore sia di ricevere (anche quando \u00e8 in prima linea) che d'attaccare. Per questo \u00e8 richiesta una certa completezza tecnica nell'esecuzione dei fondamentali. Velocit\u00e0, peso e potenza sono le componenti fisiche necessarie per la schiacciata.\nSolitamente gli schiacciatori laterali tendono ad eccellere in uno soltanto dei due compiti principali cui sono preposti (attaccare e ricevere). Essendo rarissimi i giocatori in questo ruolo che riescono ad essere molto efficaci sia in attacco che in ricezione (come Goran Vujevi\u0107 e Samuele Papi), gli allenatori preferiscono solitamente schierare in campo un laterale \"specializzato\" in ricezione ed uno \"specializzato\" in attacco. Soluzioni differenti, infatti, creerebbero uno squilibrio nel gioco e manderebbero a monte la tattica di squadra. Un esempio abbastanza eloquente al riguardo, \u00e8 la rara compresenza in nazionale di Cisolla e Zlatanov, due laterali specializzati nel fondamentale della schiacciata, ma carenti in ricezione. Se venissero schierati contemporaneamente ne guadagnerebbe senz'altro l'attacco, ma calerebbe il livello della ricezione, rendendo difficile il gioco sui centrali con conseguente perdita della variet\u00e0 tattica in attacco. \nLe zone occupate dai giocatori di questo ruolo sono la zona 4 (quando il giocatore si trova in prima linea) e la zona 6 (quando \u00e8 in seconda linea). Prima dell'introduzione del ruolo del \"libero\", il laterale in seconda linea stazionava in zona 5, mentre in zona 6 veniva schierato il centrale, che attaccava in pipe. Poich\u00e9 il libero non pu\u00f2 attaccare, quando \u00e8 stato introdotto nelle regole di gioco, quasi tutte le squadre hanno spostato il libero (che solitamente occuperebbe il posto del centrale) in zona 5 e il laterale in zona 6, per poter conservare l'attacco in pipe."}
{"id": "250441", "revid": "104458", "url": "https://it.wikipedia.org/wiki?curid=250441", "title": "Stephan Eberharter", "text": "Campione polivalente in attivit\u00e0 tra la fine degli anni 1980 e i primi anni 2000, fu uno degli elementi della forte squadra austriaca che domin\u00f2 per pi\u00f9 di un decennio il Circo bianco. Nel suo palmar\u00e8s vanta tra l'altro un titolo olimpico, tre iridati, due Coppe del Mondo generali, cinque di specialit\u00e0 e due Coppe Europa.\nBiografia.\nStagioni 1987-1997.\nEberharter, originario di Stumm, esord\u00ec nel Circo bianco in occasione dei Mondiali juniores di S\u00e4len 1987; due anni dopo si aggiudic\u00f2 il primo importante trofeo in carriera, la Coppa Europa 1988-1989, vincendo anche la classifica di specialit\u00e0 in slalom gigante. Ottenne il suo primo piazzamento di rilievo in Coppa del Mondo durante la stagione 1989-1990, classificandosi all'8\u00ba posto nello slalom gigante disputato il 23 novembre a Park City. Nella successiva stagione 1990-1991 in Coppa del Mondo colse il primo podio, il 3\u00ba posto nel supergigante di Valloire del 2 dicembre, e si piazz\u00f2 al 2\u00ba posto nella classifica della Coppa del Mondo di supergigante, battuto per 7 punti dallo svizzero Franz Heinzer. Fu tuttavia ai Mondiali di Saalbach-Hinterglemm di quell'anno, suo esordio iridato, che Eberharter balz\u00f2 a sorpresa agli onori delle cronache conquistando due medaglie d'oro, nel supergigante e nella combinata.\nNelle stagioni successive il rendimento di Eberharter, anche a causa di un infortunio, non si mantenne all'altezza di quei primi successi e non ottenne pi\u00f9 alcun risultato di rilievo; debutt\u00f2 ai Giochi olimpici invernali ad , dove non complet\u00f2 la prova di combinata, e non prese pi\u00f9 parte a rassegne iridate fino a Sierra Nevada 1996, dove comunque non port\u00f2 a termine la gara di supergigante. Il sostegno della Federazione sciistica dell'Austria non venne comunque mai meno e nella stagione 1996-1997 lo sciatore tirolese torn\u00f2 al successo in Coppa Europa, aggiudicandosi sia la classifica generale sia quelle di discesa libera e di supergigante.\nStagioni 1998-1999.\nEberharter conquist\u00f2 la sua prima medaglia olimpica, l'argento nello slalom gigante, ai XVIII Giochi olimpici invernali di , dove prese anche parte alla prova di supergigante, senza portarla a termine; nella stessa stagione in Coppa del Mondo ottenne il primo successo in carriera, nello slalom gigante del 14 marzo a Crans-Montana, e giunse 3\u00ba sia nella classifica generale sia in quella di supergigante. Oltre alla vittoria, quell'anno sal\u00ec altre cinque volte sul podio nel circuito.\nAi Mondiali di Vail/Beaver Creek 1999 Eberharter si piazz\u00f2 5\u00ba nella discesa libera, 4\u00ba nel supergigante e non complet\u00f2 la prima manche dello slalom gigante, mentre al termine della stagione di Coppa del Mondo, dopo aver ottenuto nove podi con tre vittorie, risult\u00f2 2\u00ba sia nella classifica di supergigante sia in quella di slalom gigante: nella prima fu superato dal compagno di squadra Hermann Maier, che sarebbe stato il suo principale rivale per il resto della sua carriera, di 186 punti, mentre nella seconda fu battuto dallo svizzero Michael von Gr\u00fcnigen per 73 punti.\nStagioni 2000-2002.\nDopo una stagione 1999-2000 priva di vittorie in Coppa del Mondo (nonostante i sei podi), nel 2001 lo sciatore austriaco increment\u00f2 il proprio palmar\u00e8s conquistando la medaglia d'argento nel supergigante ai Mondiali di Sankt Anton am Arlberg, dove fu anche 7\u00ba nella discesa libera. In quella stessa stagione 2000-2001, dopo aver ottenuto otto podi con due vittorie, arriv\u00f2 2\u00ba sia nella classifica generale di Coppa del Mondo sia in quella di discesa libera, battuto in entrambi i casi da Maier (rispettivamente di 743 e di 14 punti).\nIl punto di svolta della carriera di Eberharter fu legato a un fatto estraneo alle gare: nell'agosto 2001 Maier fu coinvolto in un grave incidente in motocicletta e la sua momentanea uscita di scena permise a Eberharter di imporsi al vertice dello sci alpino. Nella stagione 2001-2002 in Coppa del Mondo sal\u00ec diciassette volte sul podio, vincendo dieci gare tra le quali diverse classiche dello sci alpino: la discesa libera della Saslong in Val Gardena il 15 dicembre, quella della Lauberhorn di Wengen il 12 gennaio, le due prove veloci di Kitzb\u00fchel (il supergigante della Streifalm e la discesa libera della Streif) il 18 e il 19 gennaio e il supergigante della Kandahar di Garmisch-Partenkirchen il 27 gennaio; a fine stagione si aggiudic\u00f2 le sue prime coppe di cristallo, quella generale (con 606 punti di vantaggio sul norvegese Kjetil Andr\u00e9 Aamodt) e quelle di discesa libera (superando il connazionale Fritz Strobl di 290 punti) e di supergigante (con 44 punti in pi\u00f9 dello svizzero Didier Cuche), mentre nella classifica di slalom gigante fu 3\u00ba. Il 2002 fu anche l'anno del congedo olimpico dell'atleta austriaco e ai XIX Giochi olimpici invernali di conquist\u00f2 una medaglia in ognuna delle tre gare cui prese parte: l'oro nello slalom gigante, l'argento nel supergigante e il bronzo nella discesa libera.\nStagioni 2003-2004.\nAnche nella stagione 2002-2003 Eberharter s'impose in diverse classiche della Coppa del Mondo, come le discese libere della Birds of Prey di Beaver Creek il 7 dicembre, della Stelvio di Bormio l'11 gennaio e nuovamente della Lauberhorn di Wengen (17 gennaio) e della Kandahar di Garmisch-Partenkirchen (il 22 febbraio); fu anche al cancelletto di partenza dei Mondiali di Sankt Moritz, sua ultima presenza iridata, dove riusc\u00ec a salire di nuovo sul gradino pi\u00f9 alto del podio nel supergigante, dodici anni dopo la vittoria di Saalbach-Hinterglemm, mentre si piazz\u00f2 5\u00ba nella discesa libera e 23\u00ba nello slalom gigante. A fine stagione vinse nuovamente le Coppe del Mondo generale (con 233 punti di vantaggio sullo statunitense Bode Miller), di discesa libera (battendo lo statunitense Daron Rahlves di 197 punti) e di supergigante (con 76 punti in pi\u00f9 del liechtensteinese Marco B\u00fcchel), dopo aver totalizzato tredici podi con nove vittorie.\nChiuse l'attivit\u00e0 agonistica nella stagione 2003-2004, andando a podio in Coppa del Mondo altre dodici volte e vincendo quattro gare: tra queste ancora due classiche, le discese libere di Kitzb\u00fchel (24 gennaio) e di Garmisch-Partenkirchen (31 gennaio), e l'ultimo successo in carriera, nella discesa libera di Lillehammer Kvitfjell del 6 marzo. Quell'anno vinse la Coppa del Mondo di discesa libera (superando Rahlves di 204 punti), arriv\u00f2 3\u00ba nella classifica di supergigante e 2\u00ba in quella generale, staccato di 42 punti da Maier, tornato competitivo al rientro dal grave infortunio. Si conged\u00f2 dalla competizioni con l'ultimo podio in Coppa del Mondo, il 2\u00ba posto nel supergigante di Sestriere dell'11 marzo.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nGS = slalom gigante\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante\nGS = slalom gigante\nRiconoscimenti.\nA Eberharter \u00e8 stato dedicato un monumento nel suo paese d'origine, Stumm."}
{"id": "250443", "revid": "2124998", "url": "https://it.wikipedia.org/wiki?curid=250443", "title": "Fanny Ardant", "text": "Considerata una delle migliori attrici francesi della sua generazione, durante la sua carriera ha vinto due Premi C\u00e9sar (a fronte di 6 candidature), un European Film Award, un Orso d'argento al Festival di Berlino e due Nastri d'argento. Ardant \u00e8 inoltre l'ultima grande musa di Fran\u00e7ois Truffaut che la diresse nei celebri film \"La signora della porta accanto\" e \"Finalmente domenica!\" che le fecero lasciare un'impronta indelebile nella storia del cinema francese.\nBiografia.\nFiglia di un ufficiale di cavalleria di Palazzo Grimaldi a Montecarlo, dopo aver studiato lingue, all'et\u00e0 di 22 anni abbandona la famiglia che non condivideva le sue intenzioni di intraprendere la carriera cinematografica.\nIl suo esordio cinematografico risale al 1976 nel film \"Marie-poup\u00e9e\" diretto da Jo\u00ebl S\u00e9ria. Interpreta vari film per la TV che le valgono l'attenzione di Fran\u00e7ois Truffaut che la vuole nel ruolo di protagonista ne \"La signora della porta accanto\" (1981) e che diventer\u00e0 suo compagno e da cui avr\u00e0 una figlia nel 1983, Josephine. Sempre nello stesso anno lavora con Claude Lelouch che la dirige in \"Bolero\" (1981).\nLavora con Vittorio Gassman in \"Benvenuta\" (1983) di Andr\u00e9 Delvaux e \"La vita \u00e8 un romanzo\" (1983) con Geraldine Chaplin. Dopo la morte di Truffaut nel 1984, Fanny Ardant partecipa al film \"Un amore di Swann\" (1984) con Ornella Muti, Michele Placido e Alain Delon, \"Consiglio di famiglia\" (1986) di Costa-Gavras, in cui recita anche Jack Nicholson, e \"La famiglia\" (1987), diretto da Ettore Scola, nuovamente con Gassman.\nDopo qualche film minore partecipa a \"L'ultima luna\" (1990), \"Il colonnello Chabert\" (1993), \"Sabrina\" (1995) di Sydney Pollack e soprattutto a \"Al di l\u00e0 delle nuvole\" (1995), di Michelangelo Antonioni, con John Malkovich, Marcello Mastroianni, In\u00e9s Sastre, Sophie Marceau e Chiara Caselli, Jean Reno. Con Mastroianni lavora anche in \"Cento e una notte\" (1996); per il film \"Di giorno e di notte\" (1996), una commedia di Gabriel Aghion, vince il Premio C\u00e9sar alla migliore attrice, massimo riconoscimento del cinema francese; recita poi nel celebre \"La cena\" (1998) di Ettore Scola, ultimo della coppia Ardant-Gassman.\nIl 2000 le offre ruoli importanti in film importanti come \"Nessuna notizia da Dio\" (2001), il thriller-commedia \"8 donne e un mistero\" (2002) di Fran\u00e7ois Ozon con Catherine Deneuve, Virginie Ledoyen, Emmanuelle B\u00e9art e Isabelle Huppert, questo film fa guadagnare alla Ardant e alle altre protagoniste l'Orso d'Argento per la migliore attrice al Festival del Cinema di Berlino; in seguito recita in \"L'odore del sangue\" (2003), che la vede in coppia con Michele Placido.\nNell'estate del 2000, per la prima volta reciter\u00e0 in Italia \"Le square\" di Marguerite Duras, realizzato dal produttore Angelo Tumminelli, nel teatro all'aperto dei giardini della Filarmonica Romana e replicato nella Chiesa dello Spasimo di Palermo. Il reading riscuoter\u00e0 successo di critica e di pubblico.\nIl 23 agosto 2007 il TG2 riporta degli spezzoni di una sua intervista dove l'attrice dichiara la sua simpatia per Renato Curcio e per le Brigate Rosse. L'intervista provoca molte reazioni polemiche, tra cui quella del presidente della Regione Veneto, Giancarlo Galan, che invita l'attrice a non presentarsi al festival di Venezia. Il giorno seguente Fanny Ardant ha chiesto scusa alle vittime delle Brigate Rosse per il suo elogio a Curcio.\nNel 2009 realizza il suo primo film come regista: \"Cendres et sang\". Nel 2011 partecipa al video musicale della canzone \"Elle me dit\" di Mika. Nel 2013 torna dietro la macchina da presa per dirigere il film \"Cadences obstin\u00e9es\" con Asia Argento, Nuno Lopes, Franco Nero e G\u00e9rard Depardieu. Il film uscir\u00e0 nelle sale francesi il 4 dicembre. Nello stesso anno appare in un cameo nel film \"La grande bellezza\" di Paolo Sorrentino.\nNel 2020 ottiene nuovamente successo col film \"La belle \u00e9poque\" che le fa vincere il suo secondo Premio C\u00e9sar, questa volta alla migliore attrice non protagonista, per un totale di sei candidature.\nVita privata.\nFanny Ardant ha un fratello e una sorella. Non si \u00e8 mai sposata, ma ha avuto tre figlie: Lumir, nata nel 1975 da Domenico Leverd, Josephine, nata nel 1983 da Fran\u00e7ois Truffaut, e Baladine, nata nel 1990 da Fabio Conversi."}
{"id": "250457", "revid": "1870773", "url": "https://it.wikipedia.org/wiki?curid=250457", "title": "Cavone", "text": "Il Cavone (\"Akal\u00e0ndros\", \u0391\u03ba\u03b1\u03bb\u03ac\u03bd\u03b4\u03c1\u03bf\u03c2 in greco antico) \u00e8 un fiume a regime torrentizio che nasce col nome di torrente \"Salandrella\" ad Accettura nella zona montuosa centro meridionale della Basilicata nei pressi del Parco Regionale delle Piccole Dolomiti Lucane, e dopo un percorso di 49\u00a0km sfocia nel Golfo di Taranto in localit\u00e0 Marina di Pisticci. \nHa un bacino di 675\u00a0km\u00b2 e regime spiccatamente torrentizio, con piene durante la stagione piovosa e secche totali in estate.\nNel novembre 2003 la zona da esso costeggiata nel comune di Scanzano Jonico era stata proposta dal governo come locazione del deposito unico nazionale delle scorie nucleari: la proposta ha provocato movimenti di protesta e manifestazioni con blocco delle arterie di comunicazione, in cui \u00e8 stata coinvolta tutta la regione Basilicata; la proposta \u00e8 stata in seguito ritirata.\nFauna.\nLe acque del fiume sono abitate da anguille, alborelle, barbi, cavedani, carassi, rovelle e carpe.\nAlla foce presenti anche alose, cefali e spigole.. \nNel 2017 l'Arpa ha rilevato la presenza anche della pseudorasbora e del granchio azzurro, entrambi alloctoni."}
{"id": "250461", "revid": "123123357", "url": "https://it.wikipedia.org/wiki?curid=250461", "title": "Bradano", "text": "Il Bradano \u00e8 uno dei principali fiumi della Basilicata: \u00e8 il terzo per lunghezza con 120\u00a0km di corso dopo il Basento (149 km) e l'Agri (136 km), ma il primo per ampiezza del suo bacino idrografico (2.765\u00a0km\u00b2 dei quali 2.010\u00a0km\u00b2 appartenenti alla Basilicata e i restanti 755 alla Puglia).\nCorso del fiume.\nNasce vicino alla frazione aviglianese di Possidente a circa 1.000\u00a0m di altitudine, dal Monte Carmine tra le borgate di \"Paoladoce\" e \"Canestrella\".\nDa qui con andamento torrentizio, dopo circa 5\u00a0km affluisce da sinistra il torrente Bradanello in localit\u00e0 Inforcatura prima di giungere nei pressi di Acerenza dove, sbarrato da una diga forma il lago di Acerenza, ricevendo da destra il torrente Rosso.\nCosteggia poi per qualche km la tratta ferroviaria \"Bari-Potenza\" ricevendo da sinistra, nei pressi della stazione di Genzano il torrente Fiumarella, quest'ultimo ulteriormente sbarrato formando l'omonimo lago artificiale.\nInizia dunque a scorrere in un tratto ingolato ed entrando cos\u00ec in provincia di Matera sino a giungere nei pressi del comune di Irsina dove, a valle della confluenza con il torrente Alvo esce dal tratto ingolato ampliando il proprio letto ghiaioso.\nQui inizia il suo tratto medio ricevendo vari contributi: da sinistra il torrente Basentello, suo principale tributario, e da destra il torrente Bilioso. In breve un'altra diga sbarra il suo corso formando il lago di San Giuliano.\nOltre la diga il fiume riceve poi l'apporto da sinistra del torrente Gravina di Picciano per poi scorrere sinuoso nel territorio del comune di Montescaglioso.\nIn breve raggiunge la piana di Metaponto, ricevendo da sinistra il suo ultimo affluente, il torrente Fiumicello o Gravina di Matera, scorrendo sul confine tra Basilicata e Puglia e sfociando poi nel mar Ionio presso Metaponto.\nRegime idrologico.\nPur disponendo del bacino di raccolta pi\u00f9 esteso fra i fiumi della Basilicata il Bradano ha una portata media alla foce di appena 7\u00a0m\u00b3/s.\nCi\u00f2 \u00e8 dovuto alla scarsit\u00e0 delle precipitazioni che interessano gran parte del suo bacino e soprattutto alla scarsa presenza di sorgenti.\nIl suo regime \u00e8 dunque torrentizio con piene anche superiori ai 1.000\u00a0m\u00b3/s in autunno e inverno e magre quasi totali in estate.\nLungo il suo percorso il Bradano \u00e8 sbarrato anche dalle dighe di Acerenza e San Giuliano, che contribuiscono nel diminuire ulteriormente la portata del fiume; il lago di San Giuliano ha una capacit\u00e0 di 107 milioni di m\u00b3 di acqua, si estende per circa 1.000 ettari, dal 1976 fa parte di un'Oasi di protezione della fauna, in seguito divenuta riserva naturale regionale, ed \u00e8 stata un'oasi del WWF Italia.\nImportanza storico-geografica.\nIl fiume Bradano storicamente fu utilizzato come confine naturale tra diverse entit\u00e0.\nIn particolare esso rappresent\u00f2 fino al 1663 il confine tra la Terra d'Otranto e la Lucania.\nIn epoca romana, invece, il fiume aveva rappresentato il confine amministrativo tra la regione augustea dell'Apulia e quella della Lucania.\nFauna.\nLa fauna ittica \u00e8 essenzialmente rappresentata da trota fario d'immissione, alborella meridionale, cavedano. In un affluente \u00e8 stato rilevato anche il barbo. \nAltre specie sono presenti nei laghi artificiali costituiti dalla diga di San Giuliano e del Basentello.\nNella relazione ambientale per l'anno 2017 dell'Arpa Basilicata risultano inoltre presenti: l'anguilla, il cefalo calamita, la rovella, il pesce persico, la cagnetta o \"Salaria fluviatilis\", la spigola, il ghiozzetto cenerino, il granchio di fiume (\"Potamon fluviatile\"), il gamberetto d'acqua dolce \"Atyaephyra desmaresti\" e gli alloctoni granchio azzurro \"Callinectes sapidus\", la carpa, il rutilo \"Rutilus rutilus\", il gambero della louisiana \"Procambarus clarkii\" ,il carassio \"Carassius carassius\", la gambusia \"Gambusia holbrooki\", il cebacek o \"Pseudorasbora parva\", il pesce rosso \"Carassius auratus\".\nProblematiche.\nSul fiume insistono negativit\u00e0 come inquinamento da abitati e aziende agricole con erbicidi e pesticidi, prelievo idrico eccessivo, bracconaggio."}
{"id": "250464", "revid": "281901", "url": "https://it.wikipedia.org/wiki?curid=250464", "title": "Agri (fiume)", "text": "L'Agri (Akiris, \u0391\u03ba\u03cd\u03c1\u03b9\u03c2 in greco antico) \u00e8 un fiume che scorre interamente in Basilicata e che d\u00e0 il nome alla valle omonima. \u00c8 il secondo fiume della regione per lunghezza con 136 km di corso dopo il Basento (149 km), e per ampiezza di bacino con 1 770 km\u00b2 dopo il Bradano (2 765 km\u00b2), ma \u00e8 il primo per ricchezza d'acqua con una portata media di 20 m\u00b3/s. Anticamente era chiamato \"Aciris\", \"Akiris\" o \"Kyris\", che in lingua osca significava \"fiume navigabile\": difatti tramanda Strabone che quando le sue sponde erano ricche di boschi il suo alveo era profondo e ci\u00f2 rendeva il fiume navigabile.\nCorso del fiume.\nLa sua sorgente si trova vicina a quella del fiume Basento, sul Monte Maruggio e sulla Serra di Calvello.\nBagna subito il centro di Marsico Nuovo, dove forma un piccolo lago artificiale, scorrendo per alcuni km parallelo alla strada statale 598.\nNel territorio di Montemurro il fiume, dopo essersi arricchito di svariati apporti minori sia da destra che da sinistra (da citare il fiume Maglia), viene sbarrato da una diga e forma il Lago di Pietra del Pertusillo, compreso altres\u00ec nei territori di Grumento Nova e Spinoso.\nPi\u00f9 a valle il fiume allarga il proprio letto ricevendo nuovamente svariati affluenti tra i quali i torrenti \"Trigella\" e \"Racanello\" provenienti da destra.\nNei pressi del comune di Sant'Arcangelo il fiume amplia ancora il proprio letto scorrendo con andamento a canali intrecciati tipico delle fiumare del sud Italia e fungendo da confine tra la provincia di Potenza e la provincia di Matera.\nIn breve riceve da sinistra il grosso torrente Sauro che gli incrementa notevolmente la portata d'acqua, scorrendo sempre tranquillo in un larghissimo greto ciottoloso e formando il piccolo bacino artificiale di Gannano.\nPochi chilometri e il fiume entra nella piana di Metaponto dove, dopo aver sfiorato pigramente il centro di Policoro, va a sfociare nel mar Ionio versandosi in un piccolo estuario.\nIdrologia.\nIl fiume ha regime marcatamente torrentizio con piene imponenti in autunno e magre accentuate in estate.\nRispetto per\u00f2 agli altri fiumi della regione ha una portata media e soprattutto minima (3,5\u00a0m\u00b3/s) ben pi\u00f9 consistente potendo contare sulla presenza di svariate sorgenti lungo il suo alto corso e di una consistente piovosit\u00e0 media annua su tutto il suo bacino.\nFauna.\nIl fiume \u00e8 abitato, almeno nella parte a monte della diga del Pertusillo, dalla trota iridea, alborella e cavedano. Presenti anche popolazioni di trota fario da immissione. A valle delle dighe del Pertusillo e del Gannano si ritrovano l', alborella del Vulture e il cavedano accompagnati dal barbo, carpa, tinca. Presente anche la lontra che si nutre del granchio di fiume.\nIn alcuni affluenti sono stati rilevati esemplari di gambero d'acqua dolce autoctoni.\nAlla foce sono rilevati cefalo, cheppia, spigola. Segnalati ma non campionati latterino, nono, spinarello.\nL'indagine del 2017 dell'Arpa basilicata ha inoltre rilevato la presenza di anguilla e cagnetta (autoctone), rovella (di origine incerta), carassio, pseudorasbora e granchio azzurro (alloctoni)..\nAmbiente.\nLa presenza della lontra, dei granchi e dei gamberi d'acqua dolce e dell'alborella appenninica indicano l'eccellente qualit\u00e0 delle acque rispetto all'inquinamento.\nVi sono due principali problemi: il non rispetto da parte degli operatori delle dighe del rilascio delle acque per garantire il livello minimo delle stesse nell'alveo del corso d'acqua e la presenza e incisivit\u00e0 del bracconaggio alla foce. A questi si aggiungono le immissioni di specie alloctone.."}
{"id": "250467", "revid": "1784938", "url": "https://it.wikipedia.org/wiki?curid=250467", "title": "Angelika Kauffmann", "text": "Biografia.\nLa formazione italiana.\nKauffman nacque il 30 settembre 1741 a Coira, nel cantone dei Grigioni, in Svizzera; tuttavia, trascorse la propria infanzia in Austria, nella cittadina di Schwarzenberg, la terra dei suoi avi. Il padre, Joseph Johann Kauffmann, pur essendo di umile levatura, era un pittore talentuoso: fu proprio lui, infatti, a trasmetterle l'amore per il disegno. L'influenza genitoriale fu determinante per il carattere di Angelica: dal padre ricevette la formazione artistica, mentre la madre, Cleofe Lutz, svilupp\u00f2 le sue abilit\u00e0 nelle lingue, nella letteratura, nella musica e nel canto. I rudimenti per la pittura, passione prediletta dalla ragazza, vennero appresi attraverso la copia di gessi e di stampe, delle quali disponeva una vastissima collezione. Nel 1753 esegu\u00ec la sua prima opera: si tratta di un \"Autoritratto\", dipinto a Morbegno in Valtellina, dove visse prima di trasferirsi a Como. \u00c8 proprio qui, tra l'altro, che le venne commissionata la prima opera, un ritratto del vescovo locale A. M. Neuroni (andato perso: ne esistono tre versioni, non si sa quale sia l'originale).\nNel 1754, il padre decise di portare con s\u00e9 la giovane figlia a Milano, dove dipinse fino alla morte della madre, avvenuta nel 1757. A causa di questa tragica circostanza, Angelica e il padre fecero ritorno a Schwarzenberg, dove ritornarono davanti al cavalletto, al servizio della nobilt\u00e0 tedesca; sono da datarsi proprio in questo periodo l\"Autoritratto in costume tipico del Bregenzerwald\", oggi custodito nella Galleria degli Uffizi, e una serie di medaglioni affrescati con teste degli apostoli, eseguita basandosi sulle calcografie di Giovanni Battista Piazzetta.\nIl padre, quindi, decise di riproporre un viaggio di formazione artistica in Italia. Fu proprio nel Bel Paese che Angelica ebbe modo di coltivare pi\u00f9 intensamente le proprie doti pittoriche, attraverso lo studio delle opere del Correggio, di Guido Reni, dei Carracci, del Domenichino e del Guercino. A Firenze, nel 1762, esegu\u00ec la copia di prestigiosi dipinti della Galleria Ducale; per quanto riguarda l'ambito accademico, ottenne il diploma dell'Accademia di belle arti di Firenze e l'investitura a \u00abmembro d'onore\u00bb all'Accademia Clementina a Bologna. Negli anni 1763-65 visita Roma e Napoli, dove studi\u00f2 le collezioni del museo nazionale di Capodimonte. Nonostante l'insistenza della regina Maria Carolina d'Asburgo-Lorena a farla diventare pittrice di corte, Angelica rest\u00f2 poco a Napoli, tanto che terminer\u00e0 il \"Ritratto della famiglia di Ferdinando IV\" parecchi anni pi\u00f9 tardi a Roma, nel 1782. Proprio in questo periodo, tra l'altro, conobbe illustri personaggi: frequent\u00f2 molti artisti inglesi fra cui Gavin Hamilton e Benjamin West, ma conobbe anche il tedesco Anton Raphael Mengs e gli italiani Giovanni Battista Casanova, fratello del pi\u00f9 famoso Giacomo, Giambattista Piranesi e Pompeo Batoni.\nIn questa sua parentesi italiana, la giovane Kauffman raggiunse uno straordinario successo nella ritrattistica; ne scrisse Winckelmann, in una lettera che mand\u00f2 all'amico Franke nell'agosto 1764:\nCiononostante, la pittrice mostr\u00f2 sin da subito un insolito interesse verso la raffigurazione di soggetti storici: a tal scopo, si serv\u00ec anche delle varie sculture e nudi che disponeva, grazie all'amicizia con il pi\u00f9 celebre Batoni. La sua prima pittura storica si data proprio nel 1763, anno in cui realizza il \"Nudo virile\". Il \"Nudo\" fu solo il primo di una lunga serie, composta da opere prestigiose come \"Penelope al telaio\" e \"Bacco e Arianna\", dove l'artista sintetizza sapientemente il neoclassicismo con il classicismo seicentesco, di cui Reni era il maggiore rappresentante. Altre opere di questo periodo sono \"La Speranza\" (donata come \"pi\u00e8ce de r\u00e9ception\" all'Accademia di San Luca nel 1765), \"Veturia e Volumnia\" e \"Criseide riunita al padre Crise e Coriolano\".\nIl soggiorno in Inghilterra.\nNel soggiorno veneziano Kauffman strinse amicizia con la moglie dell'ambasciatore inglese John Murray: lady B. Wentworth. Quest'ultima invit\u00f2 l'artista a seguirla a Londra - cosa che Angelica effettivamente fece nel giugno del 1766, passando per Parigi, dove pot\u00e9 ammirare il Palais du Luxembourg, ornato dalle opere di Rubens. L'artista trov\u00f2 terreno fertile nella capitale inglese, dove gi\u00e0 era conosciuta per un ritratto di David Garrick mandato alla Free Society nel 1764; di conseguenza numerosissimi furono i committenti, a partire da Augusta Sofia di Hannover, John e Georgiana Spencer e Joshua Reynolds. Fu proprio con Reynolds, tra l'altro, che Kauffman coltiv\u00f2 l'interesse per la pittura di storia; non a caso, fu con Mary Moser l'unica fondatrice di sesso femminile (fra 34 membri) della Royal Academy of Arts.\nNell'intensa vita culturale di Londra, non mancarono di certo le occasioni mondane, in seguito alle quali si iniziarono a tessere numerosi pettegolezzi sulla vita privata della pittrice, ad esempio sulle relazioni che ebbe dapprima con F\u00fcssli, quindi con Reynolds stesso. L'episodio pi\u00f9 emblematico risale al 1775, quando il pittore irlandese Nathaniel Hone, tra i fondatori della Royal Academy, realizz\u00f2 un dipinto intitolandolo \"Il congiurato\", dove in un angolo fece una caricatura della pittrice mostrandola discinta: fu poi costretto a rimuovere il particolare dopo le rimostranze della stessa Kauffman, ma ormai era tardi. Anche le due figure principali dell'anziano e della ragazzina appoggiata sulle sue ginocchia furono viste come un attacco malevolo al legame tra il maturo artista inglese e la pi\u00f9 giovane collega.\nDopo l'arrivo del padre, Angelica scelse di sposare il conte svedese Frederick de Horn, che per\u00f2 si rivel\u00f2 ben presto un impostore, fuggendo con tutti i loro risparmi. Kauffman fu libera dal vincolo di matrimonio solo il 10 febbraio 1780, quando la Chiesa Anglicana dichiar\u00f2 il matrimonio invalido.\nIl ritorno in Italia e la morte.\nIl secondo marito non tard\u00f2 ad arrivare: si trattava di una vecchia conoscenza del padre, il pittore veneziano Antonio Zucchi, di una quindicina d'anni pi\u00f9 anziano di Angelica, a cui Angelica concesse la sua mano il 14 luglio 1781. Sempre nello stesso anno, vi furono altri cambiamenti: i coniugi lasciarono Londra alla volta di Venezia (preceduta da una sosta nelle Fiandre), mentre nell'inverno mor\u00ec il padre Joseph. Il soggiorno lagunare fu breve, considerando che gi\u00e0 due mesi dopo la morte di Joseph si stavano recando a Roma (\u00abemporio del Bello e tempio del vero gusto\u00bb secondo una definizione del contemporaneo Ennio Quirino Visconti), dove avevano una propriet\u00e0 a via Sistina.\nLa dimora capitolina, baricentrica rispetto al centro storico, corrispondeva ai desideri di Angelica di avere un tenore altoborghese, e fu proprio qui che fond\u00f2 il proprio \"atelier\", che divenne presto un'istituzione per i viaggiatori del Grand Tour che passavano per l'Urbe. Fra questi, si annovera Johann Wolfgang von Goethe, con cui Kauffman strinse un solido rapporto di amicizia (se non di amore: si veda la nota integrativa \u00abAngelica e Goethe\u00bb), che si tradusse nella realizzazione del suo ritratto, datato 1787 (oggi custodito nel Goethe-Nationalmuseum di Weimar).\nMalgrado il flebile mercato artistico di Roma, la Kauffman continu\u00f2 a produrre, mantenendosi intelligentemente in contatto con la clientela inglese e avendo importanti mecenati nei cortigiani europei pi\u00f9 prestigiosi. Per Onorato Caetani, duca di Sermoneta, dipinse \"La tristezza di Telemaco\" e \"Telemaco e le Ninfe di Calipso\", dipinti oggi al Metropolitan Museum of Art di New York. Fu proprio in questo periodo che Angelica produsse le sue opere migliori, che spaziarono dalla ritrattistica alla pittura religiosa, che raggiunse l'apice nell'affrescamento della cappella del santuario di Loreto.\nIl marito Antonio mor\u00ec il 26 dicembre 1795. Nonostante il lutto, che fu superato anche grazie alla vicinanza del cugino (successivo custode delle tele della pittrice); Angelica continu\u00f2 a dipingere. Degna di nota \u00e8 l\"Incoronazione della Vergine\", realizzata per la parrocchia di Schwarzenberg; le sue opere migliori, tra l'altro, vennero addirittura rilegate in un volume da Giuseppe Vallardi, venduto poi al Victoria and Albert Museum di Londra. Per tutto il resto della sua vita rimase a vivere a Roma; anzi, fu una dei pochi artisti stranieri che non fuggirono all'arrivo delle truppe francesi che invasero la capitale dello Stato Pontificio alla fine del 1700.\nAngelika Kauffman mor\u00ec a 66 anni il 5 novembre 1807, in seguito a un malore (dolore al petto), causato da una malattia che fu costretta a patire per molto tempo, forse dovuta ai veleni della tavolozza che inal\u00f2 per tutta la sua carriera (i colori erano a base di piombo). Fu sepolta accanto al marito nella basilica romana di Sant'Andrea delle Fratte, pianta sinceramente dai suoi contemporanei: Antonio Canova, i Direttori dell'Accademia di Francia e di San Luca. Nell'epitaffio volle espressamente scritto che lei stessa, bench\u00e9 avesse avuto diritto alla sepoltura al Pantheon, aveva imposto di essere sepolta l\u00ec, per poter \u00ababitare anche dopo la morte\u00bb accanto all'uomo con cui aveva goduto di tanto accordo. Un suo busto fu comunque collocato nel Pantheon l'anno successivo.\nRetaggio.\nLe opere di Angelica Kauffman hanno conservato la reputazione che ebbero quando l'artista era ancora in vita. I suoi dipinti sono tuttora visibili in numerosissimi musei di prestigio, come Hampton Court e la National Portrait Gallery a Londra, negli Uffizi fiorentini, nell'Ermitage di San Pietroburgo e nell'Alte Pinakothek di Monaco di Baviera, ma anche a Parigi, Dresda, Tallinn e Graz.\nKauffman era molto nota anche per le numerose incisioni, privilegiate dai collezionisti. Tra l'altro, l'artista inglese Charles Willson Peale (1741\u20131827), che era solito dare il nome di artisti famosi ai propri figli, battezz\u00f2 una delle sue figlie in onore alla pittrice di Coira, chiamandola Angelica Kauffman Peale.\nUna biografia della Kauffman venne pubblicata nel 1810, tre anni dopo la sua morte, dall'editore italiano Giovanni Gherardo de Rossi."}
{"id": "250469", "revid": "287204", "url": "https://it.wikipedia.org/wiki?curid=250469", "title": "Sinni", "text": "Il Sinni (anticamente chiamato \"Siris\", \u03a3\u03af\u03c1\u03b9\u03c2 in greco) \u00e8 un importante fiume della Basilicata. Costituisce il quarto fiume della regione per lunghezza (94 km) dopo il Basento (149 km), l'Agri (136 km) e il Bradano (120 km) e per ampiezza del bacino (1 292 km\u00b2), dopo il Bradano (2 765 km\u00b2), l'Agri (1 770 km\u00b2) e il Basento (1 537 km\u00b2), ma risulta il secondo fiume per ricchezza d'acqua con 15 m\u00b3/s dopo l'Agri con 20 m\u00b3/s.\nCorso.\nNasce a quota metri dalla cima \"Serra Giumenta\", sul versante orientale del massiccio del Sirino in territorio di Lauria.\nPercorre da ovest a est l'estremo settore meridionale della Basilicata, ricevendo l'apporto di svariati affluenti: da sinistra il \"Cogliandrino\", da destra il torrente \"Peschiera-Frido\" e il \"Rubbio\". Giunto nei pressi di Senise il fiume riceve da sinistra le acque del \"Serrapotamo\", il cui corso \u00e8 sbarrato dalla diga di Monte Cotugno, uno dei maggiori invasi artificiali in Italia e il pi\u00f9 grande in Europa tra quelli in terra battuta, costruito tra il 1970 e il 1982 e in grado di soddisfare, con una capacit\u00e0 di 530 milioni di m\u00b3, buona parte delle esigenze idriche di Puglia e Basilicata.\nPi\u00f9 a valle, il fiume riprende a scorrere con portata regolare, confluendo nel territorio di Valsinni con il Sarmento, la cui portata media \u00e8 pari a un decimo di quella dello stesso Sinni (circa 1,5 m\u00b3/s).\nDa questo punto in poi il suo alveo si dilata sensibilmente, raggiungendo anche il chilometro di ampiezza laddove, curvandosi in un aspro meandro, si avvia in direzione del mar Ionio, in cui va a sfociare dopo aver tagliato la Piana di Metaponto nel tratto tra Rotondella e Policoro.\nRegime.\nIl regime fluviale del Sinni \u00e8 orientativamente torrentizio, con piene turbinose nella stagione piovosa (testimoniate dall'alveo largo e ciottoloso, caratteristico delle \"fiumare\") e notevoli magre in estate. Tuttavia, al pari del vicino Agri, pu\u00f2 beneficiare di una quantit\u00e0 di sorgenti e affluenti nel suo alto bacino tale che le sue acque continuino a scorrere, sebbene a portata ridotta, anche nei mesi estivi \u2013 assumendo di fatto carattere perenne.\nFauna.\nTra le specie ittiche che popolano il torrente e il suo bacino figurano il cavedano, il barbo comune, la trota fario, la cagnetta, il persico reale, il cobite, la rovella, oltre all'alborella appenninica, una specie che necessita di particolare protezione. \u00c8 stata anche segnalata la presenza di persico trota, carpe, tinche, carassi,ccc anguille e pesci gatto.\nNel 2017 l'Arpa regionale ha riscontrato la presenza del granchio d'acqua dolce e del cefalo calamita, autoctoni, oltrech\u00e9 il rutilo e la pseudorasbora, alloctoni."}
{"id": "250471", "revid": "104458", "url": "https://it.wikipedia.org/wiki?curid=250471", "title": "Campionati mondiali di sci alpino 1931", "text": "I Campionati mondiali di sci alpino 1931 si svolsero a M\u00fcrren in Svizzera."}
{"id": "250476", "revid": "1488976", "url": "https://it.wikipedia.org/wiki?curid=250476", "title": "Campionati mondiali di sci alpino 1932", "text": "I Campionati mondiali di sci alpino 1932 si svolsero a Cortina d'Ampezzo in Italia."}
{"id": "250477", "revid": "125658808", "url": "https://it.wikipedia.org/wiki?curid=250477", "title": "Emilio Comici", "text": "Effettu\u00f2 numerose scalate nelle Alpi Orientali, in particolare nelle Dolomiti (aprendo circa 200 vie nuove) e nelle Alpi Giulie.\nA cavallo tra gli anni trenta e quaranta rappresent\u00f2, assieme ad altri alpinisti (tra cui Riccardo Cassin, Raffaele Carlesso, Alvise Andrich, Giovanni Battista Vinatzer) la risposta italiana alle importanti realizzazioni degli alpinisti tedeschi nell'epoca del \"sesto grado\" (al tempo il massimo grado di difficolt\u00e0 alpinistica ritenuta umanamente superabile).\nBiografia.\nFiglio di Antonio e di Regina Cartago inizi\u00f2 l'attivit\u00e0 alpinistica dopo un decennio (1918-1927) dedicato alla speleologia proseguendo cos\u00ec la tradizione triestina (Napoleone Cozzi, Julius Kugy) ed effettu\u00f2 le prime esperienze nelle vicine Alpi Giulie.\nNel 1929 fonda assieme ad altri arrampicatori del GARS (Gruppo Arrampicatori, Sciatori) della societ\u00e0 Alpina delle Giulie sezione del CAI di Trieste la prima scuola di arrampicata in Italia definita scuola di arrampicamento e che prese alla sua morte il suo stesso nome per volont\u00e0 degli istruttori dell'epoca. \"Scuola di alpinismo Emilio Comici\"\nNel 1932 decise di dedicarsi interamente alla montagna e si trasfer\u00ec a Misurina, frazione di Auronzo di Cadore, intraprendendo la professione di guida alpina e successivamente (dal 1939) a Selva di Val Gardena ove venne anche nominato commissario prefettizio da parte del regime fascista. Nel dicembre dello stesso anno partecipa a Claviere al primo corso per maestri di sci organizzato dalla Federazione Italiana dello Sci, superando con successo gli esami finali.\nMor\u00ec per un banale incidente (la rottura di un cordino di cui stava provando la tenuta) sporgendosi da una cengia nella palestra di roccia di Vallunga. Per lungo tempo le esatte circostanze vennero sottaciute dalle autorit\u00e0 fasciste, che non vollero gettare ombre sulla insigne figura di Comici.\nOltre che per le doti di scalatore Comici viene ricordato anche per una concezione estetica dell'arrampicata percepita come un momento ove, attraverso un movimento armonioso, \u00e8 possibile esprimersi. Scrisse il libro \"Alpinismo eroico\", la cui retorica risente piuttosto chiaramente del momento storico.\nAd Emilio Comici sono stati intitolati il rifugio Comici nella zona del Piz Sella-Plan del Gralba ai piedi del Sassolungo, il Rifugio Zsigmondy-Comici ai Piani di Rio di Sopra sotto la Croda dei Toni nel comune di Sesto, il bivacco Comici nella Busa del Banco nel territorio di Auronzo di Cadore, un cippo e la scuola nazionale di alpinismo Emilio Comici della societ\u00e0 Alpina delle Giulie sezione del CAI di Trieste.\nGli \u00e8 stata allieva e amica la poetessa e fotografa Antonia Pozzi.\nSalite sulle Alpi.\nNel seguente elenco sono riportate alcune delle salite pi\u00f9 significative di Emilio Comici sulle Alpi."}
{"id": "250478", "revid": "1516566", "url": "https://it.wikipedia.org/wiki?curid=250478", "title": "In profilo", "text": "In profilo \u00e8 un termine utilizzato in araldica quando cos\u00ec si collocano figure che dovrebbero vedersi di fronte."}
{"id": "250481", "revid": "1516566", "url": "https://it.wikipedia.org/wiki?curid=250481", "title": "Punta (araldica)", "text": "Punta \u00e8 un termine utilizzato in araldica parlando dello scudo. Oppure figura triangolare che dal lembo inferiore dello scudo va verso il capo senza toccarlo.\nSi deve ritenere che la punta abbia, normalmente, il vertice nel centro dello scudo, potendosi presentare nella variante \"punta ritirata\" (o \"scorciata\") quando il vertice non raggiunge il centro dello scudo ma le limita l'altezza a meno di 4 moduli.\nCome nel caso della pila, la punta pu\u00f2 avere origine su qualunque lato dello scudo, assumendo il nome di \"punta rovesciata\" se la base si trova sul lato del capo, o di \"punta movente dal lato destro\" o \"punta movente dal lato sinistro\" quando la base si trova su uno dei lati indicati.\nIl termine \"punta\" \u00e8 utilizzato anche per indicare una regione dello scudo, quella che confina con il lato inferiore."}
{"id": "250482", "revid": "1776051", "url": "https://it.wikipedia.org/wiki?curid=250482", "title": "Holderbank (Soletta)", "text": "Holderbank (toponimo tedesco) \u00e8 un comune svizzero di 635 abitanti del Canton Soletta, nel distretto di Thal."}
{"id": "250483", "revid": "1516566", "url": "https://it.wikipedia.org/wiki?curid=250483", "title": "Punta di diamante", "text": "Punta di diamante \u00e8 un termine utilizzato in araldica per le gioie o pietre lavorate o grezze a guisa di piramide bassa. Cos\u00ec anche nelle scacchiere e nei bugnati di edifizi."}
{"id": "250487", "revid": "729019", "url": "https://it.wikipedia.org/wiki?curid=250487", "title": "Campionati mondiali di sci alpino 1933", "text": "I Campionati mondiali di sci alpino 1933 si svolsero a Innsbruck in Austria."}
{"id": "250489", "revid": "110157", "url": "https://it.wikipedia.org/wiki?curid=250489", "title": "Topolinda", "text": "Topolinda \u00e8 un personaggio Disney creato nel 1960 da Romano Scarpa, in \"Topolino e la collana Chirikawa\".\n\u00c8 la zia di Topolino. Da piccolo, riusc\u00ec a farselo rapire da sotto il naso da Gambadilegno, l'unica volta in cui le era stato affidato.\nVive in una citt\u00e0 relativamente lontana da Topolinia.\n\u00c8 stata usata in occasioni successive, anche da autori diversi.\nRiappare dopo un bel po' di tempo nel Topolino n. 2668 nella prima storia: \"Topolino in \"tale zia, tale nipote\"\". Tuttavia il nipote la ricorda spesso."}
{"id": "250490", "revid": "126257", "url": "https://it.wikipedia.org/wiki?curid=250490", "title": "Punteggiato", "text": ""}
{"id": "250491", "revid": "117769032", "url": "https://it.wikipedia.org/wiki?curid=250491", "title": "Stalla", "text": "La stalla (dal latino \"stabulum, i\") \u00e8 un edificio adibito a luogo di ricovero per animali. \nIn particolar modo per \"stalla\" spesso si intende il luogo adibito alla manutenzione, foraggiatura e riposo dei bovini.\nPer altri animali da fattoria la stalla assume nomi precisi:\nStruttura standard di una stalla.\nUna stalla viene solitamente progettata in base all'animale specifico che dovr\u00e0 usufruirne mantenendo per\u00f2 alcune caratteristiche fondamentali.\nOgni costruzione del genere deve avere due scopi fondamentali: fornire all'animale tutto ci\u00f2 di cui ha bisogno senza aiuto esterno ed impedire che esso scappi, oltre che preservarlo dagli agenti atmosferici.\nPer poter far ci\u00f2 tutte le stalle sono solitamente recintate, chiuse o provviste di aree perimetrate per singoli capi o per gruppi di capi; e provviste di una zona in cui ogni animale pu\u00f2 nutrirsi (spesso definita \"mangiatoia\").\nPer i bovini si distinguono due principali tipologie di stalla: a stabulazione fissa, dove gli animali occupano sempre lo stesso spazio (detto \"posta\") e sono legati ad una rastrelliera, e a stabulazione libera, forma di stabulazione pi\u00f9 diffusa, dove I bovini sono liberi di muoversi all'interno degli spazi delimitati, idoneamente dimensionati per garantire il benessere animale e migliori condizioni igienico-sanitarie.\nCriteri di costruzione.\nI criteri di costruzione devono primariamente fare riferimento ad imposizioni normative che riguardano impatto sull'ambiente, benessere animale, qualit\u00e0 igienico-sanitaria, salute e sicurezza dei lavoratori, assetto urbanistico e paesaggio. Notoriamente sono i seguenti:\nOrientamento.\nL'orientamento della stalla, ovvero la direzione dell'asse maggiore del fabbricato rispetto ai punti cardinali, ha un ruolo importante nel determinare le condizioni microclimatiche presenti all'interno del ricovero e va scelto privilegiando il periodo dell'anno pi\u00f9 delicato per questi animali, cio\u00e8 l'estate.\nForma e dimensioni dell'edificio.\nLa struttura portante, travi e pilastri, \u00e8 composta da prefebbricati (acciaio, legno o calcestruzzo armato). La tettoia (a doppia o singola falda con salto di falda se la stalla \u00e8 molto larga) presenta una certa pendenza (meglio 25-35%) ed \u00e8 spesso provvista al suo colmo di una superficie in comunicazione con l'ambiente esterno attraverso il cupolino, sistema pi\u00f9 diffuso in Italia, tettoie a falda scorrevole, falde provviste di deflettori o ventilation group.\nVentilazione.\nLa ventilazione pu\u00f2 essere attiva o passiva. Nel periodo estivo, quando la ventilazione passiva risulta insufficiente, \u00e8 utile il ricorso a ventilatori elettrici di vari tipi e dimensioni (c.d. \"elicotter\"i, \"a tunnel\", ecc).\nPavimento.\nMolto importante per il benessere degli animali, dovrebbe essere antiscivolo, non abrasivo, privo di bordi aguzzi, non troppo duro. Le soluzioni anche in questo caso sono molteplici (gomma, calcestruzzo, malta resinosa)."}
{"id": "250492", "revid": "212348", "url": "https://it.wikipedia.org/wiki?curid=250492", "title": "Marshall Mouse", "text": ""}
{"id": "250493", "revid": "104458", "url": "https://it.wikipedia.org/wiki?curid=250493", "title": "Campionati mondiali di sci alpino 1934", "text": "I Campionati mondiali di sci alpino 1934 si svolsero a Sankt Moritz in Svizzera."}
{"id": "250494", "revid": "1516566", "url": "https://it.wikipedia.org/wiki?curid=250494", "title": "Punti di scacchiere", "text": "Punti di scacchiere \u00e8 un'espressione utilizzata in araldica per indicare uno scudo scaccato di 15 scacchi, 8 di uno smalto e 7 di un altro, generati da uno scudo partito di due e troncato di quattro. L'espressione \"punti equipollenti\" indica invece lo scudo scaccato di 9 scacchi."}
{"id": "250495", "revid": "2112505", "url": "https://it.wikipedia.org/wiki?curid=250495", "title": "Caterina Corner", "text": "Nel 1489, fu costretta ad abdicare e a cedere il Regno alla Repubblica di Venezia, che dalla morte del marito controllava effettivamente il governo dell'isola. Una volta abbandonato il Regno, fece ritorno in patria e in cambio della rinuncia ottenne in dono dalla Serenissima la terra e il castello di Asolo di cui divenne \"\"Domina\" (Signora), conservando per\u00f2 anche il titolo di \"rejna de Jerusalem Cypri et Armeniae\"\" e l'annuale rendita di 8000 ducati; infatti, insieme al titolo cipriota, si fregiava anche dei titoli di regina \"titolare\" di Gerusalemme e d'Armenia.\nBiografia.\nFamiglia d'origine ed infanzia.\nCaterina Corner nacque dall'insigne casata veneziana Corner del ramo di San Cassiano.\nSuo padre il cavaliere Marco Corner era figlio di Giorgio, nipote del doge Marco Corner e della sua prima moglie Giovanna Scrovegni di Enrico , distintosi durante la Guerra di Lombardia, la cui spaventosa prigionia venne descritta da lui stesso nella \"Cronachetta Corner\". \nSua madre era Fiorenza Crispo, figlia di Nicol\u00f2 Crispo e di Valenza Comnena, signori di Syros e Santorini. Il nonno materno, Nicol\u00f2, era il fratello del duca di Nasso Giacomo I, ambedue figli dei duchi Francesco I Crispo e Fiorenza Sanudo, figlia di Marco II Sanudo duca di Nasso e signore di Milo e di una nobildonna francese. Valenza Comnena era invece la figlia dell'imperatore Giovanni IV di Trebisonda e di una principessa Bagrationi, figlia di Alessandro I di Georgia. \nCaterina trascorse un'infanzia serena, dapprima nel palazzo di famiglia sul Canal Grande (l'attuale Ca' Corner della Regina), quindi, dal suo decimo compleanno, nel monastero delle benedettine di San Benedetto Vecchio, presso Padova. Ebbe due fratelli, Luca e Giorgio - quest'ultimo, nominato cavaliere della Stola d'oro, porter\u00e0 il casato al massimo del suo lustro economico e politico - e cinque sorelle, tra cui Elisabetta Corner che sposer\u00e0 nel 1478 Paolo Cappello, militare e diplomatico, e Lucia Corner, sposata nel 1485 all'umanista e diplomatico Marco Dandolo. \nMatrimonio.\nIl 10 o il 30 luglio 1468, a quattordici anni, spos\u00f2 per procura il re di Cipro e di Armenia Giacomo II di Lusignano. Il matrimonio era stato proposto da Andrea Corner, zio paterno di Caterina, il quale, bandito da Venezia e confinato a Cipro, aveva rafforzato i legami di amicizia che legavano la sua famiglia ai Lusignano. L'unione risultava vantaggiosa per entrambe le parti: la Serenissima intendeva estendere la sua influenza su Cipro, importante base commerciale dove gi\u00e0 deteneva grossi interessi economici; il sovrano aveva bisogno di un alleato potente, minacciato dalle rivendicazioni della sorellastra Carlotta (da lui detronizzata nel 1464), dalle pretese dei genovesi su Famagosta e dall'incombere dei turchi.\nGiacomo fu rappresentato nella fastosa cerimonia dal suo ambasciatore Filippo Mistahel. Caterina port\u00f2 una dote ricchissima: 100 000 ducati, che vennero assicurati sulle rendite di Famagosta e Cerines.\nTuttavia dovettero passare alcuni anni prima che potesse raggiungere il suo consorte. Quest'ultimo, infatti, in un primo periodo trascur\u00f2 l'impegno e cominci\u00f2 ad avvicinarsi al Regno di Napoli, da sempre nemico della Serenissima, e a considerare un nuovo matrimonio con una figlia naturale di re Ferdinando. Tuttavia le insistenze dei veneziani e soprattutto l'avanzata ottomana lo convinsero a rispettare i patti e nel 1469 concluse un'alleanza con cui Cipro veniva posta sotto la protezione della repubblica.\nInvero il Lusignano temporeggi\u00f2 ancora qualche tempo finch\u00e9, di fronte alla minaccia della Repubblica di Venezia di far tornare sul trono la sorellastra, nell'estate del 1472 si decise a inviare un'ambasciata in laguna per portare Caterina sull'isola. La futura regina fu condotta al porto di San Nicol\u00f2 a bordo del Bucintoro, accompagnata dal doge Nicol\u00f2 Tron e da una moltitudine di nobili e popolani. Il 26 settembre, nel monastero di San Nicol\u00f2 del Lido, fece testamento; in esso nominava il fratello Giorgio suo principale erede in caso di morte senza figli.\nGiunta finalmente sull'isola, Caterina si un\u00ec in matrimonio al sovrano nella cattedrale di San Nicola a Famagosta. Poco dopo, a Nicosia, venne incoronata.\nMorte del sovrano e ascesa.\nPochi mesi dopo, nella notte tra il 6 e il 7 luglio 1473, Giacomo II moriva improvvisamente, lasciando la consorte incinta. Fu tumulato nella cattedrale di Famagosta. Prima di spirare il sovrano aveva lasciato delle disposizioni ambigue, sicch\u00e9 la regina, bench\u00e9 designata a succedergli assieme al figlio che aspettava, venne esclusa dal governo. Le redini del regno furono invece assunte da un collegio di commissari, formato, con l'eccezione dello zio Andrea Corner, da esponenti del partito filo-napoletano. Altra fonte di insidie furono i tre figli naturali del sovrano, ai quali sarebbe spettata la corona in caso di morte sua e del nascituro, e le mai sopite rivendicazioni di Carlotta.\nFrattanto, il 28 agosto, Caterina diede alla luce l'erede al trono al quale impose il nome di Giacomo III.\nDi fronte a questa situazione, la Repubblica di Venezia| pass\u00f2 alle vie di fatto: il 24 agosto il capitano generale da Mar Pietro Mocenigo ricevette l'ordine di raggiungere Cipro con la flotta per occuparne le posizioni pi\u00f9 strategiche; il 31 agosto comunic\u00f2 a papa Sisto IV, sostenitore di Carlotta, di voler difendere il regno a ogni costo, conservandolo sotto la sovranit\u00e0 della sua \"figlia adottiva\"; un comunicato simile fu inviato, il 2 settembre, a Ferdinando I di Napoli.\nQueste azioni, tuttavia, non intimidirono gli oppositori della sovrana. Capeggiati dall'arcivescovo di Nicosia Luigi Fabricies, appena tornato da Napoli dove aveva negoziato le nozze tra Ciarla e Alfonso (figli naturali rispettivamente di Giacomo II e Ferdinando di Napoli), ordirono un complotto: nella notte tra il 13 e il 14 novembre i congiurati irruppero nel palazzo reale, trucidando gli uomini pi\u00f9 fidati di Caterina, tra cui Andrea Corner e il nipote di questi Marco Bembo. Successivamente comunicarono alla Serenissima che i due veneziani erano stati uccisi dai propri mercenari per un mancato pagamento e la invitarono a disarmare le sue truppe perch\u00e9 non avvenissero altri incidenti; Venezia adott\u00f2 una linea prudente e acconsent\u00ec.\nAllo stesso tempo la regina fu sottoposta a nuove vessazioni: fu obbligata a consegnare le fortezze, ad assentire alle nozze tra Ciarla e Alfonso ed a riconoscere a quest'ultimo il titolo di \"Principe di Galilea\", tradizionalmente assegnato all'erede al trono di Cipro; in aggiunta le fu strappato il figlioletto, che venne affidato alla suocera Marietta di Patrasso, e le vennero sottratti il sigillo reale e i gioielli della corona. Per tranquillizzare Venezia, i commissari inviarono in laguna un'ambasciata che recava alcune lettere estorte a Caterina in cui veniva confermata la versione dei fatti da loro sostenuta.\nNegli stessi giorni il Mocenigo, ritiratosi a Modone con il grosso della flotta, si era insospettito per il transito di navi napoletane che riportavano a Cipro il Fabricies. Aveva quindi inviato sull'isola il provveditore Vettor Soranzo con dieci galee; qui incontr\u00f2 i commissari e gli venne assicurata l'intenzione di restituire alla regina la sua autorit\u00e0. Ma la situazione per i congiurati si stava complicando: Ferdinando, volendo evitare lo scontro diretto con la Repubblica, smise di apportare il suo aiuto, mentre tra gli stessi commissari cominciarono a sorgere delle discordie e c'era chi avrebbe preferito un accordo con Venezia, proponendo il matrimonio tra il maggiore dei bastardi di Giacomo II e una sorella della Corner. Di questo momento di difficolt\u00e0 approfitt\u00f2 il Soranzo che, favorito dagli abitanti di Nicosia che si erano rivoltati a sostegno della regina, il 31 dicembre sbarc\u00f2 a Famagosta con le proprie truppe, provocando la fuga del Fabricies e di altri congiurati. Assicuratosi il controllo dell'isola, mise a morte quanti erano coinvolti negli assassini del Corner e del Bembo, band\u00ec catalani, siciliani e napoletani e ne confisc\u00f2 i beni. Quando il 2 febbraio il Mocenigo lo raggiunse con il resto della flotta, l'isola era ormai pacificata.\nCaterina continu\u00f2 a regnare sotto la costante protezione della Repubblica di Venezia anche dopo la morte di suo figlio Giacomo III, avvenuta per febbri malariche nel 1474.\nAbdicazione e ritorno a Venezia.\nNell'ottobre del 1488 fu scoperta un'altra congiura, ordita ancora dai nobili catalani. Venezia represse di nuovo la ribellione e decise di richiamare Caterina, costringendola ad abdicare a favore della Repubblica. A seguito del suo rifiuto, fu minacciata che, nel caso di disobbedienza, sarebbe stata spogliata di tutti i privilegi e trattata come ribelle. Il 26 febbraio 1489 fu sottoscritto l'atto ufficiale dell'abdicazione di Caterina in favore della Repubblica di San Marco. Il 18 marzo, vestita di nero, la regina lasci\u00f2 per sempre l'isola.\nVenezia accolse la sua \"figlia\" in maniera trionfale. Arrivata da Cipro a San Nicol\u00f2 al Lido, entr\u00f2 il giorno seguente, il 6 giugno 1489, seduta sul Bucintoro accanto al doge Agostino Barbarigo.\nSignora di Asolo.\nDopo la consegna formale della corona alla Serenissima in San Marco, fu nominata \"domina Aceli\" (signora di Asolo), conservando tuttavia anche negli atti ufficiali il titolo e il rango di regina. Sul territorio di Asolo Caterina aveva gli stessi poteri del doge. Unici limiti: non poteva far subire ai sudditi nessun onere o angheria e non poteva ospitare chi non fosse gradito al doge.\nCaterina chiam\u00f2 alla sua corte artisti e letterati, tra cui Giorgione, Lorenzo Lotto, Pietro Bembo, che qui ambient\u00f2 \"Gli Asolani\". Nel 1509, all'avanzare delle truppe imperiali di Massimiliano I d'Asburgo, si rifugi\u00f2 a Venezia. Ritornata nel suo castello e tra gli asolani che tanto l'amavano, fugg\u00ec di nuovo quando le truppe tedesche si riaffacciarono alle porte di Altivole.\nMorte.\nMor\u00ec a Venezia il 10 luglio 1510 e venne tumulata nella chiesa dei Santi Apostoli. Tale fu la folla che volle partecipare al rito funebre che i Provveditori fecero costruire un ponte di barche da Rialto a Santa Sofia per permettere un migliore deflusso.\nLa salma rimase solo pochi anni nella chiesa dei Santi Apostoli, perch\u00e9 nel 1584 venne trasferita nella Chiesa di San Salvador, nella grande tomba voluta per lei dal fratello Giorgio, opera dello scultore svizzero Bernardino Contin, dove tuttora riposa.\nDiscendenza.\nGiacomo II di Cipro e Caterina Corner ebbero un figlio:\nRiferimenti nella cultura di massa.\nAlla figura di Caterina Cornaro \u00e8 dedicato il grand-op\u00e9ra \"La Reine de Chypre\" di Fromental Hal\u00e9vy, su libretto di Jules-Henri Vernoy de Saint-Georges, andato in scena a Parigi il 22 dicembre 1841. \nSul libretto di Saint-Georges si basa quello di Giacomo Sacchero per \"Caterina Cornaro\" di Gaetano Donizetti, andata in scena al Teatro San Carlo di Napoli il 12 gennaio 1844. Nell'opera si narra l'episodio storico che determina la morte del Lusignano, intrecciato a una storia d'amore tra Caterina e Gerardo, un giovane cavaliere francese."}
{"id": "250496", "revid": "212348", "url": "https://it.wikipedia.org/wiki?curid=250496", "title": "Matilda Mouse", "text": ""}
{"id": "250498", "revid": "1516566", "url": "https://it.wikipedia.org/wiki?curid=250498", "title": "Nel punto", "text": "Nel punto \u00e8 un termine utilizzato in araldica come voce adoperata nelle blasonature quando si vuol precisare dove si piazza una figura."}
{"id": "250499", "revid": "104458", "url": "https://it.wikipedia.org/wiki?curid=250499", "title": "Campionati mondiali di sci alpino 1935", "text": "I Campionati mondiali di sci alpino 1935 si svolsero a M\u00fcrren in Svizzera."}
{"id": "250500", "revid": "110157", "url": "https://it.wikipedia.org/wiki?curid=250500", "title": "M\u00fcmliswil-Ramiswil", "text": "M\u00fcmliswil-Ramiswil (toponimo tedesco) \u00e8 un comune svizzero di 2\u00a0444 abitanti del Canton Soletta, nel distretto di Thal."}
{"id": "250503", "revid": "119157618", "url": "https://it.wikipedia.org/wiki?curid=250503", "title": "Dottrina (diritto)", "text": "Per dottrina si intende, in campo giuridico, l'insieme del sapere (\"corpus di conoscenze\") e della speculazione teorica proveniente dagli studiosi del diritto. Lo studio della dottrina e la sua interpretazione \u00e8 detta giurisprudenza.\nStoria.\nLa storia del termine si perde nelle origini del diritto. Da quando c'\u00e8 una regola, c'\u00e8 anche un dibattito su come interpretarla e applicarla.\nNaturalmente, il termine e correlativamente l'entit\u00e0 a cui esso si riferisce, hanno subito nei secoli i pi\u00f9 vistosi mutamenti.\nDei \"dottori del diritto\" parla anche Dante (Inf., IX, 62): \"\u00abMirate la dottrina che s'asconde / sott'il velame delli versi strani\u00bb\".\nDottrinari del diritto erano gi\u00e0 presenti nell'antica Roma, e cos\u00ec dopo la fondazione delle universit\u00e0, fino ai giorni nostri.\nTra alti e bassi, lo studio del diritto ha accompagnato l'intero scorrere dell'esistenza umana. Presenta, in particolare, un notevole interesse sociale analizzare l'atteggiarsi della dottrina in rapporto alle vicende politiche e culturali.\nOgni capitolo storico che si avvicenda ha le sue figure di spicco nella dottrina giuridica; si potrebbe dire anche che alcune teorie sono state portate alle luci della ribalta proprio a causa del successo di una tale corrente politica o culturale piuttosto che un'altra.\nOrigine ed utilizzo del termine.\nEtimologicamente, infatti, dottrina deriva dalla radice di \"doc\u00e8re\", che vuol dire \"insegnare\", ed indica il compendio di nozioni e principi trasmessi per via di insegnamento.\nIl termine assume un significato ampio e onnicomprensivo quando lo si identifica con il sapere giuridico genericamente inteso (ad es. in una frase come \"il legislatore spesso disattende la dottrina\"). Altrimenti, se ci si riferisce a una singola branca del diritto, o addirittura a un singolo istituto o a una singola questione, il termine dottrina tende a significare in maniera pi\u00f9 pregnante la singola posizione sostenuta (ad es. se si dice \"...in tema d'obbligazione, vi \u00e8 una dottrina che sostiene tal assunto...\").\nIl termine presenta non qualche ambiguit\u00e0, potendosi spesso interpretare anche come indicante non l'insieme delle teorie, ma piuttosto, l'insieme di chi le sostiene. Spesso, quest'ultima accezione si palesa quando si contrappone la \"dottrina\" con la giurisprudenza (ad es. in una frase come \"... dottrina e giurisprudenza sono in contrasto\"), costituente l'insieme dei precedenti dei giudici, il cosiddetto \"diritto vivo\", quello esercitato nelle aule dei tribunali.\nCorrentemente, il termine dottrina \u00e8 associato ad un aggettivo qualificativo: minoritaria, maggioritaria, prevalente, migliore, illuminata, autorevole, recente, risalente, isolata, e via dicendo. Questa pratica si rende necessaria a fini espositivi, cosicch\u00e9 possa essere chiaro, dinnanzi a un problema, quale grado di autorevolezza assumono le diverse soluzioni sostenute.\nDescrizione.\nCompiti della dottrina.\nDottrina e giurisprudenza hanno sempre tenzonato tra loro. L'opinione della prima \u00e8 stata sottoposta al vaglio critico della seconda, e questa ha creato un nuovo spunto per la dottrina prima ancora che si affermasse lo \"stare decisis\", che nell'esperienza europea di civil law, a differenza di quella anglosassone, non si \u00e8 mai completamente affermato come principio del \"precedente\".\nSecondo un autorevole parere, invece, (Satta), dottrina e giurisprudenza non sarebbero fra loro contrapposte, ma dovrebbero essere considerate unitariamente, come se fossero esattamente la stessa cosa, visto che entrambe tendono all'interpretazione scientificamente corretta della norma.\nVan Caenegem, Monateri, Sacco, Guarneri ed altri sostengono un ruolo attivo della dottrina: \u00abse per l'apprendimento del diritto non basta lo studio di leggi e sentenze, ma occorre anche quello delle elaborazioni dottrinali, vuol dire che il diritto non \u00e8 tutto contenuto nelle prime e che anche le seconde concorrono, se pur in maniera diversa da esse, a formarlo\u00bb. Un esempio valga per tutti: la raffinata creazione dottrinale del concetto di negozio giuridico.\nDottrina e provvedimenti giurisdizionali.\nNell'ordinamento giuridico italiano vi \u00e8 un esplicito divieto, sancito dall'art. 118, disp. att. del codice di procedura civile, ad utilizzare la dottrina nel motivare la sentenza."}
{"id": "250504", "revid": "4106", "url": "https://it.wikipedia.org/wiki?curid=250504", "title": "M\u00fcmliswil", "text": ""}
{"id": "250505", "revid": "287204", "url": "https://it.wikipedia.org/wiki?curid=250505", "title": "Alpacca", "text": "L'alpacca (detta anche argentone o argento tedesco) \u00e8 una famiglia di leghe rame-zinco-nichel, con rame al 50-60%, zinco al 15-30% e nichel al 10-30%, aventi buone caratteristiche meccaniche e di resistenza alla corrosione. La presenza del nichel migliora tali caratteristiche e conferisce alla lega un aspetto molto simile a quello dell'argento. Un tempo usata per la produzione di posate, \u00e8 oggi apprezzata nella costruzione di piccole parti meccaniche. In particolare, l'alpacca viene utilizzata nella costruzione di strumenti musicali economici. L'alpacca galvanizzata \u00e8 conosciuta anche come argento cinese.\nComposizione.\n\u00c8 una lega di 47\u201364 % rame, 10\u201325 % nichel, 15\u201342 % zinco, con talvolta elementi quali piombo, stagno, manganese o ferro.\nL'aggiunta al Rame di Nickel rende la lega dura e resistente alla corrosione. Caratteristica tipica \u00e8 la lucentezza.\nPu\u00f2 essere laminato, trafilato, forgiato. Con la ricottura sopra i 500\u00a0\u00b0C si cristallizza in modo nuovo, permettendo una nuova malleabilit\u00e0.\nStoria.\nNel Seicento arriva in Europa una nuova lega metallica dalla Cina: il packfong. Solo nel Settecento fu analizzata e riconosciuta come lega di rame-zinco-nickel. Nel 1770 si trovano oggetti fabbricati a Suhl in Germania. Divenne presto noto come \u201crame bianco Suhler\u201d. La produzione industriale di rame-zinco-nichel si \u00e8 tenuta nel 1823 durante l'Impero prussiano. Fu richiesto di produrre una lega simil-argento 750/000 (fine) e utilizzabile per posate, con un costo di 1/6 dell'argento. Questo problema fu risolto quasi contemporaneamente dal dottor Ernst August Geitner nel 1823 a Auerhammer presso Aue sviluppando la lega \"argentan\", e nel 1824 dai fratelli Henniger di Berlino, con la \"Neusilber\". Fu utilizzato arsenico con rame (rame bianco), tossico.\nNegli anni venti del XX secolo in Italia, la Carrozzeria Viotti &amp; Tolfo utilizz\u00f2 l'alpacca per i montanti delle finestrature automobilistiche. La soluzione, denominata \"Clairalpax\", permetteva di sostituire i massicci montanti-porta in legno, con sottili montanti in alpacca, conferendo all'abitacolo una migliorata luminosit\u00e0, derivante dall'aumento delle superfici vetrate.\nImpieghi.\nBrevettata nel 1838 da Alfred Krupp come \"Neusilber\" per la produzione industriale di posate, ancora oggi \u00e8 materiale di base per le posate argentate. Utilizzato in meccanica di precisione e ingegneria elettrica, per attrezzature mediche, per cerniere lampo, gioielli, briglie, parti di strumento a fiato e occhiali, per i binari nel modellismo ferroviario, per molle di precisione e connettori in ingegneria elettrica. Nelle armi da parata \u00e8 un materiale molto comune. Molte monete in epoche passate furono coniate in lega rame-zinco-nickel argentato. Le chiavi, in particolare quelle per serratura a cilindro e sistemi di chiusura sono spesso realizzate in Alpacca data la bassa usura. Alcuni costruttori utilizzano tale lega metallica per creare i cilindri delle serrature \u201everschlei\u00dfarmer Kern\u201c (Nucleo-antiusura).\nCome \"Neusilberlot\" \u00e8 designata una lega da saldobrasatura, 50 % rame, 10 % nichel, 40 % zinco e ca. 0,2 % silicio, manganese e stagno, con punto di fusione a 890\u2013920\u00a0\u00b0C."}
{"id": "250506", "revid": "4106", "url": "https://it.wikipedia.org/wiki?curid=250506", "title": "Ramiswil", "text": ""}
{"id": "250508", "revid": "729019", "url": "https://it.wikipedia.org/wiki?curid=250508", "title": "Campionati mondiali di sci alpino 1936", "text": "I Campionati mondiali di sci alpino 1936 si svolsero a Innsbruck in Austria."}
{"id": "250514", "revid": "1488976", "url": "https://it.wikipedia.org/wiki?curid=250514", "title": "Campionati mondiali di sci alpino 1937", "text": "I Campionati mondiali di sci alpino 1937 si svolsero a Chamonix in Francia."}
{"id": "250515", "revid": "110157", "url": "https://it.wikipedia.org/wiki?curid=250515", "title": "Oberdorf (Basilea Campagna)", "text": "Oberdorf (toponimo tedesco) \u00e8 un comune svizzero di 2\u00a0430 abitanti del Canton Basilea Campagna, nel distretto di Waldenburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nNiederdorf \u00e8 servito dalle stazioni di Oberdorf e di Oberdorf Winkelweg sulla ferrovia Waldenburgerbahn.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "250517", "revid": "834", "url": "https://it.wikipedia.org/wiki?curid=250517", "title": "Campionati mondiali di sci alpino 1938", "text": "I Campionati mondiali di sci alpino 1938 si svolsero a Engelberg in Svizzera."}
{"id": "250523", "revid": "110157", "url": "https://it.wikipedia.org/wiki?curid=250523", "title": "Waldenburg (Svizzera)", "text": "Waldenburg (toponimo tedesco) \u00e8 un comune svizzero di 1\u00a0179 abitanti del Canton Basilea Campagna, nel distretto di Waldenburg del quale \u00e8 il capoluogo; ha lo status di citt\u00e0.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nWaldenburg \u00e8 servita dall'omonima stazione, capolinea della ferrovia Waldenburgerbahn.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "250524", "revid": "287204", "url": "https://it.wikipedia.org/wiki?curid=250524", "title": "Hugues Dufourt", "text": "La vita.\nHugues Dufourt ha studiato pianoforte a Ginevra, con Louis Hiltbrand, e composizione con Jacques Guyonnet, mentre per quanto riguarda la filosofia \u00e8 stato allievo di Fran\u00e7ois Dagognet e Gilles Deleuze a Lione; ha inoltre partecipato a seminari tenuti da Georges Canguilhem e Suzanne Bachelard. \nNel 1968 viene nominato responsabile della programmazione musicale presso il \"Th\u00e9\u00e2tre de la Cit\u00e9\" di Villeurbanne, mentre nello stesso periodo \u00e8 docente di filosofia presso l'universit\u00e0 di Lione (1968-1979). \nDal 1975 al 1981 partecipa alle attivit\u00e0 del gruppo di compositori \"L'Itin\u00e9raire\", e nel 1977 fonda assieme a Alain Bancquart e Tristan Murail il \"Collectif de Recherche Instrumentale et de Synth\u00e8se Sonore\". Dal 1973 \u00e8 attivo come ricercatore presso il CNRS (\"Centre national de la recherche scientifique\"), dove nel 1985 diverr\u00e0 direttore delle ricerche; nel 1982 ha fondato il \"Centre d'Information et de Documentation / Recherche Musicale\", che ha diretto fino al 1995. \nHa inoltre diretto l\"Ensemble Forum\" (1985-1989), e fondato il \"S\u00e9minaire d'histoire sociale de la musique\" (1984). Molti dei suoi scritti, concernenti sia la musica che la filosofia, sono stati riuniti da nel 1991 in un volume intitolato \"Musique, pouvoir, \u00e9criture\" (Musica, potere, scrittura) edito da \"Christian Bourgois editeur\".\nLa musica.\nLe sue prime opere risalgono al periodo di apprendistato a fianco del suo insegnante Jacques Guyonnet, assieme al quale Dufourt collabora con lo \"Studio de Musique Contemporaine\" di Ginevra. \nA met\u00e0 degli anni settanta Dufourt \u00e8 stato, assieme a G\u00e9rard Grisey, Micha\u00ebl L\u00e9vinas e Tristan Murail, tra i fondatori del \"Groupe L'Itineraire\", un gruppo di compositori che svilupp\u00f2 la musica spettrale; le tecniche compositive utilizzate venivano basate sull'analisi del suono singolo, le cui componenti venivano amplificate, schematizzate e riprodotte su larga scala. \nLe opere di Dufourt sono state eseguite in vari contesti internazionali in Europa, America e Australia da interpreti quali Pierre-Yves Artaud, Pierre Boulez, Peter E\u00f6tv\u00f6s, Les Percussions de Strasbourg, Giuseppe Sinopoli, Ensemble InterContemporain, Ensemble L'Itin\u00e9raire, nonch\u00e9 edite principalmente da \"Jobert\" (Parigi) e \"Lemoine\" (Parigi)."}
{"id": "250526", "revid": "110157", "url": "https://it.wikipedia.org/wiki?curid=250526", "title": "Liedertswil", "text": "Liedertswil (toponimo tedesco) \u00e8 un comune svizzero di 166 abitanti del Canton Basilea Campagna, nel distretto di Waldenburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "250527", "revid": "1543377", "url": "https://it.wikipedia.org/wiki?curid=250527", "title": "Tut\u00f9", "text": "Tut\u00f9 \u00e8 un termine di origine francese (\"tutu\" /ty.'ty/), che indica il costume indossato dalle ballerine nei balletti classici. La foggia varia considerevolmente al variare della scenografia, ma si caratterizza come una mise di corpetto e gonna pi\u00f9 o meno vaporosa, generalmente in tulle.\nStoria.\nLa forma di danza che diede origine a ci\u00f2 che oggi chiamiamo balletto \u00e8 nata nel corso del Rinascimento, ma in forma professionale si \u00e8 affermata nella seconda met\u00e0 del Seicento con l'istituzione a Parigi dell'Acad\u00e9mie Royale de Danse. Il professionismo femminile teatrale \u00e8 iniziato quando le prime donne si sono esibite in un balletto nel palcoscenico del Th\u00e9\u00e2tre Royal (\"Le Triomphe de l'amour\", 1681) e si \u00e8 evoluto notevolmente durante il 1700. A quel tempo i ballerini, uomini o donne che fossero, indossavano maschere, parrucche, scarpe col tacco e vesti poco pratiche e del tutto inadatte alla libert\u00e0 di movimento.\nLe donne in particolare erano vincolate da bustini con stecche, corpetti, gonne lunghe e sopragonne sorrette da pesanti \"paniers\" (impalcatura fatta di rigide stecche). Gli uomini erano appena poco pi\u00f9 liberi, inguainati in redingotes dalla vita stretta, appesantite di passamanerie e ricami, con falde ai fianchi irrobustite da stecche di balena e a volte con una sorta di gonnellino rigonfio chiamato \"tonnelet\".\nLe due migliori ballerine francesi dell'epoca, Marie Camargo e Marie Sall\u00e9, rivali, cominciarono a semplificare il vestiario. La prima scelse scarpe senza tacco e accorci\u00f2 le gonne, la seconda abbandon\u00f2 l'ingombrante panier per indossare una semplice tunica di mussolina \"alla greca\".\nNell'Ottocento il balletto si \u00e8 ulteriormente evoluto e si \u00e8 iniziato a creare costumi di scena senza pi\u00f9 legami con gli abiti cittadini. Il costume che ha dato le basi per la definizione di quello che poi sarebbe divenuto il tut\u00f9 \u00e8 stato quello creato dal pittore Eug\u00e8ne Lamy per Maria Taglioni nel balletto \"La Sylphide\" di suo padre Filippo (1832). Questo costume era formato da un corpetto aderente con vita alla linea naturale o con vita a \"V\", ampio scollo con spalle scoperte, seno in evidenza, ampia gonna a campana, vaporosa e a pi\u00f9 strati, che arriva alla caviglia o poco sopra, estremamente romantica. Questa foggia \u00e8 rimasta, pur semplificata dato il passare degli anni e il cambiamento di gusti e abitudini, nel tut\u00f9 romantico.\nTra la fine del Settecento e i primi decenni dell'Ottocento si erano fatti i primi tentativi di danzare sulle punte, ma sar\u00e0 solo nel 1832 che Maria Taglioni baller\u00e0 tutta \"La Sylphide\" sulle punte delle sue scarpette. Queste si modificano e non sono pi\u00f9 rinforzate da pezzi di cartone o da ricami, ma da un impasto di canapa arrotolata e trattata con speciali colle che permette alla ballerina di interpretare al meglio le molte creature eteree, crepuscolari e infelici care all'animo romantico. \u00c8 chiaro che il cambiamento comporta un ruolo di massima importanza per il movimento delle gambe: il tut\u00f9 continua a semplificarsi e quello bianco e vaporoso - disegnato da Lamy per la Taglioni - fa scuola e si ritrova nella \"Giselle\" danzata da Carlotta Grisi nel 1841.\nA tutt'oggi il tut\u00f9 romantico \u00e8 quasi d'obbligo per quel balletto e viene spesso identificato con i balletti \"La Sylphide\" e \"Giselle\". Da quell'originario costume bianco ed etereo nascer\u00e0 il termine di \"ballet blanc\" (balletto bianco), che indica tipicamente il balletto romantico ottocentesco.\nIl tut\u00f9 esiste in tre versioni principali, su cui si possono innestare variazioni determinate dai gusti dei ballerini e dalle esigenze degli scenografi: la foggia generale del corpetto non cambia, cambia invece considerevolmente la gonna.\nTut\u00f9 romantico.\nHa una gonna la cui lunghezza va dal ginocchio alla caviglia, solitamente vaporosa e pi\u00f9 morbida del gonnellino del tut\u00f9 classico. Pu\u00f2 essere nel classico bianco o colorato, ma solitamente \u00e8 in tinte molto tenui, adatte a opere romantiche e sognanti.\nTut\u00f9 classico.\nHa una gonna la cui lunghezza non supera quella del ginocchio, ma pu\u00f2 anche avere un gonnellino corto, rigido e che forma come un disco vaporoso sopra le anche della ballerina. Resta piatto, rigido a giro vita, quasi parallelo alla linea del pavimento e lascia le gambe del tutto scoperte. Quest'ultimo \u00e8 detto anche tut\u00f9 classico. Pu\u00f2 presentarsi bianco o colorato, anche in tinte brillanti.\nCollegamenti esterni.\n Tutto sul tut\u00f9"}
{"id": "250528", "revid": "2184720", "url": "https://it.wikipedia.org/wiki?curid=250528", "title": "Metapontino", "text": "Il Metapontino \u00e8 il territorio che si affaccia sul Mar Ionio e si estende per circa 800 km\u00b2 nella provincia di Matera nella regione Basilicata e in piccola parte in Puglia e Calabria, comprendendo tutta la Piana di Metaponto, cio\u00e8 la parte pianeggiante, l'area collinare a ridosso di questa, e la costa jonica lucana. Ha una popolazione di 83.000 abitanti. Le principali citt\u00e0 della costa sono Ginosa, Pisticci, Policoro e Bernalda.\nI comuni che ricadono nel territorio del metapontino sono Bernalda, Pisticci, Scanzano Jonico, Montalbano Jonico, Policoro, Tursi, Nova Siri, Rotondella, Valsinni, Colobraro, San Giorgio Lucano e comuni confinanti come Rocca Imperiale (CS) e Ginosa (TA).\nStoria.\nLa pianura prende il nome dall'antica citt\u00e0 greca di Metaponto, situata all'estremit\u00e0 orientale della piana. Inoltre il termine metapontino indica anche la regione storica in cui si svilupp\u00f2 fiorente la civilt\u00e0 della Magna Grecia, infatti \u00e8 disseminata di aree archeologiche tra cui quelle delle antiche citt\u00e0 di Metapontum, Heraclea e Siris e il sito archeologico dell'Incoronata di Pisticci. Altrettanto numerose le testimonianze storiche medievali, consistenti nei centri storici dei borghi e nei castelli e santuari sulle colline.\nGeografia fisica.\nTerritorio.\nLa pianura metapontina \u00e8 attraversata dai fiumi Bradano, Basento, Cavone, Agri e Sinni e si affaccia sulla costa jonica lucana. Importante \u00e8 la vasta pineta a ridosso della spiaggia, soprattutto il Bosco Pantano di Policoro, oasi del WWF e la Riserva Biogenetica di Stornara ( comprensoria la Riserva Naturale di Metaponto in Metaponto) zona ZPS e SIC.\nClima.\nIl clima \u00e8 prettamente di tipo mediterraneo, con estati calde e secche e inverni miti e piovosi. Le precipitazioni non sono uniformi e si concentrano per lo pi\u00f9 nella stagione invernale, ma sono molto scarse: hanno una media annua di 500 mm, anche se spesso sono al di sotto di tale soglia. \nLe temperature invernali in pianura sono comprese tra 3 \u00b0C e 12 \u00b0C, quelle estive tra 19 \u00b0C e 32 \u00b0C, con picchi talvolta superiori ai 37 \u00b0C in luglio e agosto .\nNelle colline adiacenti, il caldo estivo \u00e8 pi\u00f9 accentuato, mentre l'inverno ha temperature medie pi\u00f9 basse.\nEconomia.\nDopo il 1950 lo stato \u00e8 intervenuto per cercare di modificare le condizioni del mondo rurale metapontino. L'ente di riforma agraria ha espropriato le grandi propriet\u00e0 e le ha divise tra i braccianti, mentre gli investimenti della Cassa del Mezzogiorno hanno favorito la costruzione di vari laghi artificiali per l'irrigazione. Purtroppo in gran parte della regione questi tentativi non hanno dato gli esiti sperati, perch\u00e9 i terreni assegnati ai contadini non sempre assicuravano redditi sufficienti, e molto spesso i terreni venivano abbandonati. La piana del Metaponto, dopo tali interventi su citati \u00e8 cambiata radicalmente, prima della bonifica essa era un'area paludosa e malarica. Ora invece \u00e8 completamente risanata e dotata di tanti poderi che creano un insediamento agricolo molto importante. Nel centro della pianura, attorno al casello baronale, si \u00e8 anche formata una moderna cittadina Policoro, che svolge funzioni di servizio per tutto il territorio. La piana di Metaponto, cos\u00ec, costituisce l'area agricola pi\u00f9 florida della Basilicata. Vi si coltivano soprattutto ortaggi piante industriali ed alberi di frutto, tra cui primeggiano gli agrumi. Nel resto del territorio l'economia agricola si basa sulle colture asciutte, che per\u00f2 procurano bassi profitti, vista la scarsa piovosit\u00e0 della zona. Sulle colline ci sono molti allevamenti bovini, e campi di cereali, nonch\u00e9 uliveti sparsi. \nInfrastrutture e trasporti.\nLa piana \u00e8 attraversata longitudinalmente dalla Statale 106 Jonica ( oltre che dai tratti terminali della Statale 407 Basentana, Strada Provinciale 175 Matera-Metaponto, Strada Statale Fondovalle Agri 598, Strada Statale 658 Fondovalle Sinni) e dalla ferrovia Jonica e in breve tratto dalla Ferrovia Battipaglia-Potenza-Metaponto, in agro di Pisticci (Pisticci Scalo-Zona Industriale) \u00e8 presente l'Aviosuperfice Enrico Mattei, su cui sono cominciati i lavori per il potenziamento ad aeroporto di terzo livello (Aeroporto della Basilicata). Inoltre \u00e8 possibile tramite treno scendere alla stazione di Metaponto oppure alla stazione di Policoro-Tursi servite da Intercity e Frecciarossa , le altre stazioni da treni regionali e extraregionali."}
{"id": "250530", "revid": "149485", "url": "https://it.wikipedia.org/wiki?curid=250530", "title": "Campionati mondiali di sci alpino 1939", "text": "I Campionati mondiali di sci alpino 1939 si svolsero a Zakopane in Polonia.\nDopo che l'Austria venne annessa nel 1938 al Terzo Reich tedesco, gli atleti austriaci non potevano pi\u00f9 rappresentare la loro nazione ma potevano gareggiare per la Germania. I successi ottenuti dagli atleti austriaci in questo periodo di tempo, figurano ancora oggi ufficialmente nel medagliere della Germania.\nAi campionati del 1939 ci\u00f2 riguard\u00f2 solo le medaglie ottenute da Josef Jennewein e William Walch e Helga G\u00f6dl. L'edizione seguente del 1941 venne disputata, ma a causa della situazione politica della Federazione Internazionale Sci (FIS), non venne mai riconosciuta ufficialmente. A seguito dello scoppio della Seconda guerra mondiale non ci furono pi\u00f9 altre edizioni fino al 1948.\nL'austriaco Gustav Lantschner, cos\u00ec come Hady Pfeifer Lantschner, era gi\u00e0 passato nel 1936 a gareggiare per la federazione sciistica tedesca, e per essa ottenne una medaglia d'argento alle olimpiadi invernali del 1936."}
{"id": "250531", "revid": "2103", "url": "https://it.wikipedia.org/wiki?curid=250531", "title": "Europa-Democrazia-Esperanto", "text": ""}
{"id": "250532", "revid": "1305772", "url": "https://it.wikipedia.org/wiki?curid=250532", "title": "EDE", "text": ""}
{"id": "250533", "revid": "289247", "url": "https://it.wikipedia.org/wiki?curid=250533", "title": "Mondiali di sci alpino 1948", "text": ""}
{"id": "250534", "revid": "110157", "url": "https://it.wikipedia.org/wiki?curid=250534", "title": "Reigoldswil", "text": "Reigoldswil (toponimo tedesco) \u00e8 un comune svizzero di 1\u00a0591 abitanti del Canton Basilea Campagna, nel distretto di Waldenburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "250536", "revid": "46291", "url": "https://it.wikipedia.org/wiki?curid=250536", "title": "Erica arborea", "text": "Erica arborea \u00e8 un arbusto sempreverde, dalla corteccia rossastra, a portamento eretto, appartenente alla famiglia delle Ericaceae.\nDescrizione.\nHa numerosi rami, anch'essi a portamento quasi sempre eretto. Le foglie sono aghiformi, persistenti e coriacee, verde scuro, normalmente in verticilli di quattro, con margine dentellato.\nI fiori sono piccoli, penduli, molto numerosi, riuniti in ricche infiorescenze terminali, dal colore bianco-crema e profumati.\nFioritura: marzo-maggio.\nFrutti: capsule contenenti numerosi piccoli semi. \nNome comune: Radica.\nDistribuzione.\n\u00c8 distribuita in Africa settentrionale e centro-orientale, Europa meridionale, e nelle Canarie.\nIn Italia ha distribuzione peninsulare con popolazioni presenti anche oltre lo spartiacque appenninico; \u00e8 presente anche nelle isole (tipico elemento della macchia mediterranea).\nUtilizzi.\nLe ramificazioni di eriche legate in fascina sono utilizzate per fare scope e infatti veniva chiamata scopiglia, e un tempo potevano costituire le coperture e le pareti di abitazioni povere e capanni.\nPer ottenere i bozzoli per la filatura della seta, i bachi erano posti, spesso, su rami di erica.\nLa parte inferiore della ceppa, era \"cotto\" (combustione interrotta) nella carbonaia nel bosco, per ottenere un carbone in grado di sviluppare molto calore. Il carbone da legno d'erica era richiesto nelle officine dei fabbri per la forgiatura del ferro.\nIl legno rossiccio di erica arborea \u00e8 duro e pregiato, ed \u00e8 il materiale pi\u00f9 utilizzato nella costruzione dei fornelli da pipa. La parte utilizzata per ottenere la pipa \u00e8 quella nodosa della base, in angolo, il cosiddetto \"ciocco\".\nUsi dei fiori.\nI fiori hanno interesse officinale e la pianta \u00e8 medicinale. L'infuso delle sommit\u00e0 fiorite \u00e8 ritenuto diuretico, disinfettante ed antireumatico; anticamente si credeva che avesse la virt\u00f9 di guarire i morsi delle vipere.\nI fiori hanno anche uso apistico: \u00e8 una buona pianta mellifera, cio\u00e8 sono bottinati dalle api per il polline, e per il nettare da cui ottengono un ottimo miele monoflorale, anche se, per il periodo di fioritura, ha pi\u00f9 umidit\u00e0 rispetto ad altri."}
{"id": "250538", "revid": "1543377", "url": "https://it.wikipedia.org/wiki?curid=250538", "title": "Sci alpino ai V Giochi olimpici invernali", "text": "Le competizioni di sci alpino ai V Giochi olimpici invernali si sono svolte nei giorni dal 2 al 5 febbraio 1948 sulla piste di Sankt Moritz.\nRispetto a Garmisch-Partenkirchen 1936 vengono introdotte le prove di discesa libera e slalom speciale sia maschili che femminili: contando anche la combinata si sono disputati dunque sei eventi in totale."}
{"id": "250540", "revid": "47767", "url": "https://it.wikipedia.org/wiki?curid=250540", "title": "Leno (torrente)", "text": "Il torrente Leno \u00e8 l'ultimo dei principali affluenti dell'Adige, nel quale confluisce in sinistra orografica presso la citt\u00e0 di Rovereto.\nDescrizione.\nIl torrente \u00e8 formato da due diversi corsi d'acqua:\nIl bacino del Leno giace interamente in Trentino ed interessa i comuni di Vallarsa, Terragnolo, Trambileno e Rovereto.\nIl Leno di Vallarsa \u00e8 intervallato da tre bacini artificiali:\nIl Leno ha svolto un ruolo importantissimo per l'attivit\u00e0 economica roveretana poich\u00e9 ha permesso la costruzione di alcune rogge, consentendo lo sviluppo dell'attivit\u00e0 della produzione e lavorazione della seta tra il XVII e il XIX secolo.\nImportanti i filatoi di Roggia Paiari, Roggia Grande, Roggia Piccola e Rogge Riunite."}
{"id": "250546", "revid": "712828", "url": "https://it.wikipedia.org/wiki?curid=250546", "title": "Cowboy Bebop", "text": " \u00e8 una serie televisiva anime di fantascienza prodotta da Sunrise e diretta da Shin'ichir\u014d Watanabe. Ambientata nel 2071 e incentrata sulle avventure di una ciurma di cacciatori di taglie spaziali, la serie si addentra nelle questioni irrisolte del passato dei protagonisti, esplorando concetti come l'esistenzialismo, la noia, la solitudine e l'influenza del passato.\nL'anime \u00e8 stato trasmesso per la prima volta in Giappone su TV Tokyo dal 3 aprile al 26 giugno 1998, ma a causa del contenuto controverso della serie furono mandati in onda solo 12 dei 26 episodi prodotti, pi\u00f9 uno speciale. La totalit\u00e0 delle puntate venne trasmessa successivamente sul canale satellitare WOWOW dal 24 ottobre 1998 al 24 aprile 1999. Un adattamento italiano curato da Dynamic Italia \u00e8 andato in onda su MTV all'interno dell'Anime Night, dal 21 ottobre 1999 al 4 maggio 2000. Dall'anime sono stati tratti due manga, pubblicati sulla rivista \"Asuka Fantasy DX\" della Kadokawa Shoten, un film, intitolato \"Cowboy Bebop - Il film\", due videogiochi, distribuiti dalla Bandai per PlayStation e PlayStation 2 e una serie live action trasmessa da Netflix.\n\"Cowboy Bebop\" ha ottenuto un ampio riscontro di critica e commerciale, sia in Giappone sia a livello internazionale. L'opera \u00e8 stata premiata con numerosi riconoscimenti nel campo dell'animazione e della fantascienza ed \u00e8 stata apprezzata per stile, personaggi, trama, doppiaggio, animazione e colonna sonora. Negli anni la serie \u00e8 andata affermandosi come capolavoro dell'animazione nipponica e numerosi critici lo considerano uno dei migliori anime di tutti i tempi.\nAmbientazione.\nNel 2021 l'esplosione accidentale di un \"gate\" sperimentale, dispositivo che permette di effettuare viaggi iperspaziali, danneggia gravemente la Luna, causando la deriva di uno sciame di asteroidi e meteoriti che bombardano la superficie del pianeta Terra, sterminando gran parte della popolazione. I sopravvissuti abbandonano dunque l'ormai inospitale pianeta per colonizzare nuovi sistemi abitabili: Marte, Venere, la cintura asteroidale e i satelliti di Giove.\nNel 2071 l'intero sistema solare \u00e8 stato reso accessibile ai viaggi iperspaziali grazie ai \"gate\", Marte \u00e8 diventato il pianeta cardine del nuovo sviluppo umano, ed i nuovi cartelli della criminalit\u00e0 organizzata interplanetaria, primo tra tutti il Red Dragon Crime Syndicate, esercitano la loro influenza all'interno del governo e sull'Inter Solar System Police (ISSP), la polizia del sistema solare, limitandone l'efficacia nel combattere la criminalit\u00e0. Per far fronte alla minaccia di evasi, terroristi, narcotrafficanti e altri pericolosi criminali, \u00e8 stato quindi istituito un sistema di \"taglie\" simile a quello usato nel vecchio West; i nuovi cacciatori di taglie del sistema solare vengono perci\u00f2 spesso denominati \"cowboy\".\nTrama.\nSpike Spiegel, un ex-affiliato del Red Dragon, e il suo socio Jet Black, ex-investigatore dell'ISSP, sono due cacciatori di taglie che si spostano di pianeta in pianeta alla ricerca di criminali a bordo della loro astronave: il \"Bebop\". Nel corso delle loro avventure, senza che lo vogliano, ai due si aggiungono tre nuovi compagni: il welsh corgi pembroke iper-intelligente Ein, la provocante truffatrice perseguitata dai creditori Faye Valentine e l'eccentrica e geniale hacker preadolescente Radical Edward.\nNel corso delle loro azioni, di solito fallimentari, inconcludenti o di scarso profitto, tutti i membri dell'improbabile equipaggio dovranno fare i conti con questioni ancora irrisolte del loro turbolento passato, segnato da ricordi traumatici, memorie perdute, abbandoni mai chiariti e amori travagliati. Il tutto trattato con una forte nota filosofica, matura, psicologica ed esistenzialista che riflette sia gli attimi migliori che quelli peggiori della vita di cinque individui sperduti.\nPersonaggi.\nI personaggi di \"Cowboy Bebop\" sono caratterizzati da un profondo senso di solitudine e rassegnazione, nonch\u00e9 da un rapporto conflittuale con il proprio passato che li porta ad affrontare in modo disilluso i loro turbamenti interiori. Ci\u00f2 \u00e8 ben visibile nei personaggi principali: Spike \u00e8 un uomo che, dopo essersi separato dalla sola donna che abbia mai amato, si considera gi\u00e0 morto, non ha pi\u00f9 aspettative per il futuro ed \u00e8 segnato da un'indelebile espressione stanca e indolente, il suo atteggiamento \u00e8 in generale pi\u00f9 antieroico che eroico e, come da lui stesso affermato, \u00abvive in un sogno da cui non riesce a svegliarsi\u00bb; Jet \u00e8 invece una persona che ha perduto fiducia in ci\u00f2 a cui aveva consacrato la sua vita, e si trova ad osservare cinicamente il dilagare della corruzione convincendosi sempre maggiormente che il mondo in cui viveva un tempo non sia mai esistito. Lo stesso vestiario dei due riflette il loro stato d'animo; nella serie infatti si gioca spesso attorno alla parola \"blue\", sia come genere musicale che come colore emblema della tristezza.\nAnche le protagoniste femminili riflettono tali turbamenti, in particolare Faye, contraddistinta da una esuberante presunzione e sensualit\u00e0 fuori dal comune, \u00e8 in realt\u00e0 una persona insicura ed emotivamente vulnerabile poich\u00e9 priva di un passato, abituata a \u00ababbandonare prima di essere abbandonata\u00bb e definita dalla sua \"seiy\u016b\" Megumi Hayashibara come una \"donna sgradevole\"; Ed, infine, pur presentata come spensierata, sensibile e ingenua incrocia intenzionalmente le strade della ciurma del \"Bebop\" mossa dal senso di solitudine derivatole dall'essere stata abbandonata da un padre irresponsabile.\nStando a quanto dichiarato in un'intervista dal character designer Toshihiro Kawamoto, dei quattro protagonisti solamente Ed \u00e8 ispirato ad una persona reale: la compositrice Y\u014dko Kanno. Kawamoto ha inoltre affermato che, durante la realizzazione dei personaggi principali, ha voluto essere certo di renderli i pi\u00f9 differenti possibile tra di loro, mentre il regista ha pi\u00f9 volte detto di considerarli una parte della sua personalit\u00e0 o un'estensione di se stesso, come ad esempio Spike: \u00abio non fumo, non bevo e non combatto, ma vorrei farlo \u2014 quindi Spike lo fa\u00bb.\nProduzione.\n\"Cowboy Bebop\" \u00e8 stato prodotto dallo studio Sunrise sotto il noto pseudonimo di Hajime Yatate. Il direttore del team creativo era Shin'ichir\u014d Watanabe, alla sua prima esperienza alla regia dopo alcuni incarichi da aiuto regista in \"Macross Plus\" e ne \"I cieli di Escaflowne.\" Gli altri membri erano la sceneggiatrice Keiko Nobumoto, il character designer Toshihiro Kawamoto, il mecha designer Kimitoshi Yamane e la compositrice Y\u014dko Kanno. Molti dei componenti dello staff avevano gi\u00e0 lavorato insieme precedentemente. Nobumoto aveva sceneggiato \"Macross Plus\", mentre Kawamoto aveva realizzato i personaggi di \"Gundam\" e Kanno aveva composto sia la colonna sonora di \"Macross Plus\" che quella de \"I cieli di Escaflowne\". Yamane, invece, non aveva mai lavorato con Watanabe, nonostante avesse precedentemente preso parte allo sviluppo di \"Bubblegum Crisis\" e \"I cieli di Escaflowne.\"\nInizialmente \"Cowboy Bebop\" venne sponsorizzato dalla divisione giocattoli della Bandai nella speranza di vendere modellini delle astronavi presenti nello show. Stando a Watanabe, la sola direttiva che ricevette fu proprio: \u00abfinch\u00e9 ci saranno delle astronavi [nella serie], potrai fare quello che vuoi\u00bb; tuttavia, dopo la realizzazione del materiale di prova, divent\u00f2 evidente che la visione del regista differiva da quella della compagnia, la quale accanton\u00f2 il progetto ritenendo che non fosse adatto alla creazione di merchandise nel campo dei giocattoli. Successivamente per\u00f2 la Bandai Visual recuper\u00f2 l'idea, conferendo a Watanabe piena libert\u00e0 creativa.\nL'intenzione del regista era di realizzare una serie che non fosse solo indirizzata ad un tradizionale pubblico di adolescenti ma che si rivolgesse anche agli adulti. Infatti, nonostante siano assenti volgarit\u00e0 e turpiloquio, alcuni episodi trattano argomenti delicati come la droga, il terrorismo o la criminalit\u00e0 organizzata. \"Cowboy Bebop\" \u00e8 stato in seguito definito da Watanabe stesso come \u00ab80% storia seria e 20% umorismo\u00bb. Parlando dello sviluppo della storia Watanabe ha dichiarato di aver iniziato a realizzarla dai personaggi, spiegando: \u00abla prima immagine che mi [venne in mente] era una di Spike, da l\u00ec ho provato a costruirgli attorno una storia, cercando di renderlo \"cool\"\u00bb. Le numerose scene di combattimento e d'azione ricevettero un'attenzione particolare e trassero giovamento dal fatto che tra i realizzatori ci fossero persone gi\u00e0 esperte nel campo del cinema live action. Il finale venne ideato da Watanabe fin dall'inizio, ma fu osteggiato da gran parte dello staff, salvo poi rimanere quello originario che aveva in mente il regista.\nL'atmosfera dei pianeti e dei gruppi etnici di \"Cowboy Bebop\" fu concepita quasi integralmente da Watanabe con la collaborazione di Isamu Imakake, Sh\u014dji Kawamori e Dai Sat\u014d.\nLo staff d'animazione decise l'aspetto dei pianeti nelle prime fasi di produzione e solo successivamente si concentr\u00f2 sul popolo che vi avrebbe abitato, con un'attenzione particolare da parte del regista nel variegare le etnie presenti. Nel corso delle vicende narrate in \"Cowboy Bebop\", Marte \u00e8 il pianeta usato pi\u00f9 di frequente poich\u00e9, come spiegato dal responsabile delle scenografie Satoshi Toba, gli altri erano \u00abinaspettatamente difficili da usare\u00bb; difatti ogni pianeta aveva delle caratteristiche uniche che gli sceneggiatori dovevano tenere in considerazione nel corso della storia. Toba ha inoltre aggiunto che sebbene la drammatica scena finale dovesse avvenire su Venere, lo staff, non potendo servirsi del pianeta, ripieg\u00f2 su Marte anche in quell'occasione.\nRiguardo alla popolarit\u00e0 dell'opera nel tempo, Watanabe ha dichiarato che, fin dalla prime fasi di produzione di \"Cowboy Bebop\", cerc\u00f2 di motivare il team creativo affermando che stavano lavorando a qualcosa che sarebbe stato ricordato da l\u00ec ai prossimi dieci, venti o forse addirittura trent'anni. Sebbene molti fossero scettici allora, il regista si \u00e8 detto soddisfatto di aver dimostrato la veridicit\u00e0 della sua previsione ed ha ironizzato che, se allora la Bandai Visual non fosse intervenuta, \u00abora starei lavorando dietro alla cassa di un supermercato\u00bb.\nColonna sonora.\nLa colonna sonora di \"Cowboy Bebop\" \u00e8 stata composta da Y\u014dko Kanno, che per la sua registrazione ha formato appositamente il gruppo musicale jazz/blues dei The Seatbelts, prendendovi parte in qualit\u00e0 di tastierista. Le musiche jazz, country e blues di Kanno sono state universalmente apprezzate dalla critica e hanno contribuito in modo decisivo a delineare il clima e il ritmo della serie. Dalla prima trasmissione dell'anime, Kanno e i Seatbelts hanno pubblicato sette album contenenti la colonna sonora dell'opera, due extended play e due raccolte; tutti sotto il marchio Victor Entertainment.\nLa opening utilizzata \u00e8 la canzone \"Tank!\", composta da Kanno e suonata dai Seatbelts. Il suo ritmo intenso, unito alle rapide scene di animazione, hanno reso la sequenza introduttiva una delle pi\u00f9 conosciute e apprezzate nel panorama degli anime. La sigla di chiusura usata nella maggior parte degli episodi \u00e8 \"The Real Folk Blues\", composta da Kanno con i testi di Y\u016bho Iwasato, suonata dai Seatbelts e cantata da Mai Yamane; la ending del 13\u00ba episodio \"Jupiter Jazz (Part 2)\" \u00e8 \"Space Lion\", composta da Kanno e suonata dai Seatbelts, mentre quella dell'ultimo episodio \"The Real Folk Blues (Part 2)\" \u00e8 \"Blue\", composta da Kanno con i testi di Tim Jensen, suonata dai Seatbelts e cantata da Mai Yamane.\nWatanabe ha dichiarato che Y\u014dko Kanno non realizz\u00f2 esattamente le musiche che egli le richiese: \u00ab\u00e8 stata ispirata per conto suo, ha seguito la sua immaginazione, \u00e8 venuta da me dicendo \"queste sono le canzoni che ci occorrono per \"Cowboy Bebop\"\" e ha composto qualcosa completamente di testa sua\u00bb. Per dare un esempio della cosa Watanabe ha dichiarato che \u00abalcune delle canzoni della seconda met\u00e0 della serie non le avevamo nemmeno chieste, le ha semplicemente realizzate e ce le ha portate\u00bb, un comportamento giudicato normalmente \u00abimperdonabile e inaccettabile\u00bb dall'autore, ma che lo stesso Watanabe ritiene abbia contribuito al successo di \"Cowboy Bebop.\" Le composizioni di Kanno hanno anche ispirato il regista nella creazione di nuove scene, non previste inizialmente nel copione, le quali a loro volta ispirarono la compositrice nella creazione di nuove musiche. Watanabe ha poi descritto la sua collaborazione con Kanno come \u00abuna partita a catch tra noi due nello sviluppare le musiche e creare la serie TV \"Cowboy Bebop\"\u00bb ed ha in seguito aggiunto che, nonostante il suo lavoro sia spesso influenzato dalla componente musicale, essa non ne sia il nucleo quanto piuttosto parte di una \u00abfusione tra musica, azione e animazione\u00bb.\nGenere e stile.\nNella trasmissione televisiva giapponese e statunitense di \"Cowboy Bebop\", prima e dopo le pause pubblicitarie, compariva una schermata con la scritta \"\"Cowboy Bebop\" is a new genre unto itself\" (lett. \"\"Cowboy Bebop\" \u00e8 un nuovo genere a s\u00e9 stante\"), scritto da Watanabe come slogan promozionale per la presentazione del progetto e poi inserito da un designer nel montaggio finale, senza richiederne l'approvazione al regista. Nonostante lo stesso Watanabe abbia liquidato la frase come un'esagerazione, il genere dell'opera \u00e8, in effetti, un ibrido che va dalla commedia, al noir passando per l'azione e il thriller. L'anime attinge pesantemente dalla cultura occidentale, in particolare agli western, al genere hard boiled, alla narrativa pulp e blaxploitation; vi sono per\u00f2 anche forti influenze dei film heroic bloodshed di Hong Kong, come \"The Killer\" o \"Hard Boiled.\"\nL'influenza fantascientifica si ritrova nell'ambientazione futuristica e nella massiccia presenza tecnologica, anche se \u00e8 spesso contraddistinta da uno stile r\u00e9tro. Il genere western riveste comunque la maggiore influenza all'interno della serie, generando una perpetua sensazione di assenza di legge palpabile sia per i ricercati che per i membri stessi della ciurma del \"Bebop.\" Gli esempi di tale influsso sono molteplici; in primo luogo \"Big Shot\", inconcludente show televisivo per cacciatori di taglie seguito dai protagonisti in quasi ogni puntata; dopodich\u00e9 vi \u00e8 la costante presenza di saloon, paesaggi desertici, scontri all'arma da fuoco e stalli alla messicana. I toni noir, infine, permeano \"Cowboy Bebop\" in particolare nel personaggio di Jet Black, disilluso ex-detective che si \u00e8 battuto contro la corruzione nel suo dipartimento unicamente per ritrovarsi a preferire agire al di fuori della legge. La morale di quasi tutti i personaggi \u00e8 quantomai ambigua, come evidente in particolar modo nella spesso doppiogiochista Faye Valentine. Nel paesaggio, l'influenza del genere noir si pu\u00f2 notare principalmente con la citt\u00e0 inquinata e piovosa della \"Session 10: Ganymede Elegy\" e nelle inquadrature della \"Session 20: Pierrot Le Fou\".\nVari critici si sono soffermati sulla variet\u00e0 di generi in cui si dirama l'opera, tra cui Michelle Onley Pirkle, che ha affermato: \u00abla serie tenta un nuovo approccio al genere, non creando immagini e suoni innovativi, ma variando \"liberamente\", \"remixando\" o adattando le immagini e i suoni di altri generi familiari in maniera dinamica\u00bb. La studiosa sottolinea come \"Cowboy Bebop\" \"giochi\" con una variet\u00e0 di citazioni e riferimenti diversi, producendo negli spettatori un effetto di \"d\u00e9j\u00e0 vu\" nel ricollegare i riferimenti intertestuali al loro bagaglio di conoscenze e di memorie. Watanabe stesso ha spesso dichiarato di aver dedicato la sua carriera alla realizzazione di anime non convenzionali, affermazione che si rispecchia nel sistema solare presentato in \"Cowboy Bebop\" \u00abun terzo diaspora cinese e due terzi selvaggio West\u00bb, con un accostamento di generi e stili diversi: grattacieli, kung fu, elementi di dramma epico, di commedia slapstick e azione alla John Woo. Queste caratteristiche portano la serie ben al di fuori della tradizionale fantascienza, facendo s\u00ec che molti fan abbiano coniato, per descriverla, il termine \"space western\".\nL'ambientazione di una colonizzazione spaziale riflettente in larga parte l'aspetto e la multiculturalit\u00e0 della societ\u00e0 odierna in opposizione agli elementi classici della fantascienza, come alieni, robot giganti o pistole laser, \u00e8 stata accostata allo stile cyberpunk di William Gibson. Nella serie, infatti, molti pianeti e stazioni spaziali sono stati modellati a immagine della Terra: le strade degli oggetti celesti, come Ganimede, somigliano alle moderne citt\u00e0 portuali, mentre Marte \u00e8 pieno di centri commerciali, parchi tematici, casin\u00f2 e megalopoli. Elementi futuristici e moderni sono abilmente combinati \u00abpermettendo allo spettatore di connettersi con facilit\u00e0 al mondo di \"Cowboy Bebop\"\u00bb.\nDaryl Surat di \"Otaku USA\" ha commentato il fascino di ampio respiro della serie dandone merito al suo stile:\nCome spiegato dalla critica Susan J. Napier nel suo libro \"Anime from Akira to Princess Mononoke: Experiencing Contemporary Japanese Animation\", sempre di pi\u00f9 gli anime \u00abesistono in un punto di connessione nella cultura globale... un amorfo, nuovo territorio mediatico che attraversa e intreccia i confini nazionali\u00bb. Per questo diversi critici giapponesi hanno iniziato a riferirsi agli anime col termine \"mukokuseki\", ossia apolidi. \u00abProprio questa qualit\u00e0 di apolidia esercita un'attrazione crescente nella nostra cultura globale\u00bb, conclude Napier, ed \u00e8 stato stabilito che proprio il riflettere questo fenomeno ha avuto una parte importante nell'attrattiva esercitata da \"Cowboy Bebop.\"\nRiferimenti culturali.\nLa principale fonte d'ispirazione di Watanabe per la realizzazione di \"Cowboy Bebop\" \u00e8 stato l'anime \"Lupin III,\" di cui ricalca vagamente lo stile. Gli stessi protagonisti, Spike, Jet e Faye presentano forti somiglianze fisiche e caratteriali con Lupin, Jigen e Fujiko, pur con una complessit\u00e0 psicologica maggiore e una storia pi\u00f9 travagliata alle spalle.\nIl continuo prendere in prestito da generi e prodotti culturali occidentali ha garantito un accesso facilitato del pubblico europeo e americano alla serie e ne spiega in parte la popolarit\u00e0. Il senso di familiarit\u00e0 che aleggia nello show \u00e8 enfatizzato dai continui riferimenti alla cultura popolare, tra cui i film di kung fu: nella \"Session 2: Stray Dog Strut\" il combattimento finale tra Spike e Hakim si ispira a \"L'ultimo combattimento di Chen\", mentre nella \"Session 8: Waltz for Venus\" la lezione di Jeet Kune Do fatta a Rocco Bonnaro \u00e8 simile a quella de \"I 3 dell'Operazione Drago.\" Come affermato dal regista, inoltre, nella serie sono stati inseriti numerosi tributi alle sue pellicole e serie TV statunitensi preferite tra quelle trasmesse in Giappone all'epoca, come \"Butch Cassidy\", i film di Bruce Lee e \"Star Trek.\" Inoltre sono presenti pastiche a film come \"Alien\" e \"Prima di mezzanotte.\" Il nome del personaggio Decker nell'episodio 7 \u00e8 una citazione dal film \"Blade Runner\", il cui protagonista si chiama a Rick Deckard, mentre il culto dell'episodio 23, i cui fedeli desiderano migrare nella tecnologia, richiama la setta Heaven's Gate, i cui membri si suicidarono interpretando il passaggio della cometa Hale-Bopp come un messaggio affinch\u00e9 le loro anime potessero raggiungere un nuovo mondo.\nGli omaggi al panorama musicale sono evidenti nei titoli degli episodi, che riprendono brani e album illustri, come \"Honky Tonk Women\" e \"Sympathy for the Devil\" dei Rolling Stones, \"Toys in the Attic\" degli Aerosmith, \"Bohemian Rhapsody\" dei Queen, \"My Funny Valentine\" di Richard Rodgers e Lorenz Hart o \"Hard Luck Woman\" dei Kiss, o stili musicali come il blues, il valzer o la samba. Lo stesso termine \"bebop\" nel titolo fa riferimento al tipo di jazz nato negli anni quaranta.\nMedia.\nAnime.\nL'anime si compone di 26 episodi; tuttavia il canale televisivo TV Tokyo si rifiut\u00f2 di mandare in onda alcune puntate, ritenendole troppo violente per il suo pubblico. Vennero quindi trasmessi, dal 3 aprile al 26 giugno 1998, solamente 12 episodi della serie (i numeri 2, 3, 7-15 e 18), pi\u00f9 uno speciale intitolato contenente alcuni spezzoni di scene e dialoghi delle restanti puntate. Qualche mese pi\u00f9 tardi, \"Cowboy Bebop\" venne trasmesso integralmente sul canale satellitare WOWOW, a partire dal 23 ottobre 1998 fino al 23 aprile 1999. La serie completa \u00e8 stata in seguito ritrasmessa in Giappone sul network televisivo Animax e sui canali Teletama e NHK BS2.\nLa distribuzione home video di \"Cowboy Bebop\" \u00e8 stata affidata alla Bandai. A partire dal 1998 essa ha pubblicato la serie in numerose raccolte Laserdisc, VHS e DVD. Un'edizione in Blu-ray Disc, contenente un romanzo scritto per l'occasione dalla sceneggiatrice della serie Keiko Nobumoto e l'episodio speciale \"Ein's Summer Vacation\", \u00e8 uscita in Giappone il 21 dicembre 2012.\nEdizione italiana.\nUn'edizione italiana dell'anime \u00e8 stata prodotta dalla Dynamic Italia e trasmessa su MTV all'interno dell'Anime Night. La messa in onda si svolse dal 21 ottobre 1999 al 4 maggio 2000 all'interno dello slot dalle ore 21:00 alle 21:30. Dal 9 aprile al 28 agosto 2003 l'editore ha fatto uscire la serie in una raccolta di 6 DVD, ognuno contenente dai cinque ai quattro episodi. I dischi contengono le schede sui personaggi e contenuti speciali come il \"making of\", oltre ad alcuni brani della colonna sonora. Il doppiaggio Dynamic Italia \u00e8 stato effettuato dallo studio CDC Sefit Group sotto la direzione di Anna Rita Pasanisi, mentre i dialoghi sono stati curati da Luciano Setti; il lavoro dei doppiatori \u00e8 stato giudicato ottimo dal pubblico e dalla critica. Questa stessa edizione \u00e8 stata raccolta in un box di quattro DVD e pubblicata a partire dal 12 dicembre 2005 dalla Shin Vision, con il titolo di \"Cowboy Bebop Complete Edition.\"\nNel 2010 la Dynit \u00e8 rientrata in possesso dei diritti sull'opera e ne ha curato un'edizione rimasterizzata in due cofanetti, pubblicati il 28 luglio 2010 e contenenti rispettivamente 3 e 4 DVD, uno dei quali dedicato ai contenuti speciali. Questa versione, intitolata \"Cowboy Bebop Ultimate Edition\", presenta una qualit\u00e0 audio 5.1, a differenza della 2.0 delle edizioni precedenti, ed ha in allegato un booklet con i \"settei\" dei personaggi, dei mezzi e degli ambienti della serie.\nIl 27 maggio 2015 Dynit ha pubblicato un altro cofanetto, per la prima volta in formato Blu-ray, contenente cinque dischi con audio italiano e giapponese DTSHD 5.1 ed un'immagine in alta definizione in formato 1080i, oltre a un disco con contenuti extra sottotitolati in italiano, tra cui sigle, trailer, un dietro le quinte intitolato \"Session 0\" e un AMV. Nel cofanetto sono inoltre presenti un poster, un set di 4 card da collezione e tre volumi cartacei contenenti bozze, disegni e schede dei personaggi.\nEdizioni estere.\nL'anime \u00e8 stato esportato in vari Paesi nel mondo. In Francia \u00e8 stato trasmesso da settembre 2000 ad aprile 2001 sul canale a pagamento Canal+. Negli Stati Uniti \u00e8 stato il primo anime ad essere trasmesso nel contenitore Adult Swim di Cartoon Network, a partire dal 2 settembre 2001, e nello stesso periodo \u00e8 andato in onda anche in America del Sud sul canale a pagamento Locomotion. Nel Regno Unito \u00e8 andato in onda nel 2002 sul canale CNX, in Germania dall'8 gennaio al 10 settembre 2003 su MTV e in Spagna a partire dal 12 dicembre 2005 su Cuatro. In diversi Paesi asiatici \u2014 tra cui India, Bangladesh, Sri Lanka, Singapore, Thailandia, Indonesia e Filippine \u2014 la serie \u00e8 stata trasmessa in contemporanea alla replica giapponese sul network televisivo Animax.\nA causa dei suoi toni maturi e dei suoi contenuti, \"Cowboy Bebop\" ha ricevuto dei divieti in diversi Paesi. In particolare \u00e8 stato vietato ai minori di dodici anni nel Regno Unito (la maggior parte degli episodi), ai minori di tredici in Qu\u00e9bec e in Nuova Zelanda (alcuni episodi), ai minori di quattordici in Italia e in Manitoba, ai minori di quindici in Spagna, in Australia e nel Regno Unito (solo alcuni episodi), ai minori di sedici anni in Germania, in Nuova Zelanda (la maggior parte degli episodi) e in Svizzera, e ai minori di diciotto anni in Argentina, in Austria, in Brasile, in Per\u00f9 e in Corea del Sud.\nFilm.\nFilm d'animazione.\nIl finale ambiguo della serie e la popolarit\u00e0 raggiunta presso il pubblico, fecero s\u00ec che da pi\u00f9 parti aumentassero le richieste per un seguito della storia. Venne cos\u00ec prodotto un film d'animazione, intitolato \"Cowboy Bebop - Il film\" e noto anche con il titolo internazionale di , uscito nelle sale giapponesi il 1\u00ba settembre 2001 e in quelle italiane il 23 maggio 2003. Diretto da Watanabe, che si \u00e8 avvalso dello stesso staff della serie televisiva, esso si inserisce temporalmente tra gli episodi 22 e 23 dello show e vede i componenti della ciurma del Bebop impegnati nella ricerca di un pericoloso terrorista che minaccia di rilasciare su Marte un virus letale.\nLive action.\nIl 22 luglio 2008 il periodico \"IF Magazine\" pubblic\u00f2 un articolo in cui affermava che il produttore Erwin Stoff era in accordo con la 20th Century Fox per produrre un live action di \"Cowboy Bebop\" il pi\u00f9 fedele possibile all'anime. L'attore Keanu Reeves venne contattato per il ruolo di Spike Spiegel. Durante il Tokyo International Anime Fair del 2009 Kenji Uchida, il presidente della Sunrise, annunci\u00f2 di aver stretto un accordo con la Fox in base al quale lo studio avrebbe svolto il ruolo di supervisore durante la lavorazione del film, riservandosi il diritto di non accettare l'adattamento cinematografico \"se la sceneggiatura sar\u00e0 orribile\". Il 15 gennaio 2009 \"Variety\" rivel\u00f2 che, oltre a Uchida, al progetto avrebbero preso parte anche Shin'ichir\u014d Watanabe e Keiko Nobumoto come assistenti di produzione, Masahiko Minami come consulente e Peter Craig come sceneggiatore. Sebbene l'uscita del film fosse prevista per il 2011, Reeves ha rivelato, nell'ottobre 2009, che la sceneggiatura era entrata in una fase di riscrittura atta a contenere l'eccessivo costo di mezzo miliardo di dollari. Dopo una successiva intervista al produttore Joshua Long, il 15 ottobre 2010, del film non si seppe pi\u00f9 niente finch\u00e9, il 31 maggio 2013, Watanabe lo ha annunciato come \"in arrivo\", sebbene non abbia rivelato ulteriori dettagli. Il 20 ottobre dello stesso anno, Reeves ha annunciato di non essere pi\u00f9 coinvolto nel progetto.\nSerie televisiva live action.\nIl 6 giugno 2017 \u00e8 stato annunciato un adattamento televisivo live action di produzione statunitense in progetto da parte della Tomorrow Studios e Midnight Radio, che avrebbe visto la partecipazione anche della Sunrise, con la sceneggiatura di Christopher Yost e il coinvolgimento del regista dell'anime originale Shin'ichir\u014d Watanabe come consulente creativo. Il 4 aprile 2019 \u00e8 stato reso noto il cast della serie live action con John Cho nel ruolo di Spike Spiegel, Mustafa Shakir nel ruolo di Jet Black, Daniella Pineda nel ruolo di Faye Valentine e Alex Hassel nei panni di Vicious. Il 25 settembre 2021 viene rivelata la sigla d'apertura, composta da Y\u014dko Kanno, che gi\u00e0 si era occupata delle sigle dell'anime e del film. La serie ha debuttato internazionalmente il 19 novembre 2021 sulla piattaforma di streaming Netflix con una prima stagione di dieci episodi. Poco meno di un mese dopo \u00e8 stato per\u00f2 reso noto che non sarebbe stata prolungata, a causa dei costi troppo alti di produzione in relazione alle visualizzazioni ottenute.\nManga.\nDall'anime televisivo sono stati tratti due manga, entrambi originariamente pubblicati da Kadokawa Shoten sulla rivista \"sh\u014djo\" \"Asuka Fantasy DX\". Il primo adattamento, intitolato e realizzato da Cain Kuga, \u00e8 stato serializzato nel 1998, prima dell'inizio della trasmissione dell'anime, e in seguito raccolto in due volumi \"tank\u014dbon.\" Si tratta di una riscrittura alternativa della serie TV. L'opera \u00e8 stata esportata negli Stati Uniti, dove \u00e8 stata pubblicata da Tokyopop dall'8 aprile al 10 giugno 2003, e in Francia, dal 13 aprile al 15 giugno 2004 per conto di Pika \u00c9dition.\nIl secondo manga si intitola semplicemente \"Cowboy Bebop\" ed \u00e8 illustrato da Yutaka Nanten su testi di Hajime Yatate. Esso costituisce uno \"spin-off\" dell'anime. I singoli capitoli sono stati serializzati tra il 1999 e il 2000 e poi pubblicati in tre \"tank\u014dbon\". Un'edizione italiana \u00e8 stata pubblicata da Dynamic Italia in tre volumi corrispondenti agli originali ma con senso di lettura occidentale e con le tavole ribaltate, usciti tra il 20 settembre 2001 e 17 marzo 2003. Nel 2007 Panini Comics ne ha curato una ristampa, che presenta delle nuove traduzioni e copertine. Negli Stati Uniti \u00e8 stato edito da Tokyopop dal 23 aprile al 20 agosto 2002, in Germania \u00e8 stato pubblicato da Egmont Manga &amp; Anime da agosto a dicembre 2002, in Francia \u00e8 uscito da ottobre 2003 a febbraio 2004 per conto di Pika \u00c9dition.\nVideogiochi.\nDall'anime \u00e8 stato tratto , un videogioco sparatutto a scorrimento sviluppato da Bandai per PlayStation e uscito in Giappone il 14 maggio 1998. Un secondo videogioco, , \u00e8 stato prodotto sempre da Bandai e pubblicato per PlayStation 2 il 25 agosto 2005. Entrambi i videogiochi non sono stati tradotti n\u00e9 pubblicati al di fuori del Giappone.\nAltro.\nDalla serie \u00e8 stato tratto il racconto \"Cowboy Bebop: UT\", scritto da Dai Sat\u014d e pubblicato sul sito ufficiale della serie Cowboybebop.org come promozione al film. Ambientata nel 2044, circa una trentina di anni prima delle vicende narrate, la storia \u00e8 incentrata su Ural e Victoria Terpsichore nei loro giorni da cacciatori di taglie. \u00c8 stato pubblicato un solo capitolo del racconto, prima che il sito venisse chiuso.\nUn \"artbook\" intitolato \"Cowboy Bebop Illustration \uff5e The Wind \uff5e\" \u00e8 stato pubblicato il 25 ottobre 2004 dalla casa editrice SB Creative. Esso contiene 144 pagine di illustrazioni della serie, che ripercorrono le elaborazioni successive dei personaggi e delle ambientazioni, dalle prime bozze concettuali fino al prodotto finito. Sono presenti inoltre piccoli retroscena sulla produzione e interviste ai realizzatori.\nAccoglienza.\n\"Cowboy Bebop\" ha ricevuto un'accoglienza molto positiva di pubblico e critica. Secondo i dati diffusi da Bandai Visual, al febbraio 2006 la serie era, con 950\u00a0000 copie vendute, il quinto maggior franchise della compagnia per quanto riguarda il mercato home video giapponese. La rivista \"Animage\", inoltre, l'ha inserito nella lista dei cento migliori anime di tutti i tempi.\nIn occidente il successo della serie non fu da meno, soprattutto in Nord America, dove \u00e8 diventata una delle serie pi\u00f9 popolari di sempre e ha contribuito a far conoscere e diffondere l'interesse per l'animazione giapponese. Gli ascolti televisivi, grazie alla programmazione notturna, si sono rivelati molto alti e la Bandai Entertainment ha annunciato che nel 2005 le vendite dei VHS e dei DVD della serie in Canada e negli Stati Uniti hanno superato il milione di unit\u00e0. In un articolo del 2004 \"Newtype USA\" chiese ai suoi lettori di stilare una classifica dei 25 migliori anime di tutti i tempi; \"Cowboy Bebop\" si posizion\u00f2 secondo dopo \"Neon Genesis Evangelion\", confermandosi una delle serie anime pi\u00f9 rilevanti e influenti mai create. Nella classifica del 2007 di Anime Insider dei \"50 migliori anime di tutti i tempi\", la serie si \u00e8 posizionata al primo posto; mentre nella classifica del 2012 dell'australiana Madman Entertainment ha ottenuto il settimo.\nSulle classifiche del sito IGN, \"Cowboy Bebop\" \u00e8 comparso in numerose occasioni: nel 2009 nella lista delle \"100 migliori serie animate\", posizionandosi al 14\u00ba posto, e dieci anni pi\u00f9 tardi, nel 2019, si \u00e8 posizionato al secondo posto nella lista delle \"25 migliori serie anime di tutti i tempi\"; nel 2011 nella lista dei \"50 migliori show televisivi di fantascienza\", raggiungendo il 29\u00ba posto (ottenendo entrambe le volte il punteggio pi\u00f9 alto per un anime dopo \"Evangelion\") e nel 2006, quando la colonna sonora della serie si posiziona prima nella \"Top Ten delle migliori colonne sonore e temi musicali anime di tutti i tempi\". Inoltre Spike Spiegel si \u00e8 aggiudicato il quarto posto nella classifica dei \"25 migliori personaggi anime di tutti i tempi\" e IGN Movies ha inserito \"Cowboy Bebop\" nella sua lista dei \"10 adattamenti di cartoni animati che vorremmo vedere\" in formato live-action.\nSul sito Anime News Network, \"Cowboy Bebop\" detiene una media voto di 8,9, corrispondente ad un giudizio \"eccellente\" e basata sulle valutazioni di 12\u00a0000 utenti; sull'Internet Movie Database, invece, ha una media ponderata di 8,9/10, basata sul voto di 89\u00a0000 utenti, che la rende la serie anime con il quarto voto medio pi\u00f9 alto del sito. Il sito MyAnimeList riporta che la serie \u00e8 la 28\u00ba opera anime in ordine di gradimento presso il pubblico, con una valutazione di 8,78 espressa da oltre 595\u00a0000 utenti. Nel portale AnimeClick.it \u00e8, con una media di 8,921, la 10\u00aa serie anime pi\u00f9 apprezzata dagli utenti del sito.\nCritica.\nLa serie \u00e8 stata universalmente apprezzata dalla critica domestica e internazionale. Secondo un critico giapponese, \u00ab\"Cowboy Bebop\" era qualcosa che non si era mai visto prima negli anime... riconosciuto da tutti come fresco e stimolante\u00bb. Susan Napier ha aggiunto che la freschezza della serie pu\u00f2 essere attribuita all'animazione, che ha preferito inquadrature fuori dall'ordinario, contrasti chiaro-scuro e personaggi complessi ma attraenti.\nMike Crandol di Anime News Network ha affermato che \"Cowboy Bebop\" \u00e8 \u00abuno dei titoli pi\u00f9 popolari e rispettati nella storia degli anime\u00bb e lo ha definito \u00abuno show televisivo unico che trascende abilmente ogni tipo di genere\u00bb. Crandol ha esaltato i personaggi come \u00abalcuni dei [...] pi\u00f9 accattivanti che abbiano mai reso grazia a un anime\u00bb e ha dichiarato di aver molto apprezzato la qualit\u00e0 quasi \"filmica\" dell'animazione, la sceneggiatura sofisticata e le musiche. Il critico ha infine commentato che \"Cowboy Bebop\" \u00e8 una \"pietra miliare\" degli anime e \u00abuno dei migliori anime di sempre\u00bb, e che \u00absar\u00e0 ricordato ancora a lungo, dopo che tanti altri saranno stati dimenticati\u00bb. Christina Carpenter di T.H.E.M. Anime Reviews gli ha dato un punteggio di 5 stelle su 5 e l'ha definito uno dei migliori anime in assoluto, in grado di far \"vergognare\" molte opere simili e \u00ab[perfino] Hollywood\u00bb. Carpenter ha inoltre lodato l'animazione come \u00abuna rarit\u00e0 ed una meraviglia da vedere\u00bb, chiamandola \u00abpi\u00f9 che superba\u00bb, ed ha definito la trama e la caratterizzazione di \u00abuna sofisticatezza e sottigliezza che \u00e8 praticamente unica al mondo\u00bb. Essa ha infine espresso grande apprezzamento verso la colonna sonora, definendo la sigla d'apertura uno dei migliori brani che abbia mai sentito e concludendo che la serie sia \u00abun \"must\" per ogni collezionista serio di animazione giapponese\u00bb.\nIl sito Anime Critic ne elogia i personaggi e la loro esplorazione psicologica, giudica divertenti e appropriate le puntate pi\u00f9 rilassate e slegate dalla trama principale, e definisce la musica \"superba\". L'animazione viene descritta come \u00abchiara e precisa, leggermente pi\u00f9 scialba rispetto a molti anime pi\u00f9 recenti, ma decisamente di alta qualit\u00e0 per una serie TV\u00bb. In conclusione gli assegna quattro stelle e mezzo su cinque e afferma che la serie ha qualcosa da offrire per tutti i gusti. Scott Rider di @anime sottolinea la cura dei realizzatori per i dettagli, visibili nelle diverse scene, e la variet\u00e0 delle musiche di Y\u014dko Kanno. Andy Patrizio di IGN afferma che \u00ab\"Cowboy Bebop\" si classifica molto in alto nella scala degli anime\u00bb e lo definisce \u00abuno dei migliori esempi del genere che ci sia\u00bb. I punti di forza della serie individuati dal critico sono: \u00abuna trama intrigante, personaggi memorabili e una delle colonne sonore pi\u00f9 rivoluzionarie nel mondo degli anime\u00bb.\nI critici di Ex.org hanno molto apprezzato la serie. Keith Rhee ha affermato che \"Cowboy Bebop\" \"riesce a risplendere per il suo gusto e per l'eccellenza tecnica e realizzativa\", mentre l'unica critica che riconosce allo show \u00e8 di essere eccessivamente episodico e mancante di un filo narrativo ricorrente. Mark L. Johnson ha infine dichiarato che lo stile, la musica e un team di realizzatori talentuosi ed esperti hanno reso la serie carica di azione e originale, e meritevole dell'attenzione mediatica ricevuta. Il sito Teevee.org, infine, ha lodato i personaggi, l'alternanza tra momenti seri e comici, l'animazione e la colonna sonora, concludendo che \u00e8 un \u00abanime che anche coloro che odiano gli anime possono apprezzare\u00bb.\nRiconoscimenti.\n\"Cowboy Bebop\" ha ottenuto un gran numero di riconoscimenti. Nel 1998 l'anime venne premiato alla terza edizione degli Animation Kobe nella categoria miglior programma televisivo. Ikuko Sayama, l'allora caporedattore della rivista \"Newtype\", spieg\u00f2 i motivi che spinsero la giuria ad assegnare il premio, affermando che i giudici erano rimasti colpiti dalla sensazione di novit\u00e0 che trasudava dalla serie e dall'efficace lavoro di collaborazione tra i realizzatori, che ha permesso di far emergere in modo efficace i talenti dei singoli. Al Premio Seiun del 2000, che assegna un riconoscimento al miglior medium fantasy o di fantascienza dell'anno, \"Cowboy Bebop\" venne eletto miglior opera e, nello stesso anno, in occasione dell'Anime Expo, l'album \"Cowboy Bebop Blue\" ricevette un premio da parte della Societ\u00e0 per la promozione dell'animazione giapponese (SPJA).\nAll'Anime Grand Prix del 1999, Spike Spiegel venne eletto miglior personaggio maschile e Megumi Hayashibara miglior voce per la sua performance come Faye Valentine. \"Cowboy Bebop\" si aggiudic\u00f2 invece il secondo posto come miglior serie dietro a \"Mobile Battleship Nadesico the Movie - Il principe delle tenebre\". Nella stessa occasione Faye e Ed vennero votate rispettivamente al 5\u00ba e al 9\u00ba posto come migliori personaggi femminili; inoltre la \"Session 5: Ballad of Fallen Angels\", la \"Session 18: Speak Like a Child\", la \"Session 9: Jamming with Edward\" e lo special \"Mish-Mash Blues\" si sono classificati, nell'ordine: 2\u00b0, 8\u00b0, 18\u00b0 e 20\u00b0 miglior episodio di un anime del 1998. Infine, i brani \"Tank!\" e \"The Real Folk Blues\" vennero nominati terza e quindicesima miglior canzone. L'anno seguente, nell'Anime Grand Prix del 2000, la serie si riconferm\u00f2 seconda in classifica, dopo \"Card Captor Sakura\", e nuovamente vincitrice dei premi come miglior personaggio maschile per Spike e miglior voce per la Hayashibara. Faye Valentine ottenne il sesto posto come miglior personaggio femminile, la \"Session 26: The Real Folk Blues (Part 2)\" e la \"Session 24: Hard Luck Woman\" si classificarono rispettivamente 3\u00b0 e 17\u00b0 miglior episodio di un anime nel 1999; mentre i brani \"Tank!\" e \"Blue\" furono eletti rispettivamente settima e dodicesima miglior canzone.\nEredit\u00e0 culturale.\nNel 2007 l'Agenzia giapponese per gli affari culturali, branca del Ministero dell'educazione, ha inserito la serie nella lista dei 50 anime che pi\u00f9 di ogni altro hanno contribuito a diffondere la cultura giapponese all'estero e il sito IGN afferma che il suo pi\u00f9 grande merito \u00e8 aver introdotto \u00abun'intera generazione agli anime\u00bb. Nel marzo 2009 il sito web A.V. Club, associato al periodico \"The Onion\", ha definito \"Cowboy Bebop\" \u00abgiustamente un grande successo\u00bb e una serie indispensabile per comprendere il mondo degli anime nel suo complesso. L'anime \u00e8 stato fonte di ispirazione per vari registi statunitensi, fra cui Quentin Tarantino, in modo particolare per una del suo film del 2003 \",\" e Rian Johnson, che ha citato l'anime come ispirazione visiva per il suo film del 2005 \"Brick - Dose mortale.\" Altri artisti che sono stati influenzati da \"Cowboy Bebop\" sono l'attore Robin Williams e lo scrittore Orson Scott Card; quest'ultimo nel 2011 scrisse un saggio in cui elogiava l'anime paragonandolo a \"Firefly\", serie televisiva \"cult\" creata da Joss Whedon nel 2002.\nFin dal termine della trasmissione originale dello show, i fan hanno molto speculato su un possibile seguito, complice il fatto che Shin'ichir\u014d Watanabe non si sia mai sbilanciato su una tale eventualit\u00e0 e in un'intervista al \"The Daily Texan\" del 2006 alla domanda in questione abbia risposto: \u00abun giorno... forse, un giorno\u00bb."}
{"id": "250547", "revid": "599013", "url": "https://it.wikipedia.org/wiki?curid=250547", "title": "Valle dei Mocheni", "text": "La Valle dei M\u00f2cheni, o Valle del F\u00e8rsina (in m\u00f2cheno \"Bersntol\", in tedesco \"Fersental\"), \u00e8 una valle italiana in provincia di Trento percorsa dal torrente Fersina, dalla sua sorgente fino alla cittadina di Pergine Valsugana. L'area \u00e8 nota per la presenza di un'isola linguistica germanofona di origine medievale, quella dei Mocheni.\nMonti.\nLa valle \u00e8 attorniata dalle vette del settore occidentale del gruppo del Lagorai ed \u00e8 ricca di pascoli e di boschi, in particolare larici e abeti rossi.\nI monti principali (con corrispettivo nome mocheno) che contornano la valle sono:\nComuni della valle.\nLa valle dei Mocheni interessa i comuni di Fierozzo (\"Vlarotz\"), Frassilongo (\"Garait\"), Pal\u00f9 del Fersina (\"Palai en Bersntol\") e Sant'Orsola Terme (il paese pi\u00f9 grande e pi\u00f9 popoloso, di lingua italiana, come tutta la parte meridionale del versante occidentale della valle); inoltre interessa anche parte dei comuni di Vignola-Falesina (in particolare la frazione di Falesina) e di Pergine Valsugana (frazione di Canezza).\nLa sua economia \u00e8 essenzialmente agricola: rinomata la coltivazione di piccoli frutti (fragole, lamponi, more, mirtilli ecc.), particolarmente sviluppatasi nell'ultimo ventennio. Inoltre vi si produce la treccia mochena, un dolce tipico della vallata nonostante alcune perplessit\u00e0 sulla sua autenticit\u00e0.\nStoria.\nPrima del medioevo la valle \u00e8 sfruttata solo nei mesi estivi per i pascoli; i primi insediamenti stabili datano alla met\u00e0 del XIII secolo nella parte bassa della valle, interessando la zona del comune di Frassilongo e delle sue frazioni. All'inizio del XIV secolo, gli insediamenti si spostano anche nella parte alta e meno raggiungibile dell'area; vengono cos\u00ec fondati i primi masi con abitanti stabili, in quelli che oggi sono i comuni di Fierozzo e Pal\u00f9 del Fersina. I primi abitanti, noti con il nome di \"roncadori\" (dal termine roncola con cui si rende lavorabile la terra), sono agricoltori di provenienza prevalentemente germanica, e si stabiliscono sul monte di Fierozzo. \nLa valle dipendeva nel medioevo prevalentemente dal Castello di Pergine, mentre il monte di Fierozzo era propriet\u00e0 del Principato vescovile di Trento, concesso in affitto perpetuo alla comunit\u00e0 di Povo. Il monte pass\u00f2 nel tempo sotto l'influenza dei conti del Tirolo e l'area fu sempre pi\u00f9 germanizzata e divisa fra la giurisdizione dei castellani di Pergine (che nel 1400 possedevano 32 masi a Fierozzo) e quella delle casate di Corrado de Frauenberg, dei Greifenstein e degli Starkenberg.\nA questi si aggiunge una seconda ondata di arrivi, sempre da aree germaniche, di lavoratori nelle miniere locali (i \"canopi\"), nei secoli XV e XVI. L'attivit\u00e0 mineraria arricchisce la vita economica della valle e favorisce l'aumento della popolazione. L'estrazione di rame, argento, piombo, quarzo proseguir\u00e0 per secoli, fino a terminare con l'estrazione di fluorite fino agli anni settanta del Novecento, quando l'attivit\u00e0 ha termine.\nL'attivit\u00e0 agricola e quella mineraria, assieme all'evoluzione della lingua mochena dal tedesco, costituiscono i principali fattori caratterizzanti della cultura della valle.\nL'attivit\u00e0 commerciale tipica della valle \u00e8 invece, a partire dal XVIII secolo, quella dei \"Krumer\" (forma italiana: \"cr\u00f2meri\"), contadini che, durante i mesi invernali, si trasformano in venditori ambulanti. Tradizionalmente essi vendono immagini religiose sotto vetro, materiale che si procurano in Boemia Meridionale, Austria e Baviera e che commerciano spostandosi in varie aree geografiche a nord e a est, arrivando in alcune epoche fino al confine dell'Impero ottomano. In seguito, oggetto del commercio diventarono principalmente stoffe per abiti, assieme alla minuteria per cucire e ricamare; l'attivit\u00e0 va a scemare intorno agli anni sessanta del Novecento.\nDurante la prima guerra mondiale la valle viene toccata dalle operazioni militari (lo scrittore Robert Musil vi combatt\u00e9 in qualit\u00e0 di tenente dell'esercito austroungarico, esperienza che ricorder\u00e0 nei suoi diari e in alcune novelle e poesie). In particolare la novella dal titolo italiano \"Grigia\" \u00e8 ambientata in quella che lo scrittore per primo definisce \"valle incantata\". Nel 1942 diversi abitanti di lingua m\u00f2chena scelgono di trasferirsi, secondo quanto previsto dall'accordo firmato nel 1939 da Hitler e Mussolini relativo alla \"opzione\" (la scelta di una patria omogenea rispetto alla propria appartenenza etnico-culturale) in fattorie del Protettorato di Boemia e Moravia, occupato dai nazisti. La maggioranza di essi far\u00e0 poi ritorno in valle dopo la fine della seconda guerra mondiale."}
{"id": "250548", "revid": "104458", "url": "https://it.wikipedia.org/wiki?curid=250548", "title": "Campionati mondiali di sci alpino 1950", "text": "I Campionati mondiali di sci alpino 1950 si svolsero ad Aspen negli Stati Uniti."}
{"id": "250550", "revid": "2043126", "url": "https://it.wikipedia.org/wiki?curid=250550", "title": "Santiago", "text": "Santiago \u00e8 un nome proprio di persona maschile in prevalenza spagnolo e portoghese, letteralmente \"Giacomo\". \u00c8 anche un toponimo molto diffuso nei paesi di lingua spagnola e portoghese. "}
{"id": "250556", "revid": "12067", "url": "https://it.wikipedia.org/wiki?curid=250556", "title": "Root server", "text": ""}
{"id": "250557", "revid": "1149807", "url": "https://it.wikipedia.org/wiki?curid=250557", "title": "FLCL", "text": " \u00e8 un OAV del 2000 di sei episodi realizzato dagli studi Gainax e Production I.G.\n\"FLCL\" \u00e8 stato lanciato dallo slogan \u00ab\"The new digital animation\"\u00bb perch\u00e9 la Gainax intendeva con questa breve serie animata realizzare un precedente di alta qualit\u00e0 nel campo delle nuove tecnologie informatiche (CG) applicate all'animazione tradizionale (disegno a mano). Il risultato \u00e8 un'opera caratterizzata da uno svolgimento volontariamente nonsense e un'estrema cura per la grafica e il dettaglio.\nL'idea per il titolo \u00e8 di Kazuya Tsurumaki e viene da un CD in una rivista musicale intitolato \"Fooly-Cooly\".\nRealizzata da uno staff di alto profilo, la serie segna il debutto alla regia generale di Kazuya Tsurumaki, mentre la sceneggiatura \u00e8 affidata a Y\u014dji Enokido (noto per \"Neon Genesis Evangelion\", \"Sailor Moon\" e \"La rivoluzione di Utena\") ed il character design \u00e8 di Yoshiyuki Sadamoto (\"Neon Genesis Evangelion\", \"Nadia - Il mistero della pietra azzurra\").\nIn Giappone \u00e8 stato pubblicato in sei DVD tra il 26 aprile 2000 e il 16 marzo 2001; in Italia \"FLCL\" \u00e8 stato pubblicato da Dynit in 3 DVD usciti nel 2005; negli Stati Uniti \u00e8 stato trasmesso su Cartoon Network a partire dal 5 agosto 2003.\nIl 24 marzo 2016 \u00e8 stato annunciato il prosieguo di \"FLCL\" con 12 episodi divisi in 2 serie. Durante l'Anime Expo 2017 sono stati annunciati i membri del cast e la distribuzione \u00e8 avvenuta nei cinema giapponesi, rispettivamente il 7 settembre 2018 per FLCL Alternative ed il 28 dello stesso mese per FLCL Progressive.\nTrama.\nA bordo di una Vespa gialla una giovane ragazza dai capelli rosa, Haruko, travolge letteralmente il protagonista della storia, Naota, uno studente delle elementari, e dopo averlo miracolosamente rianimato lo colpisce violentemente in testa col suo basso elettrico mancino Rickenbacker 4003. Dalla fronte del ragazzo spunter\u00e0, proprio a causa di quest'ultima botta, una strana protuberanza a cui Haruko sar\u00e0 tanto interessata da insediarsi in casa di Naota facendosi assumere come domestica dal padre.\nNaota ha per\u00f2 ben altri problemi a cui pensare: oltre a dover nascondere il \"bernoccolo\", ormai eccessivamente grande, ai suoi compagni di classe, deve far fronte alle avances di Mamimi il cui ragazzo, fratello maggiore di Naota, \u00e8 partito per l'America in cerca di successo col baseball. Sar\u00e0 proprio quel bernoccolo a complicargli la vita, episodio dopo episodio dalla testa di Naota usciranno macchine sempre pi\u00f9 stravaganti, pi\u00f9 o meno antropomorfe, in grado di creare grande scompiglio nella tranquilla cittadina di Mabase, tutto ci\u00f2 grazie a una misteriosa capacit\u00e0 chiamata \"N.O.\"; grazie a questo potere, innescato dalla differenza dei processi cerebrali tra emisfero destro e emisfero sinistro, \u00e8 possibile richiamare oggetti di qualunque genere da ogni parte dell'universo grazie a un portale interdimensionale che si forma all'interno della testa del portatore.\nDal bernoccolo di prima appare un androide con uno schermo al posto della testa, Canti, l'unico robot abbastanza docile da riuscire ad obbedire a Naota e alla sua famiglia che, infatti, lo impiegher\u00e0 nelle piccole commissioni e nei lavori domestici pi\u00f9 disparati. Sar\u00e0 Canti ad apparire come obiettivo degli altri robot che, uno dopo l'altro, cercheranno di contrastarlo con qualsiasi mezzo: egli rappresenta, infatti, una minaccia per la Medical Meccanica poich\u00e9, assorbendo Naota, \u00e8 in grado di ottenere una forza straordinaria. Ma anche Haruko \u00e8 interessata a questo enorme potere: armata del suo micidiale basso elettrico cercher\u00e0 di proteggere il prezioso Canti, e non ha intenzione di smettere di combattere fino a che non si sar\u00e0 riappropriata di ci\u00f2 che la Medical Meccanica le ha rubato, Atomsk, il mitico Re dei Pirati, un essere il cui N.O. \u00e8 tanto grande da permettergli di rubare interi pianeti.\nMedia.\nAnime.\nL'anime, frutto di una collaborazione tra gli studi Gainax e Production I.G., fu diretto da Kazuya Tsurumaki. In Giappone la serie, composta dai sei episodi, venne pubblicata per la prima volta in home video dal 26 aprile 2000 al 16 marzo 2001.\nIl 24 marzo 2016 \u00e8 stato annunciato il prosieguo di \"FLCL\" con 12 episodi divisi in 2 serie. Durante l'Anime Expo 2017 sono stati annunciati i membri del cast e la distribuzione \u00e8 avvenuta nei cinema giapponesi, rispettivamente il 7 settembre 2018 per \"FLCL Alternative\" ed il 28 dello stesso mese per \"FLCL Progressive\".\nIn Italia fu distribuita la prima serie edita da Dynit in 3 DVD distribuiti dal 13 maggio al 26 agosto 2005. Inoltre, il solo primo episodio fu trasmesso su MTV durante l\"'Anime Week\" l'11 settembre 2005.\nColonna sonora.\nCaratterizzata dai ritmi J-pop e J-rock dei the pillows, la colonna sonora di \"FLCL\" rappresenta una novit\u00e0 assoluta nel mondo degli anime. \u00c8 infatti formata da brani per lo pi\u00f9 cantati ed \u00e8 stata composta quasi autonomamente dalle sequenze video. \u00c8 contraddistinta da uno stile giovanile e frizzante, largamente apprezzato dai giovani giapponesi. Ha contribuito ad aumentare la popolarit\u00e0 dei the pillows in tutto il mondo.\nInizialmente il gruppo musicale non era interessato a far usare la propria musica per un anime ma successivamente hanno riconosciuto l'importanza che ha avuto \"FLCL\" per loro in termini di popolarit\u00e0.\nSono stati pubblicati vari album contenenti la colonna sonora di \"FLCL\". Il primo di questi, (raccolta delle musiche degli episodi 1-3), usc\u00ec nel 2000. Successivamente venne distribuito (episodi 4-6 e alcune parti recitate in drama) nel 2001. A distanza di alcuni anni, nel 2005 arriv\u00f2 ; compilation delle prime due raccolte musicali contenente solo musica dei the pillows, pubblicata in contemporanea anche negli Stati Uniti d'America. Nel 2018, in occasione dell'uscita dei due film, fu lanciato sul mercato , raccolta dei brani dei the pillows presenti in \"Progressive\" e \"Alternative\".\nManga.\nIl manga di \"FLCL\" \u00e8 stato realizzato solo successivamente alla serie, nel 2000, dall'autrice Hajime Ueda, mangaka semiprofessionista che prima di \"FLCL\" si era occupata solo di d\u014djinshi. Lo stile di disegno e narrazione \u00e8 del tutto diverso dall'anime, il che rende il fumetto un prodotto fruibile a s\u00e9.\nIn Italia \u00e8 stato pubblicato da Play Press in due volumi usciti nel febbraio e nel maggio 2003; l'edizione \u00e8 editorialmente molto fedele all'originale, con sovraccopertina in cartoncino leggero e illustrazioni iniziali a colori come in originale (cosa non troppo usuale nelle edizioni italiane dei manga).\nL'autrice, anche famosa per le sue sculture, ha realizzato dei modellini dei personaggi di \"FLCL\" che sono stati stampati nei due volumi per accompagnare le descrizioni dei personaggi: nel primo volume abbiamo Canti che esce dalla fronte di Naota, Haruko, Mamimi con in braccio MyuMyu e Ninamori; sotto la sovraccopertina vi \u00e8 invece una stampa in tonalit\u00e0 rosa (colore predominante della cover) modellino delle gambe di Naota che escono da terreno, riproduzione di una scena del manga. Nel secondo volume invece vi sono unicamente i modellini di Kamon, Shigekuni e Mamimi di schiena; sotto la sovraccoperta abbiamo stavolta una stampa di Ninamori con relativo robot in tonalit\u00e0 verdi, ancora una volta colore dominante di copertina.\nLa cosa che pi\u00f9 colpisce dell'opera \u00e8 sicuramente lo stile di disegno, completamente diverso da quello pulito ed elegante dell'anime: i personaggi sono caricaturali, graficamente minimali, praticamente solo abbozzati. Spesso a causa dei disegni confusi, ma anche dei dialoghi piuttosto criptici, la comprensione della storia sfugge al lettore, proseguendo il senso di nonsense ed ermeticit\u00e0 presente anche nel cartone animato.\nRomanzi.\nDalla serie \u00e8 stato anche tratto un romanzo in tre parti scritto dallo sceneggiatore dell'anime Yoji Enokido."}
{"id": "250558", "revid": "1360634", "url": "https://it.wikipedia.org/wiki?curid=250558", "title": "Antologia dello humour nero", "text": "Antologia dello humour nero \u00e8 una raccolta di racconti \"neri\" scelti da autori classici dello scrittore e teorico del movimento surrealista Andr\u00e9 Breton.\nL'Antologia, che segn\u00f2 un'epoca in cui la poesia, l'arte, il meraviglioso, diventano i fondamenti dell'esperienza umana, venne pubblicata per la prima volta nel 1939 ed ebbe numerose ristampe.\nLa scelta che Br\u00e9ton fa dei racconti \u00e8 una scelta volutamente scandalosa, che annulla definitivamente i confini tra i vari generi letterari andando contro ogni canone prestabilito.\nL'opera, nella edizione a cura di Paola D\u00e8cina Lombardi pubblicata dall'Einaudi nel 1970, \u00e8 fornita da una introduzione, una nota bibliografica e la cronologia della vita oltre che da due saggi inediti in Appendice dal titolo \"La confessione sdegnosa\" e \"Il surrealismo e la tradizione.\" \nNell'Antologia vengono presi in esame 45 autori introdotti da un breve saggio e da una scelta di brani degli stessi di carattere noir.\nTra gli autori molti sono famosi, altri poco noti, alcuni decisamente considerati \"scomodi\". Apre il testo Jonathan Swift e lo chiude Jean-Pierre Duprey, nel mezzo i seguenti: Marchese de Sade, George Christoph Lichtenberg, Charles Fourier, Thomas De Quincey, Pierre-Fran\u00e7ois Lacenaire, Christian Dietrich Grabbe, P\u00e9trus Borel, Edgar Allan Poe, Xavier Forneret, Charles Baudelaire, Lewis Carroll, Villiers de l'Isle-Adam, Charles Cros, Friedrich Nietzsche, Isidore Ducasse conte di Lautr\u00e9amont, Joris-Karl Huysmans, Tristan Corbi\u00e8re, Germain Nouveau, Arthur Rimbaud, Alphonse Allais, Jean-Pierre Brisset, O. Henry, Andr\u00e9 Gide, John Millington Synge, Alfred Jarry, Raymond Roussel, Francis Picabia, Guillaume Apollinaire, Pablo Picasso, Arthur Cravan, Franz Kafka, Jacob van Hoddis, Marcel Duchamp, Hans Arp, Alberto Savinio, Jacques Vach\u00e9, Benjamin P\u00e9ret, Salvador Dal\u00ed, Jean Ferry, Leonora Carrington, Gis\u00e8le Prassinos, Jean-Pierre Duprey."}
{"id": "250560", "revid": "12582", "url": "https://it.wikipedia.org/wiki?curid=250560", "title": "Mocheni", "text": ""}
{"id": "250568", "revid": "119984381", "url": "https://it.wikipedia.org/wiki?curid=250568", "title": "Carlo Vidusso", "text": "Biografia.\nNato in Cile, studi\u00f2 pianoforte con Ernesto Drangosch e si diplom\u00f2 a 9 anni a Buenos Aires.\nTrasferitosi in Italia, studi\u00f2 composizione con Giulio Cesare Paribeni e Renzo Bossi al Conservatorio di Milano e continu\u00f2 al pianoforte con Carlo Lonati. A 14 anni cominci\u00f2 a suonare per i concerti della EIAR di Milano.\nVirtuoso dotato di tecnica eccezionale e leggendaria facilit\u00e0 di lettura, inizi\u00f2 a vent'anni un'intensa carriera concertistica in Italia e in Europa.\nSulla straordinaria lettura a prima vista di Vidusso sono noti diversi aneddoti: a quanto pare era in grado di risolvere al volo complicati problemi di diteggiatura senza alcuno sforzo.\nIn un caso, fu chiamato a sostituire in extremis (poche ore prima del concerto) un pianista infortunato ad una mano, su brani che aveva ascoltato s\u00ec, ma mai studiato.\nVidusso esegu\u00ec il concerto senza prove, dopo aver poco pi\u00f9 che scorso la partitura nei camerini; ciononostante, la qualit\u00e0 dell'esecuzione fu tale che n\u00e9 il pubblico comune n\u00e9 gli esperti presenti in sala intuirono minimamente quanto era accaduto.\nQuesta dote avrebbe anche alimentato una \"bonaria\" malignit\u00e0 nei suoi riguardi, secondo la quale le sue esecuzioni con lo studio peggioravano rispetto alla prima lettura.\nLa sua maniacale cura per la diteggiatura era esasperata a tal punto da diteggiare tutte le note dello spartito con una logica digitale che richiedeva un uso di tutte le dita e soprattutto che sulla ripetizione di un tasto la diteggiatura cambiasse in modo tale da ottenere un suono mai uguale al precedente.\nInoltre nelle sue diteggiature usava indicare con il \"6\" che il tasto venisse suonato con il quinto-quarto-terzo e pollice in mezzo contemporaneamente per una sonorit\u00e0 pi\u00f9 piena;\nil \"7\" indicava la stessa situazione ma in maniera trasversa cio\u00e8 con il palmo della mano rivolto verso l'esterno; l'\"8\" il pollice che tiene due tasti contemporaneamente; il \"9\" l'indice rovesciato per una sonorit\u00e0 pi\u00f9 leggera e il \"10\" il pugno chiuso sui tasti.\nAnche l'uso del pedale era curato al dettaglio e con un'indicazione precisa in cui segnava i casi in cui lo stesso doveva essere tolto completamente e anche quando doveva essere risollevato per met\u00e0, un quarto, un ottavo ecc.\nOltre a diteggiare tutte le note dello spartito con una estrema cura e attenzione alla migliore soluzione da scegliere e segnare ove necessario il pedale, un particolare piuttosto curioso di Vidusso a conferma ancor di pi\u00f9 della sua estrema cura per i dettagli stava nell'indicare quante note ci fossero nello spartito.\nA causa di un disturbo al terzo dito della mano destra, Vidusso smise di suonare in pubblico verso la fine del 1953.\nSi dedic\u00f2 quindi completamente all'insegnamento. Tra i suoi molti allievi, vi sono Leonardo Leonardi, Piero Rattalino, Maurizio Pollini, Graziella Provedel, Renata Tebaldi (che fu da lui esaminata quando si diplom\u00f2 in pianoforte a Parma), Andr\u00e9-Sebastien Savoie, Paolo Marcarini, Gerolamo Vago, Leopoldo La Rosa, Donella Sabatini. Ha diteggiato molte musiche pianistiche. Ha vinto numerosi concorsi pianistici internazionali. \nVenne sepolto al cimitero di Lambrate, dove i suoi resti sono poi stati raccolti in una celletta.\nVidusso e Pollini al concorso Busoni.\nDurante l'edizione del 1956 del Concorso pianistico internazionale Ferruccio Busoni, Vidusso doveva coprire il ruolo di pianista esecutore per il concorso di composizione. Impossibilitato, propose come sostituto il suo allievo Maurizio Pollini, allora quattordicenne; la proposta fu accolta dalla giuria, ma con una certa perplessit\u00e0 dovuta alla giovane et\u00e0 del discepolo. Pollini sbalord\u00ec tutti eseguendo impeccabilmente i brani in concorso e, fatto inusuale, a memoria, nonostante il breve tempo a disposizione per apprenderli; imponendosi cos\u00ec all'attenzione per le proprie non comuni doti, di cui avrebbe poi dato continue prove in seguito."}
{"id": "250570", "revid": "92723", "url": "https://it.wikipedia.org/wiki?curid=250570", "title": "Santiago de los Caballeros", "text": "Santiago de los Caballeros, o Santiago de los Treinta Caballeros, la \"Ciudad Coraz\u00f3n\", la prima Santiago d'America, \u00e8 la seconda citt\u00e0 della Repubblica Dominicana per popolazione.\nGeografia fisica.\nOltre al capoluogo comprende i distretti municipali di: Sabana Iglesia, Baitoa, Pedro Garc\u00eda, La Canela e Jacagua.\nLa citt\u00e0 ha un'estensione di 75 km\u00b2.\nStoria.\nFu fondata nel 1495 durante la prima ondata di colonizzazione spagnola del Nuovo Mondo.\nLa colonia originale si trovava in localit\u00e0 Jacagua, ma nel 1506 fu distrutta da un terremoto e mossa alla posizione attuale. Fu devastata da un altro terremoto nel 1562.\nHa avuto un'importanza strategica nella Guerra dominicana d'indipendenza del 1844.\nSituazione attuale.\nSituata nella regione del Cibao, nel nord del paese, ha avuto sempre una forte intraprendenza imprenditoriale, che nel ha fatto la capitale economica del paese. Conta quasi 700.000 abitanti, e nelle sue vicinanze si trova la pi\u00f9 importante zona franca del paese.\n\u00c8 sede dell'omonima arcidiocesi della Chiesa cattolica.\n\u00c8 servita dall'Aeroporto internazionale del Cibao.\n\u00c8 sede della squadra di baseball delle \"\u00c1guilas Cibae\u00f1as\" (Aquile del Cibao).\nSu una collina che sovrasta la citt\u00e0 si erge un monumento di marmo di 67 metri di altezza, la cui costruzione cominci\u00f2 nel 1944 per ordine dell'allora dittatore Rafael Le\u00f3nidas Trujillo. Trujillo gli pose il nome di \"Monumento della pace di Trujillo\". Dopo la caduta del tiranno, assassinato nel 1961, gli fu cambiato il nome a \"Monumento agli Eroi della Restaurazione di Santiago\".\nL'evento culturale pi\u00f9 importante della citt\u00e0 sono le feste popolari del carnevale che cominciano la prima domenica di febbraio e terminano l'ultimo giorno dello stesso mese.\nIn quanto a eventi commerciali, Expo Cibao, che si celebra tutti gli anni tra agosto e ottobre rappresenta l'evento di maggiore importanza della regione.\nInfrastrutture e trasporti.\nLa citt\u00e0 \u00e8 servita dall'Aeroporto Internazionale del Cibao.\nAmministrazione.\nLa citt\u00e0 \u00e8 gemellata con:"}
{"id": "250571", "revid": "11684", "url": "https://it.wikipedia.org/wiki?curid=250571", "title": "Prestazioni corrispettive", "text": ""}
{"id": "250572", "revid": "1060", "url": "https://it.wikipedia.org/wiki?curid=250572", "title": "Ciudad Coraz\u00f3n", "text": ""}
{"id": "250573", "revid": "1060", "url": "https://it.wikipedia.org/wiki?curid=250573", "title": "Santiago de los Treinta Caballeros", "text": ""}
{"id": "250574", "revid": "1060", "url": "https://it.wikipedia.org/wiki?curid=250574", "title": "Santiago de los 30 Caballeros", "text": ""}
{"id": "250575", "revid": "287204", "url": "https://it.wikipedia.org/wiki?curid=250575", "title": "Pompa per bicicletta", "text": "Una pompa per bicicletta \u00e8 una normale pompa adatta a spostare aria che viene collegata alla valvola di ritegno montata sulla ruota della bicicletta in modo da gonfiare la camera d'aria interna al copertone o il tubolare. \nDescrizione.\nIl tipo pi\u00f9 comune \u00e8 una singola pompa volumetrica, un cilindro entro il quale scorre lo stantuffo: due valvole unidirezionali (comunemente costituite da semplici membrane in gomma) permettono alternativamente l'afflusso dell'aria esterna nel cilindro e la immissione da questi nel condotto di uscita; estraendo lo stantuffo l'aria riempie la camera, premendo lo stantuffo essa viene pompata nello pneumatico.\nIl condotto di uscita \u00e8 normalmente un tubo in gomma rinforzato con una maglia di materiale sintetico che limita gli effetti di espansione dati dalla pressione ed i rischi di esplosione. All'estremit\u00e0 del tubo \u00e8 posto un connettore con incastro adatto alla valvola della ruota (tipicamente la tenuta meccanica \u00e8 realizzata da un semplice manicotto in gomma morbida che aderisce alle creste della filettatura esterna della valvola), dato che esistono principalmente due tipi di valvole, questo dispositivo di tenuta e valvola anti-ritorno sono bivalenti ed \u00e8 sufficiente capovolgerli.\nTipo.\nPu\u00f2 essere di vario tipo e dimensione, anche se essenzialmente ne esistono di due tipi:"}
{"id": "250579", "revid": "125883633", "url": "https://it.wikipedia.org/wiki?curid=250579", "title": "Lapsi", "text": "\"Lapsi\" (letteralmente \"scivolati\") era il termine latino usato, nel III e IV secolo, per indicare i cristiani che, sotto la minaccia delle persecuzioni, compirono atti di adorazione verso gli d\u00e8i pagani.\nIntroduzione.\nTale termine veniva regolarmente usato nel III secolo per definire i cristiani che erano ritornati al paganesimo, specialmente per coloro che, durante le persecuzioni, avevano mostrato la loro debolezza di fronte all'idea della tortura ed avevano rinnegato la loro fede sacrificando agli dei pagani o con altre azioni. Molti dei \"lapsi\", in realt\u00e0 la maggior parte dei numerosi casi che si verificarono durante la persecuzione della met\u00e0 del III secolo, certamente non tornarono al paganesimo per convinzione, ma, minacciati di spoliazione e di severe punizioni (esilio, lavori forzati o morte), non ebbero il coraggio di confessare fermamente la loro fede ed il loro unico desiderio era di salvarsi dalla persecuzione attraverso un atto esteriore di apostasia, in modo da conservare le loro propriet\u00e0, la loro libert\u00e0 e la loro vita.\nL'obbligo di confessione della fede cristiana in tutte le circostanze e di evitare ogni atto di abiura era stato saldamente stabilito nella chiesa fin dal periodo apostolico. La \"prima lettera di Pietro\" esortava i credenti a rimanere saldi nelle avversit\u00e0 (1:6, 7; 4:16, 17). Nella sua lettera a Traiano, Plinio scriveva che coloro che erano realmente cristiani non avrebbero offerto alcun sacrificio agli dei pagani e non avrebbero proferito alcuna imprecazione contro Cristo. Tuttavia si apprende, sia dal \"Pastore di Erma\" che dai resoconti delle persecuzioni e dei martiri, che diversi cristiani, dopo il II secolo, mostrarono debolezza e si allontanarono dalla fede. Lo scopo dei procedimenti civili contro i cristiani, come indicato negli scritti di Traiano a Plinio, era condurli all'apostasia. Si salvarono solo quei cristiani che dichiararono di non desiderare pi\u00f9 esserlo e compirono atti di culto pagano, ma coloro che resistettero furono puniti.\nNel \"Martirio di San Policarpo\" (c. iv; edizione Franz Xaver von Funk, \"Patres Apostolici\", I, 319), si pu\u00f2 leggere di un frigiano, tale Quinto, che, inizialmente, aveva confessato la fede cristiana, ma che, alla vista delle belve feroci nell'anfiteatro, mostr\u00f2 debolezza e si fece persuadere dal proconsole a sacrificare agli dei. La lettera dei cristiani di Lione, sulla persecuzione del 177, narrava, similmente, di dieci fratelli che avevano mostrato debolezza ed erano caduti nell'apostasia. Tuttavia, isolati e stimolati dall'esempio e dal gentile trattamento che ricevettero dai cristiani che erano rimasti saldi nella loro fede, molti di loro si pentirono ed in un secondo processo, in cui i rinnegati dovevano mostrarsi convinti, confessarono Cristo e guadagnarono la corona dei martiri (Eusebio di Cesarea, \"Storia ecclesiastica\", V, II).\nI Lapsi durante la persecuzione di Decio.\nIn generale, nella chiesa del II secolo e dell'inizio del III era principio affermato che un apostata, anche se avesse fatto la dovuta penitenza, non poteva rientrare nella comunit\u00e0 cristiana, o essere riammesso all'Eucaristia. L'idolatria era uno dei tre peccati che imponevano l'esclusione dalla chiesa. Dopo la met\u00e0 del III secolo, la questione dei \"lapsi\" si present\u00f2 in parecchie occasioni originando serie dispute all'interno delle Comunit\u00e0 cristiane e favorendo un ulteriore sviluppo della disciplina penitenziale della chiesa. La prima occasione in cui la questione dei \"lapsi\" divenne seria e condusse ad uno scisma fu durante la persecuzione di Decio (250-251).\nUn editto imperiale dispose che ogni cristiano avrebbe dovuto effettuare un atto di idolatria. Chiunque si rifiutava veniva minacciato con le punizioni pi\u00f9 severe. I funzionari imperiali furono incaricati di cercare i cristiani, di costringerli a sacrificare e di perseguitare i recalcitranti con la massima severit\u00e0. Per la Chiesa, le conseguenze di questo primo editto di persecuzione generale furono terribili. Durante la lunga pace di cui avevano goduto i cristiani, molti erano stati allettati dallo spirito della mondanit\u00e0. Un gran numero di laici e persino alcuni membri del clero, alla promulgazione dell'editto, si affollarono immediatamente agli altari degli idoli pagani per offrir loro sacrifici. Esistono tuttora dettagliate testimonianze di quanto avvenne in Africa ed a Roma grazie alla corrispondenza di San Cipriano di Cartagine ed ai suoi trattati, \" De catholicae ecclesiae unitate\" e \"De lapsis\" (\"Caecilii Cypriani opera omnia\", ed. Hartel I, II, Vienna, 1868-1871). I \"lapsi\" furono classificati in vari modi, a seconda della gravit\u00e0 dell'atto di cui si erano macchiati:\nAttualmente sono noti cinque di questi \"libelli\" (uno conservato ad Oxford, uno a Berlino, due a Vienna e uno ad Alessandria). Ad alcuni cristiani fu permesso di presentare alle autorit\u00e0 una dichiarazione scritta comprovante il loro sacrificio agli dei e fu chiesto un certificato di questo atto (\"libellum tradere\"): questo certificato veniva portato alle autorit\u00e0 ed i richiedenti ricevevano in cambio l'attestazione (\"libellum accipere\"). Coloro che avevano realmente sacrificato (i \"sacrificati\" ed i \"thurificati\"), inoltre, ricevettero un ulteriore certificato. I \"libellatici\" propriamente detti erano coloro che avevano ottenuto i certificati senza aver sacrificato realmente. Alcuni dei \"libellatici\", che inviarono alle autorit\u00e0 i documenti sottoscritti sui loro sacrifici, reali o fittizi, furono chiamati anche \"acta facientes\".\nI nomi dei cristiani che avevano manifestato la loro apostasia con uno dei metodi suddetti, erano inseriti in apposite liste. Dopo che costoro avevano ricevuto le loro attestazioni e avevano saputo che i loro nomi erano stati registrati in questo modo, si ritenevano al sicuro da nuove inquisizioni e persecuzioni. La maggior parte dei \"lapsi\", in realt\u00e0, aveva solo obbedito all'editto di Decio per debolezza: essi, nel loro intimo, desideravano rimanere cristiani. Ritenendosi al sicuro da ulteriori persecuzioni, ora essi desideravano assistere ancora al culto cristiano ed essere riammessi in comunione con la chiesa; tuttavia questo desiderio era contrario alla disciplina penitenziale allora esistente. I \"lapsi\" di Cartagine riuscirono a portare dalla loro alcuni cristiani che erano rimasti fedeli ed avevano patito tortura e prigione. Questi confessori inviarono lettere di raccomandazione a nome dei martiri defunti (\"libella pacis\") al vescovo in favore dei rinnegati. In virt\u00f9 di queste \"lettere di pace\", i \"lapsi\" avrebbero voluto rientrare immediatamente in comunione con la chiesa e, in realt\u00e0, alcuni di loro furono riammessi da membri del clero ostili a Cipriano. Simili difficolt\u00e0 sorsero a Roma, dove i nemici cartaginesi di San Cipriano cercarono supporto nei loro attacchi contro il vescovo.\nCipriano, che era rimasto in costante comunicazione con il clero romano durante la sede vacante dopo il martirio di Papa Fabiano, decise che nulla avrebbe dovuto essere fatto in materia di riconciliazione dei \"lapsi\" fino al termine della persecuzione ed al suo ritorno a Cartagine. Soltanto quegli apostati che si mostravano penitenti ed erano in possesso di un \"libellum pacis\" scritto da un confessore, avrebbero potuto ottenere l'assoluzione e l'ammissione alla comunione con la chiesa ed alla santa Eucaristia, se fossero seriamente malati o in punto di morte. A Roma, inoltre, fu stabilito il principio che gli apostati non avrebbero dovuto essere perdonati, ma che avrebbero dovuto essere esortati a fare penitenza, in modo che, nel caso fossero stati richiamati delle autorit\u00e0 pagane, avrebbero potuto scontare la loro apostasia confessando fermamente la fede. Tuttavia, la comunione non doveva essere rifiutata a coloro che erano gravemente malati ed a coloro che desideravano scontare la loro apostasia con la penitenza.\nLo scisma di Novaziano.\nA Cartagine, la fazione che si opponeva a Cipriano non accett\u00f2 la decisione del vescovo e diede vita ad uno scisma. Dopo l'elezione di Cornelio alla Cattedra di Pietro, il presbitero romano Novaziano si proclam\u00f2 Papa e divenne il massimo sostenitore della disciplina pi\u00f9 rigorosa, poich\u00e9 rifiutava senza riserve la riammissione in comunione con la chiesa di coloro che erano caduti. Fu il fondatore del Novazianismo.\nSubito dopo ritorno di Cipriano alla sua sede, nella primavera del 251, a Roma ed in Africa furono convocati dei sinodi. In tali sedi fu trovata una soluzione comune al problema dei \"lapsi\". Fu adottato come principio che essi avrebbero dovuto essere incoraggiati a pentirsi e, a determinate condizioni e dopo un'adeguata penitenza pubblica (\"exomologesis\"), avrebbero potuto essere riammessi in comunione. Nel fissare la durata della penitenza, i vescovi dovevano prendere in considerazione le circostanze dell'apostasia; per esempio, se il penitente aveva offerto il sacrificio immediatamente o solo dopo tortura, se aveva portato la sua famiglia nell'apostasia o l'aveva risparmiata dopo avere ottenuto un certificato. Coloro che avevano realmente sacrificato (\"sacrificati\" o \"thurificati\"), avrebbero potuto essere riconciliati con la Chiesa soltanto in punto di morte. I \"libellatici\", dopo un'adeguata penitenza, avrebbero potuto essere riammessi immediatamente.\nIn considerazione di una imminente e severa nuova persecuzione, in un successivo sinodo cartaginese fu deciso che tutti i \"lapsi\" che avevano fatto pubblica penitenza avrebbero dovuto essere riammessi in piena comunione con la Chiesa. Il vescovo Dionisio di Alessandria, Papa Cornelio, i vescovi italiani, Cipriano ed i vescovi africani, assunsero tutti lo stesso atteggiamento verso i \"lapsi\". Ma ad oriente, le posizioni di Novaziano trovarono inizialmente terreno fertile. Gli sforzi dei sostenitori di Cornelio riuscirono a portare la maggior parte dei vescovi orientali a riconoscerlo quale legittimo pontefice romano. Tale riconoscimento, naturalmente, port\u00f2 all'accettazione dei principi sul caso del \"lapsi\". Alcuni gruppi di cristiani in differenti parti dell'impero, tuttavia, accettarono le tesi di Novaziano dando vita ad una piccola comunit\u00e0 scismatica.\nLa persecuzione di Diocleziano.\nAi tempi della \"grande persecuzione\" di Diocleziano, gli eventi presero la stessa piega che avevano preso durante quella di Decio. Durante questo periodo, molti cristiani tornarono, anche solo in parte, a pratiche pagane. Come in precedenza, effettuarono atti di culto pagani, o tentarono con artifici di eludere la persecuzione. Alcuni, con la complicit\u00e0 dei funzionari preposti, al loro posto, inviarono a sacrificare i loro schiavi; mentre altri li corruppero per far figurare i loro nomi tra coloro che avevano effettuato i prescritti sacrifici (Petrus Alexandrinus, \"Liber de poenitentia\"). Nella persecuzione di Diocleziano fece la sua comparsa una nuova categoria di \"lapsi\": i \"traditores\". Costoro erano i cristiani (principalmente ecclesiastici) che, per obbedire ad un editto, consegnarono i libri sacri alle autorit\u00e0. Come nella precedente occasione i \"lapsi\" di Roma, guidati da un certo Heraclius, tentarono con la forza di ottenere la riammissione in comunione con la chiesa senza effettuare alcuna penitenza, ma i papi Marcello prima ed Eusebio poi, si attennero strettamente alla disciplina penitenziale tradizionale. La confusione causata da questi scontri fra i cristiani romani indusse Massenzio a bandire prima Marcello, poi Eusebio ed Eraclio (si vedano le iscrizioni di Papa Damaso I sui papi Marcello ed Eusebio; in Ihm, \"Damasi epigrammata\", Lipsia, 1895, p.\u00a051, n. 48; p.\u00a025, n. 18). In Africa, lo scisma donatista sorse proprio dalle dispute sui \"lapsi\", in particolar modo per i \"traditores\". Vari sinodi del IV secolo elaborarono canoni sul trattamento dei \"lapsi\", per esempio il Concilio di Elvira del 306 (canoni i-xiv, xlvi), il primo concilio di Arles del 314 (canone xiii), il Concilio di Ancyra del 314 (canoni i-ix) ed il Concilio generale di Nicea (canone xiii). Molte delle decisioni prese da questi concili riguardarono soltanto i membri del clero che erano caduti nell'apostasia durante la persecuzione.\nPersecuzione dei Lapsi.\nIn seguito all'Editto di Tessalonica del 380 il Cristianesimo divenne religione di Stato. Col decreto emesso a Concordia nel 391 da Teodosio I, i \"lapsi\" vennero perseguiti direttamente dallo stato; in questo caso il termine si riferisce a battezzati che mantenevano o riprendevano i riti pagani."}
{"id": "250584", "revid": "228587", "url": "https://it.wikipedia.org/wiki?curid=250584", "title": "Sacralizzazione", "text": "Sacralizzazione significa trasformare qualcosa in sacro. Questo termine si riferisce al fenomeno storico del cambiamento di antichi toponimi con nomi di santi o di chiese ed \u00e8 stato espresso in particolare come \"sacralizzazione dei quartieri\". \nIl fenomeno interess\u00f2, per esempio, tutti gli antichi quartieri di Chiaramonte, come \"Baglio\" o \"Burgo\", che vennero rinominati con nomi di santi come \"San Giovanni\" o \"San Francesco\" intorno al XVIII secolo. Il fenomeno denominato \"sacralizzazione dei quartieri\" avvenne anche in altri paesi della Sicilia.\nIl significato si trova anche nella frase: \"I Musulmani hanno sacralizzato la legge\".\nIl termine sacralizzazione \u00e8 utilizzato anche in medicina, riferendosi alla vertebra L5. Quando essa si sacralizza, diventa parte dell'osso sacro, creando cos\u00ec una situazione di mancanza di una vertebra lombare. Tale caso \u00e8 patologico."}
{"id": "250607", "revid": "2176804", "url": "https://it.wikipedia.org/wiki?curid=250607", "title": "Artico", "text": ""}
{"id": "250608", "revid": "1877829", "url": "https://it.wikipedia.org/wiki?curid=250608", "title": "Nekaub", "text": "Della sua esistenza mancano riscontri archeologici ed il suo nome compare solamente nelle opere manetoniane: viene infatti citato come \"Nechepsos\" sia da Sesto Africano che da Eusebio di Cesarea e gli viene attribuito un regno di sei anni, mentre Kenneth Kitchen ritiene credibile un regno di 16 anni, dal 688 al 672 a.C. ossia fino a Necho I, primo sovrano \"archeologicamente attestato\" della XXVI dinastia.\n\u00c8 opinione comune degli storici che Nekaub, come i suoi due predecessori, sia stato semplicemente un principe di Sais vassallo dei sovrani della XXV dinastia."}
{"id": "250612", "revid": "1654081", "url": "https://it.wikipedia.org/wiki?curid=250612", "title": "Turificati", "text": ""}
{"id": "250613", "revid": "1654087", "url": "https://it.wikipedia.org/wiki?curid=250613", "title": "Sacrificati", "text": ""}
{"id": "250614", "revid": "1654089", "url": "https://it.wikipedia.org/wiki?curid=250614", "title": "Libellatici", "text": ""}
{"id": "250619", "revid": "120975247", "url": "https://it.wikipedia.org/wiki?curid=250619", "title": "Pok\u00e9mon Dash", "text": " \u00e8 il primo videogioco dei Pok\u00e9mon per la console Nintendo DS ed \u00e8 stato messo in commercio nell'aprile del 2005.\nModalit\u00e0 di gioco.\nSi tratta di un gioco di gare di corsa dove il giocatore \"manovra\" il suo Pikachu attraverso tracciati di vario genere, tutto con l'utilizzo del pennino della console. Per vincere, a differenza di altri simulatori di guida e di corse, non bisogna percorrere una pista in un numero di giri prestabilito. Per arrivare primi \u00e8 necessario passare in ordine su un numero variabile di checkpoint posizionati lungo il percorso, prima che lo facciano gli altri Pok\u00e9mon in gara.\nLungo le piste ci sono diversi ostacoli: acqua, alberi, deserti, erba, ghiaccio, magma, paludi e rocce. Per evitarli bisogna sfruttare delle mongolfiere che consentono di volare sul percorso e paracadutarsi con dei palloncini, cavalcare un Lapras per navigare sul mare, ottenere dei bonus per passare sopra il magma e cos\u00ec via.\nSe si \u00e8 in possesso di una cassetta di gioco \"Pok\u00e9mon Rubino\", \"Zaffiro\", \"Verde Foglia\", \"Rosso Fuoco\" o \"Smeraldo\" \u00e8 possibile \"trasferire\" la propria squadra in \"Pok\u00e9mon Dash\", sotto forma di tracciato di gara.\nLe gare si dividono in cinque competizioni: Coppa Verde, Coppa Bianca, Coppa Blu, Coppa Gialla, Coppa Rossa.\nIn modalit\u00e0 giocatore singolo si pu\u00f2 giocare solo con Pikachu mentre in multigiocatore, oltre questo Pok\u00e9mon, si pu\u00f2 scegliere anche tra Meowth, Bulbasaur, Charmander, Aipom, Treecko, Munchlax, Mudkip, Jigglypuff, Wynaut, Pichu, Teddiursa, Marill, Torchic, Mightyena e Blaziken.\nAccoglienza.\nIl gioco ha ricevuto recensioni generalmente negative, con un punteggio complessivo di 46/100 su Metacritic e un punteggio di 49 su GameRankings. Craig Harris di IGN ha criticato il fatto che il giocatore potesse giocare solo come Pikachu e la scarsissima longevit\u00e0 del gioco. Alex Navarro di \"GameSpot\" ha affermato che \"Dash\" \"\u00e8 semplicemente uno degli usi pi\u00f9 pigri della tecnologia touch screen del DS fino ad oggi\". Slo Mo di \"GamePro\" ha affermato che \"Dash potrebbe non fare molto colpo, ma dovrebbe essere un buon divertimento per i bambini.\" \"Electronic Gaming Monthly\" lo ha definito un \"piccolo gioco di corse carino e divertente che ha una grande componente multiplayer, ma semplicemente non ce n'\u00e8 abbastanza\". \"Nintendo Power\" ha sentenziato \"Controllare Pikachu con i tocchi dello stilo \u00e8 in realt\u00e0 abbastanza divertente, ma come gioco di corse, \"Dash\" non \u00e8 completamente realizzato.\" \"Game Informer\" ha definito \"Pok\u00e9mon Dash\" pi\u00f9 un esercizio di gestione della rabbia che un gioco. Mentre discuteva della qualit\u00e0 nella media degli spin-off Pok\u00e9mon, Retronauts ha citato \"Pok\u00e9mon Dash\" come esempio.\nEntro il 23 dicembre, Dash aveva venduto copie."}
{"id": "250622", "revid": "287204", "url": "https://it.wikipedia.org/wiki?curid=250622", "title": "Philippa Pearce", "text": "Biografia.\nFiglia di un mugnaio, ha passato la sua infanzia in una casetta con un giardino. \n\u00c8 stata fatta conoscere in Italia da Donatella Ziliotto che ha pubblicato nel 1966 \"Chihuahua \" nella collana Il Martin Pescatore da lei diretta per Vallecchi dal 1958. Dopo la chiusura della collana a met\u00e0 degli anni sessanta per problemi economici dell'editore, i suoi titoli sono stati pubblicati da gl'Istrici della Salani, diretti sempre dalla Ziliotto. Tra i suoi romanzi pi\u00f9 importanti si ricordano \"Il giardino di Mezzanotte\", \"Una pi\u00f9 del diavolo\", \"Chihuahua\" e \"Alta marea per un delitto\"."}
{"id": "250623", "revid": "1875018", "url": "https://it.wikipedia.org/wiki?curid=250623", "title": "Necao I", "text": "Biografia.\nIl nome di questo sovrano si pu\u00f2 trovare in molte forme leggermente differenti, tutte derivate dall'egizio \"n k\u021d w\", \"Nekau\": gli epitomatori di Manetone (Africano ed Eusebio) lo riportano come Nechao mentre negli annali assiri \u00e8 detto Niku. Altre comuni varianti sono Necao (o Nekao) e Necho (o Neko).\nMolto probabilmente figlio di Tefnakht II, Necao fu il primo tra i principi di Sais ad assumere con certezza la titolatura reale - ossia a proclamarsi faraone - anche se la maggior parte degli storici tende a fare di suo figlio Psammetico il \"vero\" fondatore della XXVI dinastia. Inoltre \u00e8 il primo tra i sovrani elencati da Manetone in tale dinastia, ad essere conosciuto anche attraverso altre testimonianze e prove archeologiche certe.\nNel 672 a.C. Necao I ascese al trono di Sais, mentre appena un anno dopo (671 a.C.) gli Assiri invasero l'Egitto sotto la guida di Esarhaddon. Necao divenne vassallo di Esarhaddon, e questi conferm\u00f2 la sua carica ed i suoi possedimenti oltre ad assegnargliene di nuovi, tra cui probabilmente la citt\u00e0 di Menfi.\nNel 669 a.C. l'avanzata di Taharqa della XXV dinastia verso i principati del Delta del Nilo che erano sotto il controllo assiro, indusse Esarhaddon a condurre una nuova campagna in Egitto. L'improvvisa morte del re assiro per\u00f2 interruppe tale controffensiva, che pot\u00e9 essere ripresa dal figlio Assurbanipal soltanto nel 667/666 a.C., dopo aver risolto una crisi politica scoppiata in patria alla morte di Esarhaddon.\nIn un momento non precisato dopo la sconfitta e fuga a Tebe di Taharqa, Assurbanipal venne a sapere dell'esistenza di un complotto tra il re fuggitivo ed alcuni principi del Delta tra cui vi era pure Necao. Il re assiro cattur\u00f2 e condusse i congiurati a Ninive, non prima di aver ucciso parte della popolazione delle citt\u00e0 da loro governate.\nTuttavia Necao - unico tra i congiurati - venne graziato da Assurbanipal: ben presto fu reinsediato a Sais, gli vennero persino conferiti doni e nuovi possedimenti e suo figlio Psammetico venne fatto signore di Atribi. Con questo atteggiamento particolarmente diplomatico, il re assiro sperava di poter contare sulla lealt\u00e0 di un alleato egizio in caso di una nuova offensiva dei faraoni della XXV dinastia, e forse di suscitare e rafforzare tra le due casate una rivalit\u00e0 a causa di interessi comuni.\n\u00c8 opinione comune degli storici, infatti, che Necao I cadde nel 664 a.C. presso Menfi, dopo 8 anni di regno, difendendo i suoi territori da una nuova avanzata kushita condotta da Tanutamani, successore di Taharqa.\nI reperti archeologici relativi a questo faraone sono piuttosto rari, tra cui una statuetta in ceramica smaltata raffigurante Horus e recante i cartigli di Necao, conservata oggi al Petrie Museum of Egyptian Archaeology (UC 14869)."}
{"id": "250625", "revid": "1798099", "url": "https://it.wikipedia.org/wiki?curid=250625", "title": "Scarpette da punta", "text": "Le scarpette da punta, o \"punte\" emblema della danza classica, sono un modello speciale di calzatura usato dai ballerini per danzare in punta. Permette loro infatti di muoversi sulla punta dei loro piedi ( \"en pointe\"). Questo modello \u00e8 solitamente indossato dalle ballerine, ci\u00f2 nonostante anche ballerini lo indossano per determinati ruoli come l'orribile sorellastra in \"Cenerentola\" oppure Bottom nel balletto \"Sogno di una notte di mezza estate\", oltre che per esercitarsi nel rafforzare le loro caviglie e migliorare il loro collo del piede.\nStoria delle punte.\nLe donne iniziarono ad avere un ruolo nei balletti nel 1681: fino ad allora infatti i danzatori erano solo uomini. All'epoca, i costumi erano pesanti: i ballerini indossavano maschere, grosse parrucche e scarpe col tacco. Marie Camargo, a met\u00e0 del Settecento, fu la prima ad usare scarpe senza tacco, riuscendo cos\u00ec a eseguire salti e movimenti che altrimenti sarebbero stati molto difficili se non impossibili. I tacchi sparirono del tutto dalle scarpe da balletto dopo la Rivoluzione francese. Le antenate delle scarpette da ballo moderne erano assicurate ai piedi tramite nastri e avevano dei sostegni sotto alle dita che consentivano di eseguire salti e piroette e di estendere completamente il piede.\nLe prime ballerine a sollevarsi sulle punte nel 1795 facevano ricorso a un'invenzione di Charles Didelot: la sua \"macchina per volare\" sollevava le danzatrici in avanti, consentendo di stare in piedi sulle punte prima di sollevarsi da terra. Questo effetto di leggerezza fu accolto con molto favore dal pubblico e i coreografi iniziarono a inserire sempre pi\u00f9 figure sulle punte nelle loro realizzazioni.\nL'evoluzione della danza nel XIX secolo port\u00f2 l'enfasi sulle capacit\u00e0 tecniche fino ad eliminare il ricorso agli elastici per danzare sulle punte. Maria Taglioni fu la prima a eseguire un intero balletto, \"La Sylphide\", danzando sulle punte. Le scarpe usate erano una specie di pantofole in seta modificate; le suole erano in cuoio mentre i lati e la punta erano imbottiti per mantenere la forma. Questo tipo di scarpette non fornivano un vero sostegno, per cui le danzatrici erano costrette a fasciare le dita, utilizzando solo la forza dei piedi e delle caviglie.\nUn cambiamento sostanziale nella forma della punta comparve in Italia verso la fine del XIX secolo: danzatrici come Pierina Legnani indossarono scarpette dotate di una punta rinforzata e appiattita, a differenza dei modelli precedenti che avevano una punta arrotondata. Queste scarpette inoltre avevano un'imbottitura anatomica in tessuto apposita per sostenere meglio le dita ed erano caratterizzate da una soletta pi\u00f9 spessa e robusta. Le solette erano cucite in punta senza impiego di chiodi, rendendo cos\u00ec la calzatura pressoch\u00e9 silenziosa.\nLa nascita della scarpette da punta moderne \u00e8 spesso attribuita alla danzatrice russa Anna Pavlova, una delle pi\u00f9 importanti e influenti ballerine dell'epoca. Pavlova aveva un arco del piede particolarmente alto e pronunciato, cosa che la rendeva esposta agli infortuni nella danza sulle punte. Inoltre aveva piedi sottili e affusolati, il che accentuava la pressione e lo sforzo sulle dita dei piedi. Per questi motivi, inser\u00ec come rinforzo una soletta interna in pelle come sostegno ausiliario, indur\u00ec la punta tutta attorno alla zona delle dita e la appiatt\u00ec ulteriormente fino a darle una forma simile a una scatola.\nLe scarpette moderne si basano su una combinazione di pasta, tessuto, pelle e cartone per la rigidit\u00e0. Queste scarpette possono durare, se usate da professioniste, alcuni giorni, o solo una performance. Recentemente, la Gaynor Minden ha sviluppato un nuovo tipo di punte, producendo i suoi componenti di supporto con materiali elastomerici infrangibili; sono rivestite con un'ammortizzazione Poron\u00ae 4000, una schiuma cellulare di uretano, lo stesso tipo di materiali che si trovano nelle migliori calzature e attrezzature sportive. A differenza delle altre scarpette non si deformano n\u00e9 si deteriorano, durano 3-6 volte in pi\u00f9 delle tradizionali e possono essere lavate in lavatrice.\nStruttura delle punte.\nLa punta \u00e8 formata da cinque parti principali:\nLa parte esterna \u00e8 ci\u00f2 che noi vediamo: ricopre il piede ed \u00e8 in raso o raramente in tela (ormai in disuso). La parte estrema della punta prende il nome di \"mascherina interna\", la cui altezza dipende dalla morfologia del piede, cos\u00ec come per il tallone e la mascherina esterna, che devono anch'essi essere adattati al piede. \nPer fare in modo che il piede aderisca meglio al tallone, solitamente si aggiunge un elastico che circonda la caviglia, tenendo la calzatura ben salda al piede.\n\u00c8 la parte della scarpina che dopo le varie fasi di lavorazione risulta pi\u00f9 dura rispetto al resto. Questo comprende anche l'appoggio ossia la punta della scarpa. La cosiddetta \"mascherina\" pu\u00f2 essere pi\u00f9 o meno alta rispetto al piede, e ci\u00f2 dipende dalla forza della ballerina e da quanto il collo del piede \u00e8 arcuato (meno \u00e8 arcuato, pi\u00f9 la mascherina sar\u00e0 bassa per permettere che il peso si sposti pi\u00f9 in avanti, mentre chi ha molto collo del piede, grande pregio in un ballerino, necessita di una mascherina pi\u00f9 alta).\nSolitamente viene fatta in tela o carta imbevute di resine speciali, e in alcuni rari modelli (scarpette lavabili in lavatrice) anche in sottile vetroresina. Non sono fatte di gesso, in quanto si frantumerebbero in breve tempo. Tuttavia alcune ballerine dopo che la scarpetta diventa troppo usurata, ne martellano la punta e tolgono il legno della suola, per poi usarle come normali scarpette da lezione.\nLa punta della mascherina \u00e8 piatta, in modo da permettere un buon equilibrio, e salendo correttamente sulle scarpette si deve sentire l'angolo che la parte piatta crea. Quando non \u00e8 pi\u00f9 percepibile, \u00e8 buona norma cambiare le scarpette.\nLa soletta sostiene il piede ed \u00e8 di varie consistenze: la soletta esterna nelle punte di buona qualit\u00e0 tecnica \u00e8 in cuoio cucito internamente grazie ad appositi macchinari (le cuciture esterne non ci sono ma sono internamente visibili), mentre la soletta interna (shank) \u00e8 composta da una combinazione di cartone pressato e/o altri materiali tipo cuoio o ultimamente in materiali plastici. Solitamente \u00e8 composta di una lamina di legno. Per questo, per piegare le scarpette prima del primissimo utilizzo, \u00e8 consigliabile tenerle mezz'ora su un termosifone: cos\u00ec il legno si ammorbidir\u00e0 e modeller\u00e0 opportunamente, fornendo al piede il miglior conforto. \nQuando la soletta diventa troppo flessibile per l'usura \u00e8 necessario sostituire immediatamente le scarpe in quanto la discesa dalla punta pu\u00f2 causare slogature alla caviglia.\nI nastri in raso che caratterizzano queste calzature vengono venduti staccati dalla scarpa vera e propria, e vanno attaccati al bordo delle scarpette dalla ballerina, regolati in base all'anatomia del proprio piede. Possono essere in raso (esteticamente pi\u00f9 belli, ma non \u00e8 raro che i nodi fatti per legarli possano scivolare compromettendo l'esecuzione), oppure in nylon(meno scivolosi, ma opachi).\nI nastri sono legati correttamente quando passano sul collo del piede incrociandosi una volta soltanto, e poi fanno un giro ciascuno attorno alla caviglia per andare a legarsi dietro o all'interno. Non bisogna lasciarsi ingannare dalla comune credenza che i nastri vadano legati fino al ginocchio. Vanno legati stretti perch\u00e9 la loro funzione non \u00e8 solamente estetica: servono a costringere il piede a scendere dalla punta facendo un determinato percorso, questo trattenere la caviglia limita il rischio di infortuni.\nQuesto elemento \u00e8 il meno conosciuto in quanto \u00e8 buona norma che si veda il meno possibile. Viene attaccato successivamente all'acquisto della scarpetta, e ha il compito di evitare che la calzatura scivoli via dal tallone. Viene quindi attaccato in corrispondenza del tendine d'achille.\nCome preparare le punte.\nAppena si compra un nuovo paio di scarpette, queste vanno preparate prima di poter essere indossate a lezione. Inizialmente c'\u00e8 bisogno di distinguere la punta destra da quella sinistra, perch\u00e9 entrambe le scarpette sono identiche, scegliendo a seconda delle esigenze personali, e se \u00e8 opportuno, segnarlo con un pennarello. Successivamente si passa a cucire nastri ed elastici, usati per sostenere la caviglia e il collo del piede e per mantenere la scarpetta aderente, poi si passa ad ammorbidirla.\nLe scarpette da punta hanno bisogno di essere piegate per facilitare la salita in punta della ballerina, permettere la riuscita dei passi e attutire il rumore.\nEsistono diversi modi per ammorbidirle e ognuno usa quello che preferisce, in generale \u00e8 utile piegare la suola a tre quarti della lunghezza, concentrandosi sulla zona della mezza punta, ma mai nel mezzo perch\u00e9 si rischia di romperla; alcuni ballerini preferiscono praticare degli esercizi come relev\u00e9 in punta o in mezza punta indossando le scarpette, in modo da adattare il piede alla durezza.\nUn segreto della nota scuola International Freedom Academy di Montreal (il cui fondatore \u00e8 l'italo-americano Federico Di Cosimo) per ammorbidire le punte consiste nell'inserire una fettina di carne di vitello all'interno delle scarpe. Detto rimedio \u00e8 ampiamente contestato in letteratura dall'insegnante, nonch\u00e9 autrice di diversi libri, Ilenia Pasqua.\nVi sono anche altri sistemi, come strofinare la scarpa con l'alcol, infilarla nella porta e aprire e chiudere diverse volte, o battere la punta con un martello; questi metodi sono i pi\u00f9 rischiosi e per questo vengono solitamente utilizzati da danzatori pi\u00f9 esperti. Alcuni ballerini, invece, sono soliti ammorbidire anche la mascherina, tuttavia questo \u00e8 sconsigliabile, perch\u00e9 applicando troppa pressione c'\u00e8 il pericolo di rompere la punta.\nPrima di una lezione, inoltre, \u00e8 bene graffiare la suola della scarpetta o applicare della pece greca per evitare di scivolare.\nTalvolta pu\u00f2 capitare che ci sia un eccessivo ammorbidirsi della scarpa, in quel caso \u00e8 consigliato aspettare una o due ore per dare tempo alla punta di prendere la forma del proprio piede e poi applicare una speciale colla indurente su tutta la superficie interna della suola e dentro alla mascherina, questa operazione permette di irrigidire la scarpa sigillandola dall'umidit\u00e0.\nProblemi legati all'uso delle punte.\nLa posizione che assume il piede \"en pointe\" e lo sforzo che deve sostenere la ballerina con il passare del tempo e con la pratica assidua, possono causare sia lievi fastidi, come ad esempio le vesciche spelature e inrosamento, sia un danno permanente come la deformazione degli alluci.\nPer il primo problema, la soluzione pu\u00f2 essere semplice ed immediata: fasciare le punte dei piedi con cerotti oppure inserire all'interno del guscio (dove sono le dita) una base di silicone o di piumino detto salva punta.\nIl secondo problema non \u00e8 invece prevenibile, se non smettendo di utilizzare le scarpette a punta.\nVesciche.\nSono provocate prevalentemente dal continuo sfregamento delle dita contro la superficie interna della scarpetta: il risultato \u00e8 simile alle vesciche provocate da una scottatura.\nDeformazione degli alluci.\nLa distribuzione del peso sulle punte dei piedi dovrebbe cadere su tutte e cinque le dita. Coloro che invece salgono in punta senza interessare per nulla le ultime due dita del piede tendono ad avere con il tempo seri problemi legati alla caviglia ed al ginocchio. Questo errore di utilizzare solo le prime tre dita \u00e8 comune e frequente poich\u00e9 in molti pensano che facendo \"leva\" sull'alluce la posizione del piede risulti pi\u00f9 \"en dehors\" (aperto e voltato). In realt\u00e0, come molti professionisti sanno, l'en dehors del piede deve essere ricercato lavorando l'apertura dall'anca. La pressione esercitata dal continuo danzare \"en pointe\" sulle dita dei piedi, che si trovano all'interno della scarpa non nella loro posizione naturale, pu\u00f2 provocare una deformazione dell'osso.\nL'alluce infatti, se l'appoggio sulle punte non \u00e8 corretto, \u00e8 portato a deviare la propria posizione naturale con una conseguente deformazione: la maggior parte delle volte assume una posizione permanente simile ad un martello.\nProblemi legati alle unghie.\nLe unghie del piede sono anch'esse sottoposte ad una forte pressione e da ci\u00f2 derivano diversi problemi: i pi\u00f9 frequenti sono le unghie incarnite e i lividi sotto le unghie che portano alla perdita dell'unghia.\nIl primo \u00e8 dovuto alla forte pressione esercitata sulle unghie tagliate troppo corte: l'unghia si incurva penetrando nei lati del dito, soprattutto per quanto riguarda l'alluce.\nIl secondo problema \u00e8 invece legato ad una pratica troppo intensa dell'uso delle punte. \nEntrambi i problemi non sono da sottovalutare in quanto, ad esempio il primo problema, pu\u00f2 richiedere un'operazione chirurgica se il podologo lo richiede.\nQuando indossare le punte.\nIl lavoro sulle punte deve iniziare intorno agli undici-dodici anni, poich\u00e9 verso quell'et\u00e0 l'ossatura del piede inizia a perdere la sua forma infantile prendendo una forma pi\u00f9 adulta; intorno a quell'et\u00e0, inoltre, si presume che la preparazione tecnica sia stata fatta e che grazie al lavoro di mezza punta il piede e la caviglia della ballerina siano diventati abbastanza forti da poter sopportare la lezione sulle punte.\nLa preparazione tecnica che \u00e8 necessaria per poter lavorare in punta comprende almeno due anni di danza (se si ha iniziato piuttosto tardi) e lo svolgimento di esercizi per rinforzare le caviglie e la muscolatura, inoltre bisogna assicurarsi che la danzatrice sia capace di mantenere bene l'equilibrio in mezza punta e che il suo piede appoggi adeguatamente su tutte e cinque le dita.\nMettere le punte in et\u00e0 prematura \u00e8 molto rischioso, perch\u00e9 potrebbe causare danni alla colonna vertebrale e agli arti inferiori ancora non sviluppati del tutto, creando poi danni nel corso della crescita in quanto l'apparato osteo-articolare \u00e8 ancora in fase di sviluppo.\nGli stessi rischi si possono sviluppare anche se la persona ha raggiunto l'et\u00e0 adatta, ma non ha ancora ricevuto una preparazione adeguata: non creer\u00e0 problemi sul piano della crescita, ma potrebbe causare microtraumi o deformazioni come distorsioni alle caviglie, ginocchia e anche, e valgismo.\n\u00c8 inoltre altamente sconsigliato comprare e mettere le scarpe da punta senza la supervisione di un'insegnante ed usarle per conto proprio perch\u00e9 non adoperandole nel modo corretto si rischia di farsi male e subirne le conseguenze per molto tempo.\nPunte usate dai ballerini maschi.\nA parte alcune eccezioni (il balletto \"Petru\u0161ka\" ed alcune coreografie moderne quali \"Am\u00e8lia\" di Edouard Lock), la tecnica delle punte \u00e8 territorio prevalentemente femminile. La tecnica maschile, infatti \u00e8 basata prevalentemente sui grandi salti. Tuttavia, spesso alcuni ballerini seguono lezioni di tecnica sulle punte in quanto utile per migliorare il collo del piede e per rafforzare le caviglie."}
{"id": "250628", "revid": "767487", "url": "https://it.wikipedia.org/wiki?curid=250628", "title": "Frequency-division multiple access", "text": "La frequency-division multiple access (letteralmente \"accesso multiplo a divisione di frequenza\"), nota anche con la sigla FDMA, \u00e8 una tecnica di accesso allo stesso canale di trasmissione da parte di pi\u00f9 sorgenti di informazione, che consiste nella suddivisione della banda di frequenza disponibile (canale di trasmissione) in un numero di sottobande (sottocanali) che occupino, in frequenza, una banda pi\u00f9 piccola; ognuno di questi sottocanali \u00e8 assegnato a ciascuna delle sorgenti di informazione, che lo utilizzer\u00e0 per trasmettere il segnale che rappresenta fisicamente l'informazione da trasmettere all'interno del canale. In ricezione, un'opportuna sequenza di filtri passabanda permetter\u00e0 di selezionare il segnale della sorgente di cui si vuole estrarre l'informazione.\nEsempio.\nUn esempio che pu\u00f2 chiarire il funzionamento di questa tecnica \u00e8 il seguente: si consideri un'autostrada la cui carreggiata sia larga 20 m e si supponga di dividere questa carreggiata in 10 corsie distinte; in ciascuna di queste corsie, pu\u00f2 viaggiare una macchina, contemporaneamente a quelle che possono viaggiare nelle altre corsie dell'autostrada.\nRealizzazione.\nTecnicamente, la FDMA pu\u00f2 essere realizzata modulando il segnale associato a ciascuna sorgente di informazione, con una portante la cui frequenza sia posta al centro della banda che definisce il sottocanale di trasmissione assegnato alla sorgente di informazione. In ricezione, un'opportuna schiera di filtri, ciascuno accordato su un sottocanale, permetter\u00e0 di selezionare il segnale associato a ciascun sottocanale e un successivo demodulatore permetter\u00e0 di estrarre l'informazione corrispondente.\nTanto maggiore \u00e8 il numero di sottocanali con cui si divide il canale principale, tanto maggiore sar\u00e0 l'interferenza generata da uno di questi nei confronti dei canali adiacenti in frequenza."}
{"id": "250631", "revid": "289247", "url": "https://it.wikipedia.org/wiki?curid=250631", "title": "Mondiali di sci alpino 1952", "text": ""}
{"id": "250633", "revid": "1543377", "url": "https://it.wikipedia.org/wiki?curid=250633", "title": "Sci alpino ai VI Giochi olimpici invernali", "text": "Le competizioni dello sci alpino dei VI Giochi olimpici invernali si sono svolte dal 14 al 20 febbraio 1952 sulla piste \"Norefjell\" e \"R\u00f8dkleiva\" a Oslo. A differenza di Sankt Moritz 1948 \u00e8 stata cancellata la prova, sia maschile che femminile, della combinata alpina (che ritorner\u00e0 per i giochi di Calgary 1988) \u00e8 introdotta la prova dello slalom gigante per entrambi i sessi."}
{"id": "250640", "revid": "1940316", "url": "https://it.wikipedia.org/wiki?curid=250640", "title": "Epitelio di transizione", "text": "L'epitelio di transizione (detto anche epitelio urinario, urotelio o uroepitelio) \u00e8 un tipo di tessuto epiteliale che costituisce il rivestimento interno della vescica e delle vie urinarie.\nL'epitelio di transizione \u00e8 estendibile e selettivamente permeabile, tale da impedire il riassorbimento dell'urina.\nEsso \u00e8 composto da 3 strati cellulari: (Partendo dallo strato interno e andando verso l'esterno)\n-strato basale, composto da cellule cubiche/cilindriche, intimamente a contatto con la lamina basale. Queste quando l'epitelio si contrae si appiattiscono e creano uno strato congiunto con le sovrastanti cellule clavate.\n-strato intermedio, formato da strati di cellule con forma clavata.\n-strato superficiale, caratterizzato da cellule globose, spesso binucleate, molto grandi. La membrana che guarda verso il lume \u00e8 di forma convessa (cellule ad ombrello). Queste hanno sulla superficie apicale dei microvilli, sulla basale delle nicchie mentre nella superficie laterale delle giunzioni.\nSi trova all'interno della vescica ed all'occorrenza, dovendo questa struttura contenere volumi variabili di liquido, si pu\u00f2 estendere facendo dilatare le cellule a clava e facendo appiattire quelle ad ombrello. Questo pu\u00f2 succedere grazie al fatto che le cellule a ombrello presentano delle vescicole pi\u00f9 o meno appiattite nell'area di citoplasma apicale che costituiscono una riserva di membrana pronte a fondersi con la membrana plasmatica, aumentandone cos\u00ec la superficie. Durante questo processo le cellule a ombrello mantengono comunque i propri collegamenti giunzionali occludenti, mentre le cellule degli strati pi\u00f9 profondi scorrono le une sulle altre determinando una riduzione del numero degli strati e una diminuzione dello spessore dell'epitelio.\nQuesta conformazione permette all'epitelio della vescica di essere impermeabile, evitando che il liquido ipertonico contenuto in essa possa attirarne altro dai tessuti circostanti. La membrana plasmatica delle cellule superficiali \u00e8 molto spessa e presenta delle placche, cio\u00e8 aggregazione di proteine transmembrana chiamate uroplachine; ci\u00f2 rende l'epitelio impermeabile all'urina, potenzialmente tossica per l'organismo."}
{"id": "250641", "revid": "115554087", "url": "https://it.wikipedia.org/wiki?curid=250641", "title": "Coghinas", "text": "Il Coghinas \u00e8 il pi\u00f9 importante fiume della provincia di Sassari e con una lunghezza di 116\u00a0km \u00e8 il terzo fiume della Sardegna dopo il Tirso e il Flumendosa, risultando per\u00f2 2\u00b0 per ampiezza di bacino dopo il Tirso e il 2\u00b0 dopo il Flumendosa per portata media d'acque.\nUno sbarramento del suo corso presso la stretta del Muzzone, mediante una diga lunga 185 metri e larga 58, forma l'omonimo bacino, il lago Coghinas, che ha una capacit\u00e0 di 254 milioni di metri cubi d'acqua.\nPossiede un impianto idroelettrico costruito nel 1926.\nIl Coghinas nasce dall'altopiano di Buddus\u00f2, ma raccoglie le acque di numerosi affluenti tra i quali il rio Biralotta, il rio de s'Elema e il rio Altana sfociando nel golfo dell'Asinara, nei pressi di Valledoria.\nIl termine Coghinas, che in logudorese significa \"cucine\" deriva dalla presenza di sorgenti di acqua calda che all'altezza di Casteldoria, una borgata presso Santa Maria Coghinas, sgorgano dando vita ad un complesso termale conosciuto gi\u00e0 in epoca romana. La presenza di acque salso-bromo-iodiche che sgorgano ad una temperatura di ha consentito lo sviluppo di strutture modernamente attrezzate che, assieme alla bellezza e ricchezza della flora e della fauna dei luoghi e alla presenza di aree protette, aumentano il potenziale di sviluppo turistico della zona, situata a meno di 10\u00a0km dalle pi\u00f9 belle spiagge del Golfo dell'Asinara.\nGi\u00e0 dal 2006 si pratica il carpfishing, mentre, per gli amanti della natura e dello sport, \u00e8 possibile discendere in tutta tranquillit\u00e0 l'intero corso del fiume dalle terme di Casteldoria sino alla foce presso Valledoria in canoa o kayak."}
{"id": "250656", "revid": "1543377", "url": "https://it.wikipedia.org/wiki?curid=250656", "title": "Casa del marmo", "text": "La Casa del marmo o Museo Laboratorio del marmo artificiale, si trova in un edificio storico di Rima, un piccolo villaggio della Valsesia, frazione del comune di Alto Sermenza in provincia di Vercelli.\nStoria.\nNel 2004 nasce l'Associazione Laboratorio del Marmo Artificiale di Rima con lo scopo di riorganizzare gli ultimi artigiani che ancora conoscevono l'antica tecnica di lavorazione del marmo artificiale. S'istituisce cos\u00ec un laboratorio affiancato da un museo. Lo scopo del museo \u00e8 quello sia di esporre alcuni esempi di marmo artificiale, sia di promuovere la rinascita di questa particolare forma di artigianato artistico. Il museo ospita infatti una piccola esposizione sulla storia degli artisti di Rima ed un laboratorio - bottega.\nQuesta tecnica risale al XVIII secolo. Secondo una leggenda locale un monaco cluniacense fu salvato durante una bufera dagli abitanti del paese di Rima. Il monaco, grato della generosit\u00e0 dei suoi abitanti insegn\u00f2 loro una tecnica segreta per ripordurre il marmo in modo perfetto. A Rima questa tecnica s'intensifica e si raffina nel secolo successivo in parallelo all'esplosione edilizia delle grandi capitali europee.\nIl marmo artificiale, una delle invenzioni pi\u00f9 originali nate nella Valsesia, si prepara con una ricetta \u201csegreta\u201d custodita dagli artisti-artigiani di Rima, che \u00e8 frutto di un perfetto connubio fra la scagliola e l'arte della decorazione. A partire dagli anni 1830, questa tecnica fu portata all'estero dagli emigranti che partivano da questo piccolo paese della Val Sermenza per raggiungere prima Russia, Svezia, Norvegia, Romania, Bulgaria, Ungheria, Austria, Serbia, Germania e Francia e successivamente anche Spagna, Marocco e Algeria.\nGli artigiani e le opere pi\u00f9 famose.\nIl primo imprenditore del marmo artificiale di cui si ha notizia \u00e8 Antonio De Toma (1821-95). I suoi lavori pi\u00f9 prestigiosi furono i castelli di Ludovico II di Baviera e alcuni palazzi di Vienna. La sua reputazione \u00e8 tale che al matrimonio della figlia, avvenuto a Vienna nel 1900, presenzi\u00f2 l\u2019ambasciatore del Regno d\u2019Italia, Costantino Nigra. Importante fu anche il suo lavoro di decorazione presso il Castello dei Rotschild a Pregny-Chamb\u00e9sy. \nUno dei suoi artigiani pi\u00f9 abili fu Pietro Axerio-Cilies che, giunto a maturit\u00e0, fond\u00f2 a sua volta una nuova impresa attiva nel settore a Berlino, creandone poi una seconda con il fratello Giovanni con sede a Bucarest. Nella capitale rumena per ordine di Carlo I di Romania (1839-1914), Pietro e Giovanni lavorarono in numerosi cantieri: Palazzo Reale (Bucarest), Palazzo Cotroceni, Ateneo rumeno, Palazzo della BNR, Cattedrale di San Giuseppe (Bucarest) e molti altri. La lunga presenza a fianco del re viene premiata da un \u201cbrevetto con medaglia d\u2019argento per la loro valentia come stuccatori e decoratori in gesso\u201d nel 1886, un altro brevetto con medaglia d\u2019oro nel \u201990 ed il titolo di \u201cCavalieri dell'ordine della Corona di Romania\u201d.\nUn'ulteriore societ\u00e0 sar\u00e0 creata dal cugino Pietro Axerio Piazza con sede a Berlino e San Pietroburgo. Nella capitale tedesca saranno realizzate numerose opere presso palazzi e banche, oltre al prestigioso Bode-Museum, al Neues Museum e al Pergamonmuseum."}
{"id": "250657", "revid": "104458", "url": "https://it.wikipedia.org/wiki?curid=250657", "title": "Campionati mondiali di sci alpino 1954", "text": "I Campionati mondiali di sci alpino 1954 si svolsero ad \u00c5re in Svezia."}
{"id": "250658", "revid": "1540383", "url": "https://it.wikipedia.org/wiki?curid=250658", "title": "Lucio Colletti", "text": "Biografia.\nPartigiano, aderente prima al Partito d'Azione e poi al Partito Comunista Italiano, dopo la laurea in filosofia insegn\u00f2 Storia della filosofia e Filosofia teoretica all'Universit\u00e0 La Sapienza di Roma. Allievo di Galvano Della Volpe, milit\u00f2 nel PCI fino al 1964, anno in cui usc\u00ec dal partito su posizioni di sinistra radicale. Quindi fond\u00f2 e diresse il periodico \"La Sinistra\" (1966-1967).\nPubblic\u00f2 nel 1969 il volume \"Il marxismo e Hegel\" che rinnov\u00f2 in profondit\u00e0 gli studi marxisti occidentali. La sua crisi teorica, a lungo maturata, fu testimoniata dalla celebre \"Intervista politico-filosofica\" del (1974), apparsa dapprima sulla rivista inglese \"New Left Review\" e poi in volume presso i tipi della Casa editrice Laterza, volume con cui l'allora direttore editoriale Enrico Mistretta inizi\u00f2 l'innovativa serie dei libri-intervista. Laterza fu per Lucio Colletti l'editore di riferimento, e per molti anni ne fu anche consulente. Nel 1971 era stato tra i firmatari della lettera aperta pubblicata sul settimanale \"L'Espresso\" sul caso Pinelli e di un'altra pubblicata ad ottobre su \"Lotta Continua\" in cui esprimeva solidariet\u00e0 verso alcuni militanti e direttori responsabili del giornale, inquisiti per istigazione a delinquere per il contenuto di alcuni articoli.\nIntellettuale molto apprezzato dalla sinistra italiana, dal 1974 al 1978 pens\u00f2 di lasciare l'Italia e di trasferirsi in Svizzera, rivolgendo sempre pi\u00f9 le sue letture filosofiche al mondo anglosassone del neoempirismo, anche su sollecitazione di quel suo amico e sodale che da allora fu Marcello Pera. Negli anni ottanta port\u00f2 alle estreme conclusioni il processo di revisione della sua ideologia, che lo condusse dapprima a collaborare con \"Mondoperaio\" (rivista ufficiale del Partito Socialista Italiano) e, in seguito, ad aderire alla recente formazione politica di Silvio Berlusconi, Forza Italia, nelle cui liste fu eletto deputato nelle elezioni politiche del 1996 e del 2001.\nMor\u00ec per un malore durante un bagno alle Terme di Calidario a Venturina, venendo poi sepolto nel cimitero del Verano di Roma."}
{"id": "250660", "revid": "124590485", "url": "https://it.wikipedia.org/wiki?curid=250660", "title": "Antifone maggiori dell'Avvento", "text": "Le antifone maggiori dell'Avvento (o anche antifone O, perch\u00e9 cominciano tutte con il vocativo \"O\") sono sette antifone latine proprie della Liturgia delle Ore secondo il rito romano. Vengono cantate come antifone del Magnificat nei vespri e come versetto alleluiatico del Vangelo nella Messa delle \"ferie maggiori\" dell'Avvento, dal 17 al 23 dicembre. L'Ordine dei frati predicatori ne d\u00e0 un'esegesi strettamente legata al tempo liturgico. \nAnche il rito ambrosiano le ha introdotte nella propria liturgia, durante la \"commemorazione del Battesimo\" alla sera di questi stessi giorni precedenti il Natale (in ambrosiano, \"feriae de Exceptato\", ferie dell'Accolto).\nOrigine.\nLa loro origine \u00e8 sconosciuta, ma Boezio le menziona gi\u00e0 nel VI secolo a Roma, al tempo della riforma liturgica di papa san Gregorio Magno (540-604). Spesso sono state musicate. I sostantivi con cui ogni antifona si apre hanno origine nella Bibbia e sono utilizzati come titoli di Ges\u00f9 Cristo. \u00c8 stato osservato fin dal Medioevo che le lettere iniziali di questi stessi sostantivi, lette partendo dall'ultima antifona, formano la frase latina \"ero cras\", cio\u00e8 \"Domani sar\u00f2 qui\", un'espressione che sottolinea il carattere di attesa proprio dell'Avvento. La serie in questo modo si divide in due parti: dal 17 al 20, e dal 21 al 23 dicembre.\nCanto: https://www.youtube.com/watch?v=JAesABr9VP0"}
{"id": "250661", "revid": "289247", "url": "https://it.wikipedia.org/wiki?curid=250661", "title": "Mondiali di sci alpino 1956", "text": ""}
{"id": "250662", "revid": "52953", "url": "https://it.wikipedia.org/wiki?curid=250662", "title": "Adenomero", "text": "L'adenomero \u00e8 un'unit\u00e0 secernente di una ghiandola, sia essa endocrina o esocrina, ed \u00e8 formato da cellule che elaborano il prodotto di secrezione della ghiandola. Nelle ghiandole esocrine (e nella tiroide) \u00e8 una struttura a cavit\u00e0 centrale, nella quale si riversa il secreto delle cellule che compongono l'adenomero, direttamente collegata con il dotto escretore. Pu\u00f2 assumere pi\u00f9 forme:"}
{"id": "250666", "revid": "729019", "url": "https://it.wikipedia.org/wiki?curid=250666", "title": "Dotto escretore", "text": "Il dotto escretore \u00e8 un canale di passaggio generalmente a struttura tubulare che permette il transito di secreti prodotti da una ghiandola. Le cellule che costituiscono la parete dei dotti sono epiteliali.\nAnatomia microscopica.\nIl dotto escretore di una ghiandola esocrina pu\u00f2 avere diverse architetture:"}
{"id": "250677", "revid": "124851627", "url": "https://it.wikipedia.org/wiki?curid=250677", "title": "Sci alpino ai VII Giochi olimpici invernali", "text": "Nello sci alpino ai VII Giochi olimpici invernali, svoltasi nel 1956 a Cortina d'Ampezzo (Italia), vennero assegnate sei medaglie (3 maschili e 3 femminili) in tre discipline. I primi tre classificati di ciascuna gara, oltre alla medaglia olimpica ottennero anche quella dei Campionati mondiali di sci alpino. Le due gare di combinata assegnarono solo le medaglie valevoli per i campionati mondiali."}
{"id": "250697", "revid": "1534511", "url": "https://it.wikipedia.org/wiki?curid=250697", "title": "Standard Generalized Markup Language", "text": "In informatica, lo Standard Generalized Markup Language (SGML), \u00e8 un metalinguaggio definito come standard ISO (ISO 8879:1986 SGML) avente lo scopo di definire linguaggi da utilizzare per la stesura di testi destinati ad essere trasmessi ed archiviati con strumenti informatici, ossia per la stesura di documenti in forma leggibile da computer (\"machine readable form\"). \nDescrizione.\nPrincipale funzione di SGML \u00e8 la stesura di testi chiamati Document Type Definition (DTD), ciascuno dei quali definisce in modo rigoroso la struttura logica che devono avere i documenti di un determinato tipo. Si dice che questi documenti rispetto a SGML costituiscono un \"linguaggio obiettivo\", ovvero una \"applicazione\". \nSGML \u00e8 dovuto soprattutto all'opera di Charles Goldfarb e discende dal Generalized Markup Language, linguaggio definito negli anni 1960 presso la IBM, da Goldfarb, Mosher e Lorie.\nL'idea centrale di SGML \u00e8 quella di definire linguaggi di marcatura generica chiamata \"marcatura descrittiva\"; ogni linguaggio obiettivo definisce le caratteristiche strutturali dei documenti che governa.\nL'organizzazione di un documento in un \"linguaggio obiettivo\" non \u00e8 primariamente focalizzata sulla sua resa visiva (che potrebbe differenziarsi molto con l'uso di diversi dispositivi di visualizzazione: stampante, video, sistema Braille, ecc.), ma piuttosto sui ruoli logico-semantici che rivestono le parti nelle quali il documento si articola. Come esempi di questi ruoli vanno segnalati: periodi, paragrafi, capitoli (note, citazioni, tabelle), indici delle parti, indici dei nomi, indici degli autori e delle fonti - aggiunte, allegati, ecc.\nPer facilitare la composizione dei documenti retti da SGML sono stati sviluppati programmi come Alml.\nUtilizzo originale.\nSGML fu inizialmente sviluppato per permettere lo scambio di documenti leggibili da un computer (\"machine-readable\") in progetti governativi, legali e industriali, che devono rimanere leggibili per diversi decenni (un periodo di tempo molto lungo nell'ambito dell'informatica).\nInizialmente usato per pubblicazione di testo e basi di dati, una delle sue maggiori applicazioni fu la seconda edizione dell'Oxford English Dictionary, che era ed \u00e8 interamente formattato usando un linguaggio SGML."}
{"id": "250699", "revid": "124585957", "url": "https://it.wikipedia.org/wiki?curid=250699", "title": "Parlamento ellenico", "text": "Il Parlamento ellenico () \u00e8 il parlamento monocamerale della Grecia, detentore del potere legislativo. Ha sede, insieme al governo, presso il palazzo Reale di piazza Syntagma, ad Atene.\nEsso \u00e8 composto da 300 parlamentari eletti per 4 anni con sistema proporzionale con soglia di sbarramento al 3%.\nIl parlamento esercita la funzione legislativa insieme al Presidente della Repubblica Ellenica (art. 26). Si riunisce di diritto il primo luned\u00ec del mese di ottobre, a meno che il Presidente non l'abbia convocato anteriormente, in conformit\u00e0 alla disposizione dell'articolo 40 della Costituzione della Grecia (art. 64).\nDetermina le modalit\u00e0 del suo funzionamento libero e democratico con un regolamento votato in seduta plenaria secondo l'articolo 76 e pubblicato nella gazzetta ufficiale per ordine del suo presidente. La Camera elegge tra i suoi membri il presidente e gli altri membri dell'Ufficio di presidenza, secondo le norme stabilite dal suo regolamento.\nLe sedute del parlamento sono pubbliche; tuttavia l'assemblea pu\u00f2 riunirsi a porte chiuse su richiesta del governo o di quindici deputati, dopo aver cos\u00ec deciso in comitato segreto ed a maggioranza dei membri presenti. Essa decide poi se la discussione sullo stesso argomento debba essere ripresa in seduta pubblica.\nIl parlamento greco per le sue funzioni istituisce commissioni parlamentari permanenti specializzate per materie, o istituire commissioni parlamentari d'inchiesta gestite dal regolamento interno.\nCompetenze e prerogative.\nAl parlamento greco spettano anche:"}
{"id": "250700", "revid": "3831", "url": "https://it.wikipedia.org/wiki?curid=250700", "title": "Boat Race", "text": ""}
{"id": "250702", "revid": "729019", "url": "https://it.wikipedia.org/wiki?curid=250702", "title": "Inishturk", "text": "Inishturk (\"Inis Toirc\" in gaelico irlandese, che significa \"isola del verro selvatico\") \u00e8 un'isola abitata al largo delle coste del Mayo, in Irlanda, di cui fa parte.\nDemografia.\nLa popolazione permanente \u00e8 di circa settanta abitanti, dislocati in due insediamenti principali situati entrambi nella parte orientale dell'isola. Il villaggio meridionale (chiamato \"West Side\") \u00e8 noto per il forte desiderio da parte di alcuni abitanti di annettersi alla Contea di Galway pi\u00f9 a sud, sebbene progressi concreti non si siano registrati. Il sentimento secessionista \u00e8 molto meno forte nell'altro villaggio principale e lungo il porto. Alcuni abitanti sono discendenti di evacuati da Inishark, un'isola della contea di Galway pi\u00f9 a sud ovest. Un club sociale \u00e8 situato nella collina che separa i due insediamenti.\nInishturk il pi\u00f9 alto tasso di donazioni \"pro capite\" attraverso la RNLI (\"Royal National Lifeboat Institution\") in tutta l'isola d'Irlanda.\nTrasporti e infrastrutture.\nL'isola \u00e8 raggiunta da traghetti giornalieri che salpano dall'attracco di Roonagh. I Britannici costruirono una torre Martello nella costa occidentale durante le Guerre Napoleoniche. Diffuso l'uso del \"currach\", imbarcazione tipica delle isole Aran e della Baia di Galway."}
{"id": "250707", "revid": "1543377", "url": "https://it.wikipedia.org/wiki?curid=250707", "title": "Cherosene", "text": "Il cherosene (o kerosene) \u00e8 una miscela liquida di idrocarburi, incolore, infiammabile, utilizzato principalmente come combustibile o solvente.\nIl nome deriva dalla parola greca \"keros \"(\u03ba\u03b7\u03c1\u03cc\u03c2), che significa \"cera\".\nStoria.\nNel X secolo, il saggio persiano Muhammad Al-Razi descrisse la distillazione del petrolio che permetteva di ottenere petrolio illuminante nel suo \"Libro dei segreti\".\nIl cherosene fu raffinato per la prima volta dal carbone dal medico e geologo canadese Abraham Pineo Gesner che nel 1846 fece la prima dimostrazione pubblica del nuovo processo di produzione a Charlottetown, Prince Edward Island. Gesner brevett\u00f2 il suo sistema produttivo con il termine kerosene nel 1854. Nel 1856 il chimico polacco Ignacy \u0141ukasiewicz scopr\u00ec il modo di raffinare il cherosene distillato dal meno costoso petrolio.\nIl cherosene era un liquido economico, che soppiant\u00f2 l'olio di balena nelle lampade a olio; per questo veniva chiamato anche \"petrolio lampante\". Si tratta della \"prima fonte di luce efficace, abbondante e non cara di cui abbia mai disposto l'umanit\u00e0\". Quest'uso del cherosene \u00e8 stato abbandonato con l'avvento delle lampadine elettriche.\nDistillazione.\nIl cherosene \u00e8 ottenuto dalla distillazione frazionata di petrolio da 150\u00a0\u00b0C a 280\u00a0\u00b0C (catene di carbonio da 12 a 15 atomi). Il contenuto di aromatici pu\u00f2 raggiungere il 25%. Oltre agli alchilati del benzene sono presenti quantit\u00e0 significative di indene, naftalene e derivati di questi. Ha densit\u00e0 compresa tra 780 e 810\u00a0kg/m\u00b3. Il punto di infiammabilit\u00e0 \u00e8 compreso tra i 37\u00a0\u00b0C e 65\u00a0\u00b0C, e la temperatura di autoignizione \u00e8 pari a 220\u00a0\u00b0C. Il potere calorifico del cherosene \u00e8 simile a quello del gasolio. Il potere calorifico inferiore \u00e8 pari a 43,1\u00a0MJ/kg e il superiore \u00e8 pari a 46,2\u00a0MJ/kg. Il cherosene \u00e8 pressoch\u00e9 insolubile in acqua e la frazione solubile \u00e8 costituita prevalentemente da aromatici.\nIl cherosene direttamente distillato dal petrolio greggio richiede un trattamento particolare, in un'unit\u00e0 di Merox o in un \"hydrotreater\" per ridurne il contenuto di zolfo e la corrosivit\u00e0. Il cherosene pu\u00f2 anche essere prodotto da un \"hydrocracker\", che \u00e8 usato per trasformare le parti di petrolio greggio che altrimenti sarebbero utilizzate solo per l'olio pesante.\nUsi.\nUna volta veniva ampiamente usato in lampade a cherosene ma ora \u00e8 usato principalmente come combustibile aeronautico per i motori a reazione. Ne esistono vari tipi, tra cui Avtur, Jet-Un, Jet-A1, Jet-B, JP-4, JP-5 o JP-8. Un tipo di cherosene, l'RP-1, viene bruciato con l'ossigeno liquido come carburante per missili.\nGli aerei militari dei Paesi NATO utilizzano il JP-8, identico al Jet-A1 civile, eccetto qualche additivazione. Il mercato europeo del cherosene \u00e8 destinato quasi esclusivamente al carburante per aviogetti; gli utilizzi per riscaldamento e illuminazione sono assolutamente secondari.\nIl suo uso come combustibile di cottura principalmente si limita ad alcuni fornelli portatili per i viaggiatori con zaino e sacco a pelo e a paesi meno sviluppati, in cui solitamente \u00e8 meno raffinato e contiene impurit\u00e0 e perfino residui. Pu\u00f2 anche essere usato per rimuovere i pidocchi dai capelli, ma provoca bruciore e pu\u00f2 essere pericoloso per l'epidermide.\nCome combustibile di riscaldamento, \u00e8 spesso usato in stufe portatili ed \u00e8 venduto in alcune stazioni di servizio. A volte \u00e8 usato come fonte di calore di riserva per le emergenze negli USA ed \u00e8 spesso causa di lesioni e persino di morti se usato inadeguatamente da persone inesperte.\nIl cherosene \u00e8 ampiamente usato in tutto il mondo come combustibile di riscaldamento domestico per i riscaldatori a cherosene portatili e installati. In Giappone invece, il cherosene pu\u00f2 essere comprato direttamente in qualsiasi stazione di servizio o essere recapitato direttamente a casa.\nViene anche usato come solvente organico.\nIl cherosene \u00e8 usato spesso nel campo dell'intrattenimento come combustibile per creare giochi col fuoco. Non \u00e8 per\u00f2 adatto per creare giochi col fuoco in interni poich\u00e9 produce un odore sgradevole.\nLegislazione europea e in Italia.\nIl cherosene per aviojet \u00e8 esente da accise negli Stati membri UE in virt\u00f9 dell'articolo 8, paragrafo 1, lettera b) della direttiva 92/81/CEE, eccetto l'aviazione privata da diporto, modificata successivamente dalla Direttiva 2003/96 CE.\nLe esenzioni dalla tassazione dei carburanti aerei per voli tra Paesi UE e paesi terzi sono previste da particolari accordi internazionali.\nIl petrolio lampante o cherosene \u00e8 classificato con i codici comunitari NC 2710 00 51 e 2710 00 55 e, con le eccezioni viste sopra, \u00e8 soggetto in Italia a una tassazione di \u20ac 337,49064 per mille litri.\nSolitamente le accise per i carburanti costituiscono una parte considerevole delle entrate totali dello Stato e delle Regioni. Dette entrate confluiscono nel capitolo erariale n. 1409."}
{"id": "250708", "revid": "118158918", "url": "https://it.wikipedia.org/wiki?curid=250708", "title": "Lampada a cherosene", "text": "La lampada a cherosene o lampada a petrolio \u00e8 un sistema di illuminazione che sfrutta come fonte di energia la combustione del cherosene.\nLa lampada \u00e8 composta da un bulbo contenente il combustibile, uno stoppino che va dal bulbo all'esterno e un \"coprilampade\" aperto di vetro che permette quindi il passaggio dell'ossigeno.&lt;br&gt;Durante la combustione il cherosene risale lungo le fibre dello stoppino per capillarit\u00e0 garantendo cos\u00ec un rifornimento costante di combustibile alla fiamma. In passato, prima della scoperta della raffinazione del petrolio, si usavano oli vegetali o di balena (i quali producevano molto fumo e poca luce). La sua invenzione fece aumentare anche le occasioni di lettura nelle ore pi\u00f9 buie, in un'epoca dove l'alfabetizzazione era in aumento. La produzione di lampade a petrolio avvenne dal 1859 agli inizi degli anni cinquanta (dopo si diffuse l'illuminazione elettrica), oggi per alimentare queste lampade non si usa pi\u00f9 il petrolio (nocivo e pericoloso) ma degli oli di paraffina profumati.\nLa prima descrizione di una semplice lampada che usava l'olio minerale fu fatta dallo scienziato persiano Rhazes nel IX secolo, nel suo \"Kitab al-Asrar\". Nel 1846 Abraham Gesner invent\u00f2 un sostituto dell'olio di balena, ricavandolo dal carbone. Successivamente, ricavato dal petrolio, il cherosene divenne un comune combustibile per l'illuminazione; versioni moderne della lampada a cherosene furono sviluppate dall'inventore e farmacista armeno-polacco Ignacy \u0141ukasiewicz."}
{"id": "250711", "revid": "287204", "url": "https://it.wikipedia.org/wiki?curid=250711", "title": "August Hirt", "text": "Partecip\u00f2 volontario alla prima guerra mondiale, venendo ferito al naso. Dopo la guerra si laure\u00f2 in medicina divenendo anatomista di fama e professore universitario.\nIngresso nelle SS.\nEntrato nelle SS, negli anni quaranta, condusse una serie di ricerche sugli effetti dell'iprite sull'uomo, e dal 1942 us\u00f2 i prigionieri dei campi di concentramento (in particolare quelli di Natzweiler-Struthof) come cavie.\nIl 9 febbraio del 1942 scrisse una lettera ad Heinrich Himmler intitolata \"Rapporto sull'acquisizione di crani di commissari bolscevichi giudei per lo sviluppo di ricerche scientifiche all'Universit\u00e0 di Strasburgo\", nella quale affermava che secondo i suoi studi la superiorit\u00e0 o l'inferiorit\u00e0 delle persone poteva essere misurata dalla grandezza del cranio.\nI suoi esperimenti.\nIl 23 ottobre dello stesso anno cosparse numerosi prigionieri di iprite, e per scoprire con certezza gli effetti del veleno ordin\u00f2 che nessuna assistenza fosse data alle cavie: la morte di quasi tutti i suoi \"pazienti\" lo indusse l'11 settembre del 1943 a comunicare ad Adolf Hitler che avrebbe eseguito delle prove anche con il fosgene, ma stavolta con maggior vigore.\nUltimi giorni.\nA guerra ormai persa, decise di comune accordo con Himmler di disperdere la collezione di scheletri che possedeva. Braccato dalle truppe alleate, si suicid\u00f2 per non farsi catturare."}
{"id": "250713", "revid": "30610", "url": "https://it.wikipedia.org/wiki?curid=250713", "title": "Frode informatica", "text": "La frode informatica (altres\u00ec detta frode elettronica) in generale consiste nel penetrare attraverso un PC all'interno di altri PC o server che gestiscono servizi con lo scopo di rubare dati o ottenere tali servizi gratuitamente, oppure, sempre utilizzando il server al quale si \u00e8 avuto accesso, clonare account di inconsapevoli utilizzatori del servizio.\nDescrizione.\nLe frodi elettroniche presuppongono anche l'utilizzo del POS, un apparato elettronico di trasmissione dati che collega i singoli esercenti con la societ\u00e0 emettitrice, e consistono proprio nell'abuso di alcune sue specifiche propriet\u00e0, come la capacit\u00e0 di leggere, memorizzare e trasmettere i dati delle carte di credito (e dei titolari) contenute nella banda magnetica. Esistono due specifiche operazioni illegali eseguite in presenza di un POS:\nLa frode informatica costituisce reato con fattispecie e pene distinte da quello di truffa, di recente istituzione, introdotta dalla legge n. 547/1993 e disciplinata dall'art. 640 ter del c.p.\nIl delitto di frode informatica \u00e8 commesso da \"chiunque\", alterando in qualsiasi modo il funzionamento di un sistema informatico o telematico o intervenendo senza diritto con qualsiasi modalit\u00e0 su dati, informazioni o programmi contenuti in un sistema informatico o telematico o ad esso pertinenti, procura a s\u00e9 o ad altri un ingiusto profitto con altrui danno.\nLe condotte fraudolenti poste in essere attraverso tale reato sono tre:\nLa alterazione pu\u00f2 cadere sia sul programma, facendo compiere al computer operazioni in modo diverso da quelle programmate (ad esempio cambiando la funzione dei tasti di addizione e/o di sottrazione), cos\u00ec come pu\u00f2 avere ad oggetto le informazioni contenute nel sistema informatico.\nNella storia dell'informatica, e pi\u00f9 specificamente in quella di Internet, \u00e8 capitato che gli autori di questo genere di frode venissero assunti da parte delle stesse societ\u00e0 alle quali avevano arrecato danno, allo scopo di usare le conoscenze del trasgressore per migliorare i sistemi di sicurezza interni dell'azienda.\nNon \u00e8 definibile hacker chi si introduce in un sistema per danneggiarlo o per provocare il mal funzionamento con l'intenzione di trarne un ingiusto profitto, poich\u00e9 tale tipologia di comportamento \u00e8 in netto contrasto con la filosofia dell'hacking.\nNel caso di acquisti o operazioni attraverso la rete Internet, le truffe possibili sono effettuate dai cosiddetti \u201cpirati informatici\u201d(coloro che acquistano i numeri della carta attraverso un'intrusione telematica).\nUna delle prime frodi informatiche \u00e8 stata la sottrazione di fondi attuata con la cd. \"tecnica del salame\". Il bersaglio ideale era una banca perch\u00e9 movimenta migliaia di conti al giorno. Questa frode avveniva agendo sugli arrotondamenti che quotidianamente venivano operati su ogni movimento di fondi.\nLa frode elettronica nelle aste \"on-line\".\nLe frodi elettroniche sono cresciute in modo pi\u00f9 che sensibile negli ultimi dieci anni, soprattutto con lo sviluppo dell'e-commerce in particolare nella forma consumer to consumer (ad esempio nelle aste on-line).\nLe aste on-line rappresentano oggi il pi\u00f9 diffuso sistema di e-commerce ma, d'altra parte, appaiono strutturalmente sensibili a possibili frodi elettroniche dal momento che ogni operazione si svolge a rischio e pericolo delle parti in un clima di reciproca fiducia \"a priori\" ed \u00e8 per questo motivo che la maggior parte dei siti di aste on-line richiede per cautela un'iscrizione che \u00e8 generalmente gratuita.\nPrendendo come esempio eBay (uno dei pi\u00f9 importanti siti di e-commerce fondato da Pierre Omidyar nel 1995) appare evidente come sia ovviamente preoccupazione del sito riuscire a fornire garanzie di sicurezza per le transazioni commerciali cercando di sostenere sia il venditore che l'acquirente. Tra le precauzioni possibili innanzitutto il sistema di \"feedback\" rappresenta una forma di auto-garanzia tra gli utenti anche se pi\u00f9 volte si \u00e8 dimostrato un sistema di sicurezza poco attendibile e facilmente \u2018attaccabile\u2019: proprio per questo e-Bay propone, oltre a guide a sostegno dell'utente che lo mettono in guardia dalle possibili frodi, anche un sistema di rimborso (fino a 500 \u20ac) per le transazioni effettuate con metodi di pagamento rintracciabili (come ad esempio PayPal).\n\u00c8 infatti pratica comune di ogni sito mettere in evidenza i metodi di pagamento ritenuti pi\u00f9 sicuri: ad esempio e-Bay, oltre al gi\u00e0 citato PayPal tende a privilegiare quei metodi in cui resta la prova della transazione (ad esempio il Bonifico bancario o postale online) a discapito di alcuni metodi che appaiono vivamente sconsigliati (Western Union, Moneygram).\nTra i tentativi di frode a danno degli acquirenti pi\u00f9 frequenti nelle aste on-line si ricorda:\nIn linea di massima per fronteggiare il rischio di frode \u00e8 opportuno attenersi a una serie di accorgimenti pratici da intraprendere durante un acquisto on-line:\nIl Phishing.\nA partire dagli anni 2000 \u00e8 in aumento esponenziale la truffa on line, nata in Spagna e Portogallo, chiamata \"phishing\". Si tratta di una nuova forma di spamming, che potrebbe avere come conseguenza il furto del numero di carta di credito o di password, informazioni relative a un account o altre informazioni personali.\nTale truffa solitamente ha come campo di azione le banche e l'e-commerce.\nChe cos'\u00e8 il \"phishing?\".\nIl phishing \u00e8 un tipo di frode ideato allo scopo di rubare l'identit\u00e0 di un utente. Quando viene attuato, una persona malintenzionata cerca di appropriarsi di informazioni quali numeri di carta di credito, password, informazioni relative ad account o altre informazioni personali convincendo l'utente a fornirgliele con falsi pretesti. Il phishing viene generalmente attuato tramite posta indesiderata o finestre a comparsa.\nCome funziona il \"phishing?\".\nIl phishing viene messo in atto da un utente malintenzionato che invia milioni di false e-mail che sembrano provenire da siti Web noti o fidati come il sito della propria banca o della societ\u00e0 di emissione della carta di credito. Arriva dunque nella propria casella di posta elettronica un'e-mail che sembra provenire dalla banca e vi dice che c'\u00e8 un imprecisato problema al sistema di \"home banking\". Vi invita pertanto ad aprire la home page della banca con cui avete il conto corrente gestito via web e di cliccare sul link indicato nella mail. Subito dopo aver cliccato sul link vi si apre una finestra (pop-up) su cui digitare la \"user-id\" e la \"password\" di accesso all'home banking. Dopo pochi secondi, in generale, appare un altro pop-up che vi informa che per assenza di collegamento non \u00e8 possibile la connessione. I messaggi di posta elettronica e i siti Web in cui l'utente viene spesso indirizzato per loro tramite sembrano sufficientemente ufficiali da trarre in inganno molte persone sulla loro autenticit\u00e0. Ritenendo queste e-mail attendibili, gli utenti troppo spesso rispondono ingenuamente a richieste di numeri di carta di credito, password, informazioni su account ed altre informazioni personali.\nQueste imitazioni sono spesso chiamate siti Web \"spoofed\". Una volta all'interno di uno di questi siti falsificati, \u00e8 possibile immettere involontariamente informazioni ancora pi\u00f9 personali che verranno poi trasmesse direttamente all'autore del sito che le utilizzer\u00e0 per acquistare prodotti, richiedere una nuova carta di credito o sottrarre l'identit\u00e0 dell'utente."}
{"id": "250725", "revid": "1654757", "url": "https://it.wikipedia.org/wiki?curid=250725", "title": "Monforte Moyuela", "text": ""}
{"id": "250726", "revid": "84184", "url": "https://it.wikipedia.org/wiki?curid=250726", "title": "Cabo", "text": ""}
{"id": "250727", "revid": "125829027", "url": "https://it.wikipedia.org/wiki?curid=250727", "title": "Politicamente corretto", "text": "L'espressione correttezza politica (in inglese \"political correctness\") \u00e8 un termine che designa una linea di opinione, un orientamento ideologico e un atteggiamento sociale con lo scopo inteso soprattutto nel rifuggire l'offesa o lo svantaggio verso determinate categorie di persone all'interno di una societ\u00e0.\nNei media e tra la popolazione il termine viene genericamente utilizzato in senso dispregiativo con l'implicazione o l'accusa che queste politiche siano eccessive, puritane e/o ingiustificate. Dalla fine degli anni Ottanta il termine \u00e8 stato usato sempre pi\u00f9 frequentemente per descrivere una tendenza ad un linguaggio pi\u00f9 inclusivo o ad evitare un linguaggio ed un comportamento che potesse essere visto come discriminatorio, marginalizzante o insultante nei confronti di minoranze svantaggiate o discriminate in particolare per fattori come l'etnia, il sesso, il genere o l'orientamento sessuale e le disabilit\u00e0 fisiche o psichiche.\nIl primo uso moderno del termine \"politicamente corretto\" si registra tra gli anni Settanta e Ottanta del Novecento in senso ironico come auto-satira all'interno degli ambienti della sinistra extraparlamentare; l'uso del termine pi\u00f9 che riferito a serie istanze e programmi politici veniva utilizzato come battuta tra le stesse persone di sinistra per satira su coloro che si attenevano in maniera troppo rigida ad una ortodossia politica.\nL'uso moderno del termine dalle connotazioni dispregiative emerse negli ambienti conservatori anglosassoni in funzione critica verso la New Left del XX secolo la quale delle tendenze politiche sviluppatesi negli anni Trenta che si battevano per il riconoscimento delle minoranze etniche, di genere, religiose, politiche, e alla giustizia sociale, anche attraverso un uso pi\u00f9 inclusivo del linguaggio. Studiosi della storia politica degli Stati Uniti affermano che l'uso del concetto della correttezza politica da parte degli ambienti conservatori venga usato essenzialmente per minimizzare e distogliere l'attenzione da comportamenti sostanzialmente discriminatori nei confronti dei gruppi svantaggiati. Viene inoltre osservato come ambienti della destra americana rafforzerebbero di conseguenza le proprie forme di politicamente corretto per sopprimere le critiche verso le proprie ideologie politiche.\nTuttavia riguardo alle origini del concetto di \"politicamente corretto\" vi sono diverse ipotesi.\nNascita del politicamente corretto.\nIl termine apparve comunemente nel vocabolario marxista-leninista dopo la rivoluzione russa del 1917 per indicare l'aderenza all'ortodossia politica. La prima attestazione registrata del termine \"politically correct\" nel senso moderno del termine appare nell'antologia \"The Black Woman\" curata da Toni Cade Bambara del 1970.\nPrima met\u00e0 del XX secolo.\nNella prima met\u00e0 del XX secolo il termine \"politicamente corretto\" veniva usato per definire una stretta osservanza delle dottrine o delle ideologie politiche. Nel 1934, Il New York Times riport\u00f2 la notizia che la Germania nazista avrebbe garantito permessi \"solo ai puri \"ariani\" le cui opinioni erano politicamente corrette\".\nSuccessivamente alla diffusione dei movimenti di ispirazione Marxista\u2013Leninista negli anni successivi alla rivoluzione russa, il termine divenne sempre pi\u00f9 associato alle accuse di eccessivo dogmatismo delle dottrine politiche nei dibattiti interni tra i comunisti e i socialisti americani. Il termine veniva rivolto verso le politiche del partito comunista americano che, agli occhi dei socialisti, seguiva troppo \"correttamente\" i dettami delle ideologie in ogni contesto politico.\nAnni Settanta.\nNegli anni Settanta la New Left statunitense inizi\u00f2 ad utilizzare abitualmente il termine \"politically correct\". Nel saggio \"The Black Woman: An Anthology\" del 1970 l'autrice Toni Cade Bambara afferm\u00f2 che \"un uomo non pu\u00f2 essere politicamente corretto e sciovinista.\" Da quel momento in poi il termine divenne d'uso comune come auto-critica ironica. L'autrice Debra L. Shultz ha riportato che \"nel corso degli anni Settanta e Ottanta la New Left, femministi e progressisti hanno usato il termine 'politically correct' in senso ironico come segnale di guardia nei confronti della propria ortodossia nelle tematiche sociali. L'autrice Ellen Willis, nel suo saggio \"Toward a feminist Revolution\" del 1992, scrisse: \"Agli inizi degli anni Ottanta, quando le femministe usavano il termine \"politicamente corretto\" era usato per riferirsi sarcasticamente agli obiettivi dei movimenti anti-pornografia di definire una \"sessualit\u00e0 femminile\". \nAnni Ottanta e Novanta.\nIl libro di Allan Bloom del 1987 \"The Closing of the American Mind\" sottoline\u00f2 un dibattito incentrato sulla \"correttezza politica\" nel sistema educativo delle scuole superiori statunitensi del corso degli anni Ottanta accusandolo di essere troppo \"politicamente corretto\" in linea con la politica reagania del decennio. \nUn articolo dell'ottobre 1990 pubblicato sul \"New York Times\" da Richard Bernstein viene accreditato per aver popolarizzato il termine, fino a quel momento utilizzato principalmente nel mondo accademico. LexisNexis registra settanta citazioni del termine negli articoli del 1990; ma l'anno successivo riport\u00f2 1532 citazioni arrivando ad un aumento di 7000 riferimenti per il 1994.\nIl termine divenne successivamente d'uso comune nel lessico degli ambienti conservatori per criticare tematiche politiche e sociali tipiche della sinistra, l'educazione delle scuole e gli aggiornamenti dei programmi delle scuole superiori e delle universit\u00e0 degli Stati Uniti ritenuti dall'utilizzatore del termine come imposizioni.\nDopo il 1991 si registr\u00f2 un sempre maggiore uso del termine da parte degli ambienti conservatori divenendo un termine chiave che racchiudeva determinate critiche nei confronti della sinistra all'nterno di dibattiti culturali, sociali e politici presenti anche al di fuori dell'ambito accademico nei confronti principalmente di movimenti quali il femminismo, la comunit\u00e0 omosessuale e i movimenti per i diritti delle minoranze etniche.\nHerbert Kohl nel 1992 evidenzi\u00f2 come un gran numero di neoconservatori che promuovevano l'uso del termine \"politicamente corretto\" negli anni Novanta erano stati in passato membri del Partito Comunista e, di conseguenza, famigliari con l'uso marxista della frase. Sottoline\u00f2 inoltre come in ci\u00f2 vi era l'intenzione di \"insinuare che le idee democratiche e ugualitarie erano in realt\u00e0 autoritarie, ortodosse e di influenza comunista nel momento in cui si opponevano alla possibilit\u00e0 per le persone di essere razziste, sessiste e omofobe\".\nNel corso degli anni Novanta, conservatori e politici di destra usarono il termine in senso dispregiativo verso nemici politici, riferendosi specialmente nell'ambito della cultura, del linguagio e dei programmi scolastici moderni. Roger Kimball nel saggio \"Tenured Radicals\" support\u00f2 l'affermazione del critico letterario Frederick Crews che definiva il termine come \"Eclettismo di sinistra\", termine inteso da Kimball come \"qualunque variet\u00e0 antisistema di pensiero che vada dallo strutturalismo al poststrutturalismo, al decostruzionismo, all'analisi lacaniana fino al criticismo femminista, omosessuale, nero e qualunque altra forma di pensiero palesemente politica\".\nCommentatori di sinistra hanno evidenziato come ambienti conservatori e reazionari che utilizzavano il termine usavano farlo al fine di sviare il dibattito dall'argomento centrale, spesso discriminazioni razziali, di classe di genere e in generale sulla disuguaglianza sociale contro persone che i conservatori non consideravano come parte del mainstream sociale. \nIl linguista Geoffrey Hughes suggerisce che il dibattito sul politicamente corretto porti effettivamente ad un cambiamento nel linguaggio e contribuisca a risolvere questioni politiche e problemi sociali invece che imporre censure come spesso criticato. Hughes inoltre afferma che di fatto la correttezza politica tende ad essere propugnata da una minoranza invece che essere una forma sistematica di modifica del linguaggio.\nUtilizzo moderno del termine.\nUtilizzo critico del termine.\nLa connotazione negativa del termine emerse negli ambienti conservatori statunitensi critici verso la New Left alla fine del XX secolo. Questo utilizzo successivamente venne popolarizzato da diversi articoli del \"The New York Times\" e da altri media di massa nel corso degli anni Novanta e venne ampiamente ripreso relativamente al dibattito nato a seguito del libro di Allan Bloom \"The Closing of the American Mind\" pubblicato nel 1987. Il termine ebbe ulteriore diffusione col saggio di Roger Kimball \"Tenured Radicals\" del 1990 e col saggio \"Illiberal Education\" Dinesh D'Souza del 1991. I sostenitori di un linguaggio definito \"politicamente corretto\" sono stati spesso definiti da ambienti conservatori e reazionari come \"language police\" (polizia del linguaggio). \nIl politicamente corretto \u00e8 considerato da diversi autori una forma di conformismo linguistico in linea con quello che personalmente definisicono come pensiero unico paragonandolo ad una forma di neopuritanesimo. La modifica di alcune definizioni nel corso del tempo viene di conseguenza paragonato da alcuni commentatori critici alla pari di bizantinismi invece che a normali evoluzioni di una lingua in linea con la sua societ\u00e0.\nIn italia una disamina ideologica \u00e8 stata svolta da Raffaele Alberto Ventura nel suo libro \"La guerra di tutti. Populismo, terrore e crisi della societ\u00e0 liberale\" (2019) alle pp. 263-270. Dopo averne proposto una genealogia che mostra i suoi lati positivi, l'autore ne solleva alcune criticit\u00e0: \u00abNon soltanto delimita degli spazi in cui sembra ormai impossibile dire alcunch\u00e9 (ad esempio i cosiddetti \"safe spaces\" delle universit\u00e0 americane), ma per giunta fallisce nella sua funzione primaria: invece di pacificare, fornisce nuovi e infiniti pretesti di conflitto. Individuando aggressioni e microaggressioni dietro ogni scambio comunicativo, il Politicamente Corretto ha finito per diventare una teoria della \u201cguerra giusta\u201d alla portata di chiunque\u00bb.\nIl filosofo di formazione marxiana Costanzo Preve ha trattato ampiamento del concetto di \"politicamente corretto\" affermando nel 2010 esso sarebbe diventato un concetto primario nella politica occidentale. Secondo Preve, il tardo-capitalismo statunitense ed europeo, avendo esaurito, con la caduta dell'URSS, la sua spinta emancipatrice in direzione di uno Stato sociale (che avveniva sotto il pungolo di un modello alternativo socialista), avrebbe convogliato tutte le sue energie \"progressiste\" verso battaglie morali-culturali, in un sostanziale regresso dei diritti sociali ed economici conquistati nel Novecento. Il politicamente corretto, dunque, sarebbe servito come arma retorica dei media dominanti, al fine di esasperare i conflitti \"culturali\" presenti nella societ\u00e0, cos\u00ec da mettere uno contro l'altro progressisti e conservatori, bianchi e neri, uomini e donne, etero e gay. Tutti i conflitti possibili sarebbero saliti alla ribalta dell'agenda politica. Tutti, tranne il conflitto di classe. In questo modo le forze economiche dominanti, \"culturalmente\" divise tra progressisti e conservatori, avrebbero beneficiato di una fonte perenne di legittimazione politica. Attraverso la visione di Preve il \"politicamente corretto\" non sarebbe altro che uno strumento del capitalismo per attirare a s\u00e9 le classi pi\u00f9 basse e si baserebbe su temi quali l'americanismo, l'antifascismo e quei fattori \"intoccabili\" che Preve chiama \"teologia dei diritti umani\" e \"religione olocaustica\".\nSecondo alcuni autori conservatori una forma di \"politically correct\" riguardante la cultura in generale sarebbe la cosiddetta cultura della cancellazione o dell'annullamento.\nTeorie del complotto.\nNumerosi critici conservatori nel mondo occidentale hanno affermato che il \"politicamente corretto\" e il multiculturalismo sarebbero parte di una cospirazione atta a minare i valori giudeo-cristiani. Questa teoria del complotto afferma che il politicamente corretto trovi origine nella teoria critica della Scuola di Fracoforte come parte di un piano per proporre il \"Marxismo culturale\". La teoria nacque dal saggio del 1992 di Michael Minnicino \"New Dark Age: Frankfurt School and 'Political Correctness\"', pubblicato in una rivista del moviemnto di Lyndon LaRouche. Nel 2001 il paleoconservatore Patrick Buchanan scrisse nel suo saggio \"The Death of the West\" che la correttezza politica coinciderebbe col \"marxismo culturale\" e che \"il suo marchio \u00e8 l'intolleranza\".\nUso satirico del termine.\nLa correttezza politica \u00e8 stata spesso al centro di satira, alcuni esempi sono il film \"The PC Manifesto\" (1992) by Saul Jerushalmy e Rens Zbignieuw X o il libro \"Politically Correct Bedtime Stories\" (1994) di James Finn Garner che propone popolari fiabe riscritte con uno stile volutamente esagerato sotto una prospettiva intesa come politicamente corretta. Anche il film comico del 1994 \"PCU\" di Hart Bochner si incentrava sul dibattito riguardo la correttezza politica in un campus universitario.\nIl dibattito sul politicamente corretto \u00e8 stato frequentemente oggetto di satira anche nello show animato \"South Park\" tanto da portare alla nascita del termine \"\"South Park\" Republican\" coniato dall'autore Andrew Sullivan per riferirsi a repubblicani americani economicamente conservatori ma pi\u00f9 aperti su temi sociali. Nella stagione 19 di \"South Park\" andata in onda nel 2015 venne introdotto il personaggio del \"PC Principal\" attraverso cui viene fatta satira del politicamente corretto comunemente inteso.\nUtilizzo relativo alla scienza.\nGruppi che si oppongono a principi scientifici generalmente accettati come l'evoluzionismo, i danni causati dal tabagismo e dal fumo passivo, l'AIDS, il riscaldamento globale, l'inesistenza della suddivisione umana in razze e altri fattori scientifici politicizzati hanno spesso etichettato questi elementi come frutto del \"politicamente corretto\" per descrivere ci\u00f2 che vedono come un rifiuto ingiustificato della loro prospettiva personale su questi temi da parte di una comunit\u00e0 scientifica che credono sia stata corrotta dalla politica liberale e progressista.\nPoliticamente corretto di destra.\n\"Correttezza politica\" \u00e8 un termine solitamente usato in ambito conservatore per etichettare politiche progressiste, seppur meno comunemente viene utilizzato per riferirsi ad analoghi tentativi di modificare il linguaggio o il comportamento da parte della destra. L'economista Paul Krugman nel 2012 scrisse che \"la grande minaccia al nostro dibattito \u00e8 il politicamente corretto della destra, che \u2013 al contrario della versione progressista \u2013 ha dietro pi\u00f9 potere e pi\u00f9 denaro. E l'obiettivo \u00e8 molto simile a quella cosa cui Orwell ha tentato di riferirsi col concetto di \"Nuova Lingua\": rendere impossibile la parola, e possibilmente persino il pensare, riguardo quelle idee che minacciano l'ordine costituito\". L'analista Alex Nowrasteh del Cato Institute si \u00e8 riferito al politicamente corretto di destra anche come \"patriotticamente corretto\"."}
{"id": "250728", "revid": "196390", "url": "https://it.wikipedia.org/wiki?curid=250728", "title": "Gian Luigi Cavallo", "text": ""}
{"id": "250736", "revid": "775372", "url": "https://it.wikipedia.org/wiki?curid=250736", "title": "Presidenti dell'Assemblea generale delle Nazioni Unite", "text": "Il presidente dell'Assemblea generale delle Nazioni Unite \u00e8 eletto annualmente con votazione dall'Assemblea, ma viene comunque rispettata una rotazione in base al paese di provenienza: Africa, Asia, Europa dell'est, America Latina e Caraibi, Europa occidentale ed il resto del mondo."}
{"id": "250740", "revid": "1632387", "url": "https://it.wikipedia.org/wiki?curid=250740", "title": "Storia dell'elettricit\u00e0", "text": "L'elettricit\u00e0 \u00e8 una propriet\u00e0 fondamentale della materia, diffusissima in natura, dove si manifesta spesso in modo molto evidente, come nei fulmini. \nAttraverso varie tappe l'uomo ha esplorato questa forma di energia e ha potuto sfruttarla.\nAntichit\u00e0 e medioevo.\nI primi studi dei fenomeni risalgono probabilmente al filosofo greco Talete (600 a.C.), che studi\u00f2 le propriet\u00e0 elettriche dell'ambra, la resina fossile che se viene sfregata attrae altri pezzetti di materia: il suo nome greco era \"elektron\" (\u1f24\u03bb\u03b5\u03ba\u03c4\u03c1\u03bf\u03bd), e da questo termine deriva la parola \u00abelettricit\u00e0\u00bb. I greci antichi compresero che l'ambra era in grado di attrarre oggetti leggeri, come i capelli, e che un ripetuto strofinio dell'ambra stessa poteva addirittura dare origine a scintille.\nNel 360 a.c. Platone descrive l'elettricit\u00e0 nel Timeo:\nNel 300 a.C. Teofrasto di Ereso descrive altri materiali aventi le stesse capacit\u00e0 dell'ambra.\nIn Medio Oriente, nei pressi dell'odierna Baghdad, sono stati recuperati nel 1936 vasetti babilonesi di terracotta risalenti al 250 a.C. che contenevano forse le prime rudimentali pile, usate per far depositare strati di metallo sugli oggetti. Tali oggetti, denominati \"Batterie di Baghdad\", hanno l'aspetto di una cella galvanica e alcuni credono possano essere stati utilizzati a scopo di galvanoplastica.\nLo scrittore latino Plinio il Vecchio (23-79 d.C.) nella sua \"Naturalis historia\" (\u00abStoria Naturale\u00bb), descrisse anch'egli le propriet\u00e0 dell'ambra. Anche Lucio Anneo Seneca si occup\u00f2 di fenomeni elettrici, distinguendo tre diversi tipi di fulmini: \u00abil fulmine che incendia, quello che distrugge e quello che non distrugge\u00bb.\nIl Venerabile Beda, monaco inglese dell'VIII secolo, descrisse propriet\u00e0 analoghe a quelle dell'ambra in un tipo particolare di carbone compatto: il giaietto.\nEt\u00e0 moderna.\nLe osservazioni del fenomeno ripresero durante la seconda met\u00e0 del XVI secolo: il fisico italiano Girolamo Cardano si occup\u00f2 di elettricit\u00e0 nel \"De subtilitate\" (1550), distinguendo, forse per la prima volta, la forza elettrica da quella magnetica.\nNel 1600 lo scienziato inglese William Gilbert (1540 \u2013 1603), nel \"De magnete\", estese il lavoro di Cardano e coni\u00f2 il termine latino \"electricus\" da \"\u03b7\u03bb\u03b5\u03ba\u03c4\u03c1\u03bf\u03bd\" (\"elektron\"), in greco antico \"ambra\", che presto sarebbe stato convertito nell'anglosassone \"electric\" e \"electricity\" (in italiano \"elettrico\" ed \"elettricit\u00e0\"). Gilbert osserv\u00f2 le medesime propriet\u00e0 dell'ambra anche in altri materiali, quali molte pietre dure, il vetro e lo zolfo, associando tali propriet\u00e0 ad un ipotetico fluido, chiamato \"effluvium\".\nNel 1629 Niccol\u00f2 Cabeo descrisse i fenomeni dell'attrazione e repulsione elettrica.\nUna spiegazione di quanto veniva osservato, in un primo momento, venne cercata in \"effluvi\" o \"fluidi\" emanati.\nGalileo Galilei pensava che vi fosse coinvolto il movimento dell'aria per il riscaldamento dovuto allo strofinamento.\nRobert Boyle osserv\u00f2 tuttavia nel 1675 che i fenomeni elettrici sembravano verificarsi anche nel vuoto.\nOtto von Guericke costru\u00ec nel 1660 una macchina elettrostatica (chiamata \"Sfera elettrostatica\"), migliorata da Francis Hauksbee nel 1706.\nL'interesse per il fenomeno dell'elettricit\u00e0 si diffuse anche come curiosit\u00e0 e gioco nei salotti settecenteschi e come immaginario e rivoluzionario metodo di cura.\nNel contempo proseguivano gli studi scientifici: Stephen Gray nel 1729 studi\u00f2 la conducibilit\u00e0 dei corpi, e i termini \"conduttore\" e \"isolante\" furono introdotti da Jean Theophile Desaguiliers nel 1740.\nCharles Fran\u00e7ois de Cisternay du Fay individu\u00f2 nel 1733 l'energia elettrica \"vetrosa\" e \"resinosa\" (ossia positiva e negativa) e Cristian Ludolff osserv\u00f2 nel 1743 le scintille elettriche e la loro propriet\u00e0 di infiammare sostanze volatili.\nLe macchine elettrostatiche e gli strumenti di misurazione venivano intanto continuamente perfezionati e si elaboravano teorie scientifiche che tentavano di spiegare il fenomeno.\nJean Antoine Nollet pens\u00f2 fosse dovuto ad una \"materia fluida in movimento\".\nEwald J\u00fcrgen Georg von Kleist e poco dopo indipendentemente Pieter van Musschenbroek nel 1745 realizzarono casualmente il primo condensatore, la bottiglia di Leida.\nWilliam Watson l'anno dopo scopr\u00ec che l'elettricit\u00e0 si trasmetteva anche per lunghe distanze quasi istantaneamente.\nNel giugno del 1752, Benjamin Franklin, a compimento delle sue indagini e teoria sui fenomeni elettrici, condusse il celebre e pericolosissimo esperimento dell'aquilone durante un temporale. A seguito di questi esperimenti, Franklin invent\u00f2 il parafulmine e stabil\u00ec la relazione sussistente tra il fulmine e l'elettricit\u00e0. Anche se molti sono convinti che con il suo esperimento dell'aquilone in mezzo a una tempesta Franklin sarebbe restato fulminato, \u00e8 stato dimostrato che la corda, anche bagnata, \u00e8 un pessimo conduttore perci\u00f2 probabilmente le voci del suo esperimento corrispondono al vero. Si deve molto probabilmente a Franklin, o forse a Ebenezer Kinnersley di Filadelfia, la convenzione dell'elettricit\u00e0 positiva o negativa.\nIl fenomeno delle bottiglie di Leida venne spiegato da Benjamin Franklin che, riprendendo un'idea di Watson, elabor\u00f2 nel 1754 la teoria dell\"'unicit\u00e0 del fluido elettrico\", secondo la quale l'elettricit\u00e0 era costituita da un unico fluido elettrico composto da particelle che si respingevano tra loro, mentre erano attratte dalle particelle di materia: se il fluido era in eccesso si aveva l'energia di tipo \"vetroso\" (positiva), se era in difetto si aveva energia di tipo \"resinoso\" (negativa). Le osservazioni di Franklin posero le basi per la teorizzazione dell'elettricit\u00e0 e dei diversi fenomeni elettrici connessi da parte degli scienziati che seguirono: Michael Faraday, Luigi Galvani, Alessandro Volta, Andr\u00e9-Marie Amp\u00e8re e Georg Simon Ohm (tutti, tranne Galvani, onorati con l'intitolazione di specifiche unit\u00e0 di misura legate all'elettricit\u00e0).\nGiambatista Beccaria nel 1753 aveva ipotizzato che vi fossero due tipi di scintille di scarica dell'energia: positiva (a forma di \"fiocco\") o negativa (a forma di \"stelletta\"), e si serv\u00ec della teoria di Franklin per spiegare le proprie osservazioni.\nA Franklin si deve, inoltre, la scoperta del potere dispersivo delle punte e la conseguente invenzione del parafulmine: il primo impianto parafulmine venne realizzato nel 1760, sulla base degli studi sui fulmini iniziati nel 1747.\nIn seguito, gli esperimenti di Robert Symmer (1759) e di Giovanni Francesco Cigna (1765) dimostrarono che due corpi, una volta scaricati per contatto, riassumevano la precedente energia se venivano nuovamente allontanati.\nNonostante la spiegazione che tent\u00f2 di darne Beccaria, con il concetto di \"elettricit\u00e0 vindice\" (o rivendicazione da parte dei corpi dell'energia precedentemente posseduta), gli esperimenti sembrarono mettere in dubbio la teoria di Franklin.\nNel frattempo, nel 1766, Joseph Priestley ipotizz\u00f2 che la forza di attrazione tra due corpi fosse inversamente proporzionale al quadrato della loro distanza e scopr\u00ec che la carica elettrica si distribuiva in modo uniforme su una superficie sferica.\nTra il 1785 e il 1791, Charles Augustin de Coulomb, utilizzando una bilancia di torsione (uno strumento con cui misurare la forza del campo elettrico) riusc\u00ec a dimostrare sperimentalmente ed enunciare, indipendentemente da Priestley, la medesima legge, conosciuta quindi come legge di Coulomb.\nLuigi Galvani osserv\u00f2 delle contrazioni muscolari nelle zampe di una rana a contatto con un conduttore metallico e ipotizz\u00f2 la presenza di un\"'elettricit\u00e0 animale\" in due opere pubblicate nel 1791 e nel 1794. \nAlessandro Volta, si occup\u00f2 inizialmente dell'elettricit\u00e0 statica: entrato in corrispondenza con il Beccaria, si oppose alla sua spiegazione dell'elettricit\u00e0 vindice, ritenendo invece che il contatto dei corpi non annulla l'energia, ma solamente il suo segno positivo o negativo.\nVolta polemizz\u00f2 inoltre con Galvani, ipotizzando che l\"'elettricit\u00e0 animale\" derivasse piuttosto dal contatto con due metalli diversi: sulla base di questa idea, nel 1799 Volta invent\u00f2 la pila, che inizialmente chiam\u00f2 \"apparato elettromotore\".\nLa pila di Volta fu il primo generatore statico di energia elettrica.\nEt\u00e0 contemporanea.\nHans Christian \u00d8rsted (o Oersted) osserv\u00f2 nel 1820 la relazione tra corrente elettrica e fenomeni magnetici, sviluppando la teoria elettromagnetica.\nI suoi studi furono proseguiti da Andr\u00e9-Marie Amp\u00e8re che enunci\u00f2 le leggi dell'elettromagnetismo, nell'opera pubblicata nel 1826.\nNello stesso anno Georg Simon Ohm enunci\u00f2 la legge di Ohm sulla resistenza elettrica.\nContinuando le ricerche in campo elettromagnetico Michael Faraday scopr\u00ec nel 1831 l'induzione elettromagnetica, il principio alla base dei motori elettrici.\nA lui si devono inoltre l'enunciazione delle leggi dell'elettrolisi e l'invenzione della gabbia di Faraday.\nSvilupp\u00f2 infine la teoria secondo la quale l'elettricit\u00e0 non era un fluido, bens\u00ec una forza trasmessa da una particella di materia all'altra.\nPrime applicazioni.\nNegli anni 1830 Faraday mise a punto il primo generatore elettromagnetico di corrente elettrica (dinamo e alternatore). Joseph Henry, aveva perfezionato un elettromagnete di particolare potenza permettendo in tal modo la trasmissione dell'energia elettrica a grande distanza. Negli stessi anni, Samuel Finley Breese Morse sfrutt\u00f2 il passaggio di elettricit\u00e0 in un filo conduttore come strumento per comunicare, giungendo all'invenzione del telegrafo con i fili, perfezionato da Charles Wheatstone in collaborazione con William Fothergill Cooke. Nel 1847 Ernst Werner von Siemens invent\u00f2 un altro modello di telegrafo e fond\u00f2 la compagnia Siemens.\nWheatstone invent\u00f2 inoltre un apparecchio per misurare la resistenza (ponte di Wheatstone) e Joseph Henry costru\u00ec nel 1835 il primo rel\u00e8. Nel 1851 Heinrich Daniel Ruhmkorff costru\u00ec il primo rocchetto a induzione (rocchetto di Ruhmkorff). Nel 1859 Antonio Pacinotti invent\u00f2 l'anello di Pacinotti, in grado di trasformare l'energia meccanica in energia elettrica continua. Nel 1869 Z\u00e9nobe Theophil\u00e9 Gramme dimostr\u00f2 che la dinamo poteva anche lavorare al contrario come motore elettrico e sfrutt\u00f2 commercialmente la sua invenzione, basata sull'anello di Pacinotti.\nNegli anni 1860 si utilizz\u00f2 la corrente elettrica per la lavorazione del rame. Nel 1864 Wilhelm Eduard Weber pubblic\u00f2 un sistema per la misurazione assoluta della corrente elettrica, nel 1873 James Clerk Maxwell pubblic\u00f2 la propria teoria sulla natura unitaria della luce e dei campi elettromagnetici e nel 1888 Heinrich Rudolf Hertz scopr\u00ec le onde elettromagnetiche e le loro possibilit\u00e0 di trasmissione attraverso il vuoto. Negli anni 1870 videro la luce alcune delle invenzioni pi\u00f9 importanti del XIX secolo: il telefono di Antonio Meucci (brevettato da Alexander Graham Bell, fondatore della Bell Telephone Co.), il fonografo (1877) di Thomas Alva Edison e la lampadina a incandescenza, che lo stesso Edison miglior\u00f2, dopo aver acquistato i precedenti brevetti (tra cui quello di Joseph Wilson Swan), e commercializz\u00f2 a partire dal 1879. Nel 1880 un modello perfezionato di lampadina venne costruito da Alessandro Cruto, che fond\u00f2 una piccola industria ad Alpignano (TO), pi\u00f9 tardi assorbita dalla Philips.\nNegli anni 1880 si costruirono le prime centrali elettriche (a corrente continua). Nel 1881 Lucien Gaulard e John Dixon Gibbs presentarono un \"generatore secondario\", ovvero un trasformatore, che fu perfezionato dalla Westinghouse e messo in commercio nel 1886 Nel 1885 Galileo Ferraris invent\u00f2 il campo magnetico ruotante, alla base del motore elettrico polifase, brevettato negli Stati Uniti da Nikola Tesla; anche questi brevetti furono successivamente acquistati dalla Westinghouse. Pochi anni pi\u00f9 tardi, lo stesso Nikola Tesla invent\u00f2 le tecniche della trasmissione dell'elettricit\u00e0 in corrente alternata, permettendo cos\u00ec per la prima volta la trasmissione di elettricit\u00e0 a distanze geografiche ed avviando l'uso industriale su larga scala dell'elettricit\u00e0.\nNel luglio del 1892, dalla centrale idroelettrica situata nel \"Santuario di Ercole Vincitore\" a Tivoli, si speriment\u00f2 per la prima volta nel mondo la trasmissione a distanza di corrente elettrica alternata, che fu inviata a Roma, dove una centralina situata a Porta Pia provvedeva a distribuirla agli impianti di illuminazione pubblica allora predisposti in citt\u00e0.\nHendrik Antoon Lorentz formul\u00f2 nel 1892 la teoria elettronica della materia e nel 1897 Joseph John Thomson dimostr\u00f2 l'esistenza dell'elettrone. Nel 1900 Max Planck elabor\u00f2 la teoria dei quanti e nel 1906 Albert Einstein propose una teoria sulla luce come composta da fotoni. Nel 1919 Carl Ramsauer elabor\u00f2 la teoria della natura ondulatoria degli elettroni.\nNikola Tesla realizz\u00f2 nel 1893 la prima trasmissione a distanza tramite le onde radio e nel 1901 Guglielmo Marconi la prima trasmissione del telegrafo senza fili attraverso l'Atlantico. Da tali principi avr\u00e0 origine la radio (prime trasmissioni regolari nel 1922). Nel 1904 John Ambrose Fleming, ottenne il brevetto per il diodo, o valvola termoionica.\nIl secolo dell'elettricit\u00e0.\nSe il XIX secolo ha visto la realizzazione di molte scoperte sull'elettricit\u00e0, il XX secolo pu\u00f2 essere definito come il secolo dell'elettricit\u00e0 e, a partire dagli anni 1960 anche dell'elettronica (che produrr\u00e0 il personal computer e quindi internet).\nAll'inizio del Novecento l'illuminazione elettrica sostitu\u00ec progressivamente quella a gas illuminante e i mezzi di trasporto basati su motori elettrici (tram, treni, metropolitane, filobus) cambiarono radicalmente la vita quotidiana."}
{"id": "250748", "revid": "13415", "url": "https://it.wikipedia.org/wiki?curid=250748", "title": "Discalcolia", "text": ""}
{"id": "250751", "revid": "287204", "url": "https://it.wikipedia.org/wiki?curid=250751", "title": "Maestro dell'Altare di re Alberto", "text": "L'anonimo artista di area tedesca, attivo principalmente a Vienna, dove fu il pi\u00f9 antico rappresentante dello stile, d'influenza olandese, detto \u00abgreve\u00bb, deve il suo nome all'altare a portelle, realizzato negli anni 1438-39 su commissione del re Alberto II nella chiesa dei Sette Cori degli Angeli protettori, presso la corte di Vienna, di cui si conservano ventiquattro tavole a Klosterneuburg, il convento dei canonici agostiniani.\nNei pannelli laterali sono quattro scene della \"Vita della Vergine\", nella scena con \"L'incontro di Gioacchino ed Anna alla porta d'Oro\" si ha la veduta di Vienna pi\u00f9 antica che si conosca.\nAll'esterno, sedici dipinti con la Vergine venerata da angeli e santi dalle figure tozze e dalle teste rotonde. Nella raffigurazione della Vergine della Misericordia che accoglie sotto il suo mantello gli esponenti delle gerarchie ecclesiastiche e secolari si pu\u00f2 riconoscere, sulla sinistra, Alberto II con accanto la moglie Elisabetta di Lussemburgo. Gli angeli suonatori e cantori sono suddivisi in sedici cori, collegandosi alle lodi a Maria secondo la \"Litania Lauretana\" riportate nelle fasce di testo disposte secondo uno schema ornamentale. Ad ante chiuse vi erano scene della \"Storia di Elia\", oggi perdute.\nNel 1439, esegu\u00ec un \"Altare della Vergine\" di cui sono note cinque tavole, divise tra Vienna, Berlino e in collezione privata.\nL'ultima opera nota del maestro \u00e8 la \"Tavola-epitaffio di Johannes Geus\", professore universitario, morto nel 1440, oggi conservata al Dommuseum di Vienna.\nL'anonimo \u00e8 stato identificato con lo scultore austriaco Jakob Kaschauer, di cui \u00e8 attestata la presenza a Vienna negli anni 1429-1463, anche se manca una prova decisiva."}
{"id": "250752", "revid": "14894", "url": "https://it.wikipedia.org/wiki?curid=250752", "title": "Meister des Albrechtsaltars", "text": ""}
{"id": "250753", "revid": "14894", "url": "https://it.wikipedia.org/wiki?curid=250753", "title": "Maestro dell'Altare di Re Alberto", "text": ""}
{"id": "250756", "revid": "125163441", "url": "https://it.wikipedia.org/wiki?curid=250756", "title": "Elisa di Rivombrosa", "text": "Elisa di Rivombrosa \u00e8 una serie televisiva italiana, trasmessa dal 17 dicembre 2003 al 1\u00ba dicembre 2005 in prima serata su Canale 5.\nLa fiction, partita con il 24% di share e un seguito in valori assoluti di oltre 5 milioni di telespettatori, \u00e8 arrivata a toccare il 41% con oltre 12 milioni di telespettatori, rappresentando uno dei pi\u00f9 grandi successi televisivi degli anni 2000.\nTrama.\nPrima stagione.\nRegno di Sardegna, 1769. La giovane Elisa Scalzi \u00e8 una ragazza di umili origini che, dopo l'esperienza in una locanda, lavora al castello della contea di Rivombrosa come dama di compagnia dell'anziana Contessa Agnese Ristori, che l'adott\u00f2 quando suo padre mor\u00ec. La nobildonna \u00e8 ormai verso la fine dei suoi anni e ha un solo grande desiderio: rivedere il figlio Fabrizio, partito 10 anni prima per combattere la Guerra dei sette anni. Elisa, senza consultare la figlia della contessa, Anna Ristori, scrive una lettera al Conte pregandolo di tornare perch\u00e9 la madre possa incontrare il figlio prima di morire. Fabrizio, che \u00e8 ormai un ufficiale del Reggimento Francese, accoglie la richiesta e decide di partire alla volta di Rivombrosa, ma prima di lasciare il comando militare al Conte viene consegnata una Lista di nomi di congiurati, assai importante per la sopravvivenza del Regno guidato da sua maest\u00e0 Carlo Emanuele III di Savoia, che rischia di essere ucciso per aver fatto riforme a favore del popolo. Intanto, nella Capitale, il Consigliere di Sua Maest\u00e0, il Marchese Jean-Luc Beauville, avvisa il Governatore del Regno, il Duca Ottavio Ranieri, che una lista contenente i nomi dei congiurati contro il Re sta per arrivare a Torino.\nRanieri, che segretamente \u00e8 a capo della Congiura (i Fratelli della Luce), insieme alla moglie del Consigliere, la Marchesa Lucrezia Van Necker, fa in modo che l'ufficiale che deve consegnare la lista venga colto da un'imboscata. Fabrizio riesce a sfuggire al tentativo di aggressione e raggiunge Rivombrosa senza problemi. Qui il Conte riabbraccia la madre e fa la conoscenza di Elisa, che pensa essere di origini nobili. La sorella del conte, Anna, insieme alla Contessa Agnese, decide di organizzare una festa in onore del ritorno di Fabrizio. Alla festa partecipano tutti i nobili della regione fra cui il Consigliere del Re e sua moglie Lucrezia, che 10 anni prima era promessa sposa del Conte Ristori, ma che lei stessa rifiut\u00f2 per Beauville, uomo ben pi\u00f9 ricco e potente del Conte. Il Conte d\u00e0 scandalo ballando con Elisa, che tutti sanno essere una serva e non una nobile. Fabrizio, alla scoperta della verit\u00e0, sentendosi tradito e preso in giro, si scaglia in modo crudele contro Elisa.\nLe difese della donna vengono abbattute definitivamente con la morte della Contessa Agnese, che distrugge Elisa e crea un divario con Ristori. Intanto i congiurati comprendono che il depositario dei pericolosi documenti \u00e8 proprio il Conte, quindi Lucrezia si offre di recuperarli fingendosi amica del bel soldato. Fabrizio viene messo quasi sul punto di consegnare la lista a Ranieri, ma ben presto comprende che lui \u00e8 uno dei traditori e riesce a sfuggire ai suoi sgherri. Tra i congiurati spunta anche il nome del Conte Giulio Drago (migliore amico di Fabrizio) e del Marchese Lodovico Maffei. Lucrezia fa in modo che il Conte sia arrestato da Ranieri prima che possa consegnare i documenti al Re. Per sfuggire ai suoi assalitori, Fabrizio rimane ferito e torna moribondo a Rivombrosa. Qui Elisa e Anna fanno di tutto per salvare il Conte e contattano il dottor Ceppi per curarlo. Chiamare Ceppi \u00e8 molto duro per Anna in quanto i due erano in passato promessi, ma Antonio la rifiut\u00f2 per sposare una serva, rinunciando al suo titolo. Ma sua moglie, per la disperazione e per i sensi di colpa, si \u00e8 suicidata. Quando il Conte si riprende, si ricongiunge ad Elisa, e fra i due scoppia la passione. Il sentimento viene ripudiato in modo drastico dal pensiero puritano di Anna, che fa di tutto, appoggiata dal marito Alvise, per dividerli. Soli contro tutti, i due innamorati decidono di andare segretamente alla Pieve di Rivombrosa e sposarsi durante la notte, ma il cadavere di Don Tognino li sconvolge. Il prete \u00e8 stato fatto uccidere da Lucrezia, a cui il cugino, l'Abate Van Necker, ha rivelato che i concubini si sarebbero uniti segretamente nella notte. Ranieri approfitta dell'omicidio per recarsi a Rivombrosa e cercare di convincere Ristori a consegnare i documenti, ma Fabrizio non accetta. Due sgherri del Duca aggrediscono Elisa in cerca della lista e Fabrizio, dopo averli assassinati, dichiara aperta la guerra contro Ranieri.\nRistori \u00e8 deciso a consegnare i documenti con l'aiuto della Duchessa Clelia Bussani (cugina del re) e, nel tentativo di incontrare il Re, si trova a dover sventare un attentato ai suoi danni voluto dai congiurati. L'attentato \u00e8 stato sventato anche grazie al Marchese Maffei, che nel delirio, dopo aver tentato il suicidio, rivela il piano dei congiurati alla figlia maggiore Margherita, la quale avvisa Elisa, che a sua volta avvisa Fabrizio e Clelia. Per salvare il padre ormai moribondo, Margherita fa un voto a Dio e si fa suora. Elisa scopre che lo sguattero dell'osteria, Martino, \u00e8 figlio illegittimo del Conte Ristori grazie ad una voglia che li contraddistingue, e rivela all'amato di essere incinta. Il Conte porta il piccolo Martino a Rivombrosa, destando scandalo per Anna ed Alvise, i quali, con la collaborazione del notaio Sorbelloni e dell'Abate Van Necker, cercano di farlo interdire. Fabrizio comprende le loro intenzioni e adirato accetta la sfida, dichiarando al mondo intero che sposer\u00e0 Elisa, organizzando una grossa cerimonia per l'evento. Anna chiede aiuto a Lucrezia affinch\u00e9 faccia pressioni al cugino per non sposare i due. Dopo che i nobili abbandonano la cerimonia sdegnati e sconvolti, Fabrizio caccia dalla tenuta la sorella e il cognato, dichiarando a tutti che con Elisa lui andr\u00e0 in fondo perch\u00e9 la ama. Nella notte, dei ladri inviati da Ranieri e aiutati da Bianca penetrano nel Castello in cerca della lista e, dopo aver assassinato un servo, ingaggiano un duello con il Conte, che li punisce a dovere. Uno di essi fugge e, durante una colluttazione con Elisa colpito a morte con uno stiletto trascina la ragazza gi\u00f9 dalle scale e le fa perdere il bambino che porta in grembo. Il dottor Ceppi comunica alla giovane donna che non potr\u00e0 diventare pi\u00f9 madre, e questo getta nella ragazza rabbia e sconforto. \nLucrezia coglie la palla al balzo e si trasferisce a Rivombrosa per stare vicino ad Elisa da buona amica nel reale intento di recuperare la lista.\nFallendo nelle ricerche, ma almeno tentando di avvicinarsi a Fabrizio, che in fondo la donna ama ancora, la Marchesa dice di essere la madre del piccolo Martino, che abbandon\u00f2 dopo la nascita, sposando, per denaro, il Consigliere Beauville. Fabrizio, sconvolto, permette al figlio di trasferirsi a Villa Van Necker, creando sconforto in Elisa. Anna intanto subisce i bagordi e la lussuria del marito Alvise e della sua amante Betta Maffei (sorella minore di Margherita) e, inorridita, fugge dal marito, chiede perdono al fratello e torna a Rivombrosa, dove si riappacifica con Elisa e cambia profondamente il suo modo di pensare. Le rivelazioni dell'Abate, anch'egli cambiato, portano Fabrizio a scontrarsi con la Van Necker, che per\u00f2 lo disarma con un bacio. Elisa affronta la malvagia donna e le intima di stare lontana dalla sua famiglia una volta per tutte. Mentre il Conte Giulio Drago muore suicida dopo essersi scontrato con Fabrizio per recuperare i documenti nella biblioteca di Rivombrosa, messo alle strette dai congiurati, e rassegnato dal fatto che la sua donna Margherita ormai si sia fatta suora. Lucrezia ordina alla sua dama di compagnia Isabella di uccidere Elisa con un veleno molto raro. Quando Isabella rifiuta di commettere l'omicidio, Lucrezia la uccide e ne fa scomparire il cadavere. Ma Isabella \u00e8 riuscita a far scappare Martino che riesce a dimostrare che la Marchesa non \u00e8 sua madre ma che si \u00e8 inventata tutto. Alla luce dei fatti, Fabrizio comprende che il nome accanto a quello di Ranieri nella lista non \u00e8 quello del consigliere Beauville, ma quello di sua moglie. Quando il Conte \u00e8 pronto a rivelare la verit\u00e0 al Consigliere del Re, Lucrezia uccide il marito e ,con la complicit\u00e0 di Ranieri, fa ricadere la colpa su Ristori. Mentre Elisa si rifugia da Suor Margherita in citt\u00e0 e assiste al processo sperando di salvare l'amato, a Rivombrosa il Marchese Alvise approfitta dell'arresto del cognato e si stabilisce a Rivombrosa, rendendo la vita impossibile ad Anna. La Contessa al processo accusa i congiurati ma i giudici non le credono: la sua testimonianza \u00e8 vana.\nIntanto il dottor Ceppi comunica ad Alvise che \u00e8 malato di sifilide, nonostante ci\u00f2 lui continua la sua storia con Betta Maffei, la quale sta con lui solo per il denaro, e anche lei si trasferisce a Rivombrosa umiliando Anna, mentre Fabrizio viene condannato a morte per decapitazione. Lucrezia \u00e8 disperata: il suo gioco si \u00e8 spinto troppo oltre, ed essendo ancora innamorata dell'ex promesso, si scontra con Ranieri. Il Duca \u00e8 pronto a tutto, vuole avere quei documenti ad ogni costo, e per averli cerca di rapire Elisa per costringere il Conte a parlare. Fabrizio non si sbilancia e accetta passivamente di morire. Ma Elisa, tenendo sotto tiro Lucrezia, la obbliga a farla arrivare in citt\u00e0, e dopodich\u00e9 si appresta a consegnare i documenti al Re nel giorno dell'esecuzione, aiutata dalla Duchessa Clelia Bussani. La donna viene per\u00f2 uccisa dagli sgherri di Ranieri. Anna rivela a Betta della malattia di Alvise, che abbandona immediatamente Rivombrosa rivelando all'amante di non averlo mai amato, dopodich\u00e9 Anna affronta il marito e lo abbandona a morte sicura per sifilide, per poi ricongiungersi sentimentalmente con Antonio Ceppi. Lucrezia fugge dal Piemonte per sfuggire all'arresto, triste, poich\u00e9 pensa che Fabrizio sia morto. Elisa, travestita da Clelia, consegna la lista al Re, e cos\u00ec Ranieri, dopo un tentato omicidio del re davanti a tutti ed uno scontro corpo a corpo con Fabrizio, che stava per essere decapitato, viene arrestato e condannato a morte insieme agli altri congiurati. Sua maest\u00e0 nomina Elisa, Contessa per il coraggio e la lealt\u00e0 dimostrata. Ora che i due finalmente possono sposarsi senza alcuno scandalo, la donna confessa a Fabrizio di essere inaspettatamente incinta.\nLa prima stagione ha riscosso un grandissimo successo: l'ultima puntata \u00e8 stata seguita da 12.080.000 telespettatori, con uno share pari al 41,54%; il picco si \u00e8 registrato nella scena finale, con 13.513.000 telespettatori. La serie infatti ha vinto 4 Telegatti nel 2004: Fiction dell'anno, miglior programma dell'anno, e sia Vittoria Puccini (Elisa) che Alessandro Preziosi (Fabrizio) hanno ricevuto il Telegatto come personaggio femminile e maschile dell'anno per aver partecipato alla serie.\nSeconda stagione.\nDopo aver sventato la congiura contro il Re, Elisa e Fabrizio hanno ripreso il controllo del Castello di Rivombrosa, e possono finalmente coronare il loro sogno d'amore sposandosi davanti a Dio, grazie all'abate Van Necker, che non aveva mai amato Lucrezia e i suoi modi di fare. I conti passano periodi felici, all'insegna della gioia e della spensieratezza. Anna vive felicemente la sua storia d'amore con Antonio Ceppi. I problemi per\u00f2 cominciano a farsi vedere: due borghesi, Armand e Victor Benac, arrivano alla Contea per il pagamento di un debito contratto da Alvise, il marito di Anna, morto di sifilide. Fabrizio \u00e8 pronto a pagare i debiti del cognato e decide di mettersi all'opera per garantire a Rivombrosa una dignitosa ed onorata contea all'interno del regno. Mentre Ranieri fugge dal carcere, coperto da Vittorio Amedeo III, (figlio del Re), l'anziano Carlo Emanuele III muore. Intanto Elisa d\u00e0 alla luce la piccola Agnese.\nL'amore per la piccola non basta a far allontanare i nemici: Ranieri, arrabbiato per il tradimento inaspettato del figlio del re (specialmente quando egli sale al trono e lo vuole mandare in esilio), devasta le terre dei Ristori, facendo perdere a Fabrizio tutti i raccolti e impedendogli di pagare il debito. Mentre una grave epidemia di colera devasta Rivombrosa coinvolgendo anche Martino, Armand (che dei fratelli \u00e8 il pi\u00f9 avido) stipula un'alleanza con il Duca Ranieri per eliminare Ristori e prendersi Rivombrosa. Elisa e Fabrizio riescono a salvare la vita del piccolo Martino, inoltre Fabrizio salva Celeste (una donna che \u00e8 stata compagna di cella di Elisa nella prima stagione). Il giorno di Natale il Conte subisce un'imboscata, e da solo contro quattro uomini cerca inerte di difendersi. Dopo aver sconfitto e ucciso l'odiato Ranieri, Fabrizio si dirige sulla groppa del suo cavallo per tornare a casa, ma muore poco dopo a causa di un colpo sparato alle spalle da Armand. La morte del Conte devasta Rivombrosa e rende Elisa ormai una donna priva della voglia di vivere, mentre Victor scopre le responsabilit\u00e0 del fratello e lo caccia dal Piemonte. Anna e Antonio si trasferiscono a Rivombrosa per amministrare l'ormai disastrata tenuta e accudire la piccola Agnese e Martino, molto provato per la perdita del padre. Passano gli anni e per Elisa c'\u00e8 una parvenza di sereno: riprende cos\u00ec ad occuparsi della tenuta decidendo cos\u00ec di assolvere ai doveri che aveva preso il marito decidendo di pagare i debiti di Alvise.\nElisa stipula un accordo scritto con Victor, in cui si impegna entro un mese a restituire il denaro. La Contessa parte alla volta del Regno di Napoli, dove spera di contare sull'aiuto del Barone Michele di Conegliano, uomo di cui Fabrizio aveva parlato con Elisa: il Conte molti anni prima aveva salvato la vita al Barone. Mentre Elisa, Amelia e Agnese si trovano a Genova in attesa di imbarcarsi per Napoli, vengono aggredite da alcuni sgherri mandati da Armand Benac (tornato da tempo a Rivombrosa dicendo al fratello di essere pentito e cambiato), allo scopo di ucciderle. Per fortuna vengono salvate da un uomo molto misterioso, il capitano Christian Grey, anch'egli diretto a Napoli con un compagno di viaggio Sir Benton, un bizzarro archeologo. Elisa, Christian e Sir Benton viaggiano insieme, e tra Elisa e Christian c'\u00e8 una certa intesa, ma Elisa non riesce a capire nulla della vita di quest'uomo. Arrivata a Napoli a Palazzo Conegliano, Elisa apprende che il Barone Michele \u00e8 morto alcuni mesi prima, ma la moglie dell'uomo, la Baronessa Cristinella, prega Elisa di restare come moglie di un caro amico del defunto marito. A Napoli la contessa ritrova Isabella, la ex dama di compagnia di Lucrezia Van Necker, sopravvissuta alla pugnalata infertale dalla Marchesa.\nA Rivombrosa, intanto, Anna apprende con orrore che Antonio pratica studi su cadaveri per trovare un antidoto al colera. La notizia arriva al Marchese Ercole Salvati, amico di Alvise, da sempre invaghito di Anna, che con l'occasione denuncia Ceppi e lo fa arrestare per esperimenti illegali allo scopo di trascorrere una notte con Anna e, dal momento che non riesce con i tentativi da salotto, la ricatta e dice che far\u00e0 scagionare Ceppi solo dopo che lei si sar\u00e0 concessa a lui. Elisa scopre che a Palazzo Conegliano c'\u00e8 un altro ospite: Christian che si spaccia per Sir Benton allo scopo di incontrare Il Barone. Elisa non lo tradisce e fa finta di nulla. Elisa conosce il barone Nicola e apprende con felicit\u00e0 che l'uomo prester\u00e0 il denaro per assolvere il debito, ma non ha messo in conto di avere una nemica: Lucrezia Van Necker. La donna \u00e8 diventata l'amante del barone e cerca in ogni modo di screditare ai suoi occhi la Contessa. Tanti sono gli insulti che deve subire alla fine anche da Nicola a causa dell'influenza della Marchesa. Agnese viene rapita insieme ad Amelia dalla stessa Lucrezia, che vuole un gioiello appartenente al Barone di Conegliano, la Stella Marina. L'intervento di Christian permette alla donna di riavere la figlia senza cedere al ricatto. Il rapporto fra i due \u00e8 distaccato, e l'uomo rivendica contro Conegliano l'appartenenza dei suoi territori e possedimenti. Infatti lui \u00e8 Cristiano Caracciolo, Principe di Montesanto, i cui genitori sono stati assassinati dal Barone Michele per impossessarsi dei suoi beni.\nElisa dissuade l'uomo dal farsi vendetta da solo, ma ben presto \u00e8 costretta a darsi alla macchia: Lucrezia uccide la Baronessa Cristinella e fa ricadere le colpe sulla Contessa Elisa. Mentre Anna \u00e8 costretta a concedersi a Salvati per salvare la vita di Antonio, Armand Benac si avvale del documento scritto di Elisa, ed espropria i Ristori da Rivombrosa all'insaputa di Victor. Elisa deve sfidare l'ira del Barone, in collera con lei per la morte della madre. Intanto Christian, ormai smascherato, rivela la sua vera identit\u00e0 al popolo di Napoli, e insieme ad essi espropria il Barone di tutti i suoi beni e li restituisce al popolo che per anni ha subito le sue angherie, e a loro volta danno una parte del denaro ad Elisa per riscattare Rivombrosa. Ma l'ira del Barone non si placa, e vuole Elisa morta. La ragazza, sfuggita ai tentativi di ucciderla, anche da parte della Van Necker, grazie all'aiuto di Isabella e del popolo di Napoli che la difendono, affronta Nicola e confessa la sua innocenza rivelando che l'unica responsabile \u00e8 Lucrezia.\nMentre vede Cristiano volare da un tetto, Elisa viene trascinata a forza sulla nave diretta a Rivombrosa. Lucrezia, ormai smascherata, sta per essere uccisa, ma l'abile ammaliatrice dice di aspettare un figlio dal Barone, e questo induce Nicola a lasciarla in vita. Lucrezia lascia Napoli e si presume torni nella Repubblica di Venezia, dov'era fuggita quando la congiura della prima stagione era stata scoperta e sventata. Elisa, tornata a Rivombrosa, sfida Armand, pretendendo indietro Rivombrosa. La donna non ha ancora in mente chi ha davanti, ma scopre ben presto che Benac \u00e8 l'assassino di suo marito, grazie a un sicario sopravvissuto all'agguato. Anna intanto cerca di bloccare il duello fra Salvati e Ceppi (che ha scoperto il tradimento di Anna) e, per salvare la vita ad Antonio, rimane ferita nel combattimento.\nAntonio, con l'arresto di Salvati, la perdona e, insieme ad Elisa, si prepara a comprendere le ragioni per le quali Armand ha ucciso Fabrizio. La morte del testimone sicario, tramite lo stesso Armand, permette la scarcerazione del Benac, che per\u00f2, proprio mentre sta per uccidere il fratello, che ha sempre sostenuto Elisa, viene ucciso da quest'ultimo per legittima difesa, sua e di Martino, coinvolto nella rissa. Elisa vorrebbe accorrere a Napoli dall'amato Cristiano, che sta guarendo dalla caduta, grazie al medico mandato dal Barone Nicola, che ha cambiato carattere. Victor si prende la colpa dell'omicidio del fratello, ma viene liberato poich\u00e9 era legittima difesa, e riconsegna ai Ristori la tenuta. Mentre Anna e Antonio si sposano, Elisa viene rapita da Benac, follemente innamorato di lei. Cristiano arriva in Piemonte e salva l'amata dalla pazzia di Victor. Pace e giustizia sono state fatte ed Elisa pu\u00f2 finalmente vivere il suo grande amore per Cristiano.\n\"La figlia di Elisa - Ritorno a Rivombrosa\".\nAgnese Ristori, l'unica figlia del conte Fabrizio Ristori ed Elisa di Rivombrosa, torna a Rivombrosa dopo il collegio trascorso a Parigi.\nNel suo rientro viene fermata dallo \"Sparviero\", un uomo mascherato che combatte contro il capitano francese Loya per i suoi modi arroganti, pronto a tutto pur di avere Agnese, ma la ragazza \u00e8 innamorata del marchese Andrea, figlio della terribile Lucrezia, nonch\u00e9 anche lo Sparviero. Il loro amore sar\u00e0 contrastato dalle famiglie. Martino ha rinunciato all'amore di Emilia. Lucrezia, non sopportando che Agnese stia con il figlio, nell'intento di ucciderla, viene uccisa da Martino. Andrea e Agnese si separano per questo, ma alla scoperta di Loya dell'omicidio, lui ne approfitta per ricattare Agnese, in modo che lei lo sposi. Ella accetta, dopo aver notato che Andrea si \u00e8 baciato con la Principessa, e dopo aver chiuso per sempre la loro storia, credendo che Martino abbia voluto uccidere la madre. Durante le nozze Andrea irrompe, ammettendo di avere fiducia in lei, e le permette di scegliere tra lui e Loya, ma Agnese sa gi\u00e0 la sua scelta.\nAnche Emilia, come la madre, \u00e8 costretta a vivere un amore malato con Fulvio ma, alla morte di quest'ultimo, gli rivela che lei \u00e8 incinta di Martino, e che entrambi si amano. I due decidono di stare insieme dopo che Martino \u00e8 stato lasciato dalla moglie, quando lei le ha rivelato il suo tradimento con Loya. Vittoria, la moglie di Martino \u00e8 ossessionata da Lorenzo Loya, che gli rivela l'identit\u00e0 dello Sparviero, ovvero Andrea, trovando la maschera che egli aveva consegnato al primo domestico di Rivombrosa, in punto di consegna a Loya. \u00c8 questo che portava Agnese a partire per Parigi. Loya, pur di partire, fa credere che lo Sparviero fosse una cattiva persona e, sapendo che Agnese era pronta a tutto per il suo amato, fa in modo che vada via con lui a Parigi. Ma il Tenente, innamorato di Dorina, capisce di non essere portato a seguire l'ordine squallido di Loya, e aiuta Andrea a fuggire.\nLa delusione di Vittoria porta quest'ultima ad uccidere il Capitano, salvando la vita di Agnese e Andrea. I due giovani coronano il loro sogno d'amore, sposandosi in presenza della fedele servit\u00f9 e del parroco del paese. Amici e parenti, che li aspettano fuori dal Palazzo, apprenderanno solo dopo che il matrimonio \u00e8 gi\u00e0 stato celebrato e, felici, si congratulano con i novelli sposi.\nProduzione e distribuzione.\nLa prima stagione della fiction \u00e8 parzialmente ispirata al romanzo inglese \"Pamela, o la virt\u00f9 premiata\" (1740) di Samuel Richardson (libro che viene regalato da Elisa alla nipotina Emilia Radicati all'inizio della seconda stagione) e racconta della storia d'amore travagliata tra Elisa, una ragazza di umili origini, e l'arrogante conte Fabrizio Ristori, sullo sfondo di una cospirazione ai danni del Re; la serie \u00e8 caratterizzata da un racconto di tipo corale dove, accanto alle storie dei due protagonisti, si dipanano quelle dei nobili, della servit\u00f9 e della gente comune del borgo di Rivombrosa. La serie \u00e8 stata un grande successo di ascolti, soprattutto durante la prima stagione che ha visto gli ascolti aumentare di episodio in episodio.\nIn seguito all'ottimo riscontro venne prodotta una seconda stagione cui per\u00f2 Alessandro Preziosi non volle prendere parte a pieno ritmo, pertanto il suo personaggio esce di scena dopo i primi due episodi. La nuova storia vede Elisa in guai finanziari a causa dei debiti riscontrati da Alvise Radicati con i fratelli Benac e del viaggio che lei intraprende verso Napoli, dove cerca l'appoggio di una famiglia nobile per poi essere invischiata in complotti e intrighi. La seconda stagione ottenne invece un riscontro pi\u00f9 moderato (soprattutto a causa della risoluzione della storia d'amore tra Elisa e Fabrizio) ma comunque di circa 5,5 milioni di spettatori di media. Anche la regista Cinzia TH Torrini lascia la regia dopo i primi sei episodi per essere poi sostituita per i restanti da Stefano Alleva.\nLa serie venne raccolta in DVD dal settimanale \"TV Sorrisi e Canzoni\" (dove ogni stagione venne pubblicata in un formato di 26 episodi da 45/50 minuti invece di quello televisivo di 13 episodi da 100 minuti) e in seguito commercializzata in un cofanetto per il mercato home video. La serie \u00e8 stata replicata su Iris, Rete 4, La5 e Mediaset Extra.\nSono stati pubblicati due romanzi: \"L'amore impossibile\", che riassume la prima stagione, e \"Il dolore e la gioia\", che racconta le vicende della seconda stagione.\n\"Elisa di Rivombrosa\" \u00e8 stata trasmessa anche in Albania, Belgio, Bosnia ed Erzegovina, Bulgaria, Finlandia, Francia, Georgia, Germania, Macedonia del Nord, Polonia, Repubblica Ceca, Romania, Russia, Serbia, Slovacchia, Spagna e Ucraina. In Canada \u00e8 andata in onda su Telelatino.\nDoppiaggio.\nIn entrambe le stagioni le voci naturali di diversi attori stranieri sono state doppiate in modo da risultare in un italiano perfetto. Vi sono per\u00f2 alcune eccezioni: nella prima stagione Linda Batista (Isabella), sebbene non sia italiana, recita con la propria voce mentre invece nella seconda \u00e8 stata doppiata da Alessandra Cassioli; mentre Pamela Saino (Orsolina Scalzi, sorella di Elisa) e Riccardo Simone Sicardi (Martino Ristori, figlio di Fabrizio) sono stati doppiati (rispettivamente da Perla Liberatori e Jacopo Bonanni) perch\u00e9 avevano una voce poco adatta al ruolo che interpretavano.\nNella seconda stagione vale la stessa cosa per Raffaello Balzo (Armand Benac) doppiato da Nanni Baldini e per Antonio Cupo (Christian Grey) doppiato da Niseem Onorato.\nNonostante l'attrice britannica Jane Alexander (Lucrezia Van Necker) parlasse perfettamente l'italiano \u00e8 stata doppiata da Emanuela Rossi, mentre in \"La figlia di Elisa - Ritorno a Rivombrosa\" ha invece recitato con la propria voce.\nMusiche.\nI titoli dei brani di Savio Riccardi presenti nelle puntate della fiction:\nElisa di Rivombrosa \nElisa di Rivombrosa II"}
{"id": "250763", "revid": "2175", "url": "https://it.wikipedia.org/wiki?curid=250763", "title": "Defacement", "text": ""}
{"id": "250764", "revid": "1632387", "url": "https://it.wikipedia.org/wiki?curid=250764", "title": "Parrucca", "text": "La parrucca \u00e8 un copricapo che imita la presenza dei capelli: pu\u00f2 essere costituita da veri capelli umani, da crini di cavallo o da capelli sintetici e si indossa per ragioni estetiche, di moda o religiose.\nStoria.\nNell'antichit\u00e0.\nLe parrucche sono state indossate per migliaia di anni, tanto che gli egizi, poich\u00e9 avevano la testa rasata per motivi d'igiene, le indossavano affinch\u00e9 il loro aspetto risultasse pi\u00f9 imponente. La parrucca non veniva solo indossata dal faraone o dalla famiglia reale, ma anche dalle altre classi abbienti. Altre popolazioni antiche come gli Assiri, i Fenici, i Greci e i Romani le utilizzavano.\nLe parrucche sono un capo d'abbigliamento utilizzato principalmente nel mondo occidentale; erano usate raramente nell'Estremo Oriente a eccezione del teatro tradizionale della Cina e del Giappone.\nDurante l'Impero romano le parrucche erano usate sia per motivi estetici che per esigenza di camuffamento. Si narra, per esempio, che Annibale portasse la parrucca perch\u00e9 calvo. Tito Livio attribuisce questo costume al fatto che il condottiero fosse costretto a camuffarsi spesso per riuscire a capire quali Galli, nelle sue armate, fossero a lui ostili. Caligola, narra Svetonio, sembra che amasse la notte vestirsi e camuffarsi con parrucca per poter frequentare luoghi malfamati.\nXVII e XVIII secolo.\nDopo la caduta dell'Impero Romano, l'uso di parrucche venne abbandonato in Occidente per quasi un millennio. Dal XVI secolo ricominci\u00f2 a essere usata come un mezzo per compensare la calvizie o come abbellimento. Servivano anche per funzioni pratiche; le condizioni non igieniche del tempo comportavano la presenza dei pidocchi, che potevano essere notevolmente ridotti se i capelli venivano rasati e sostituiti da una semplice parrucca artificiale.\nL'uso di queste da parte delle case reali fu fondamentale per il successo che avrebbero avuto le parrucche. La regina Elisabetta I indossava una celebre parrucca rossa finemente elaborata e arricciata nello stile \"romano\", e il re Luigi XIII di Francia favor\u00ec l'uso delle parrucche tra gli uomini negli anni '20 del 1600.\nLe parrucche per gli uomini furono introdotte nel mondo anglosassone quando il re Carlo II riottenne il trono nel 1660, dopo un lungo esilio in Francia. Il loro uso divenne presto popolare alla corte inglese. Con l'uso delle parrucche come uno \"status symbol\" da parte della nobilt\u00e0 e della borghesia i parruccai (creatori di parrucche) ottennero un notevole prestigio.\nUna gilda di parrucchieri venne creata in Francia nel 1665, uno sviluppo presto copiato ovunque in Europa. Il loro lavoro era complesso, poich\u00e9 nel XVII secolo le parrucche divennero sempre pi\u00f9 elaborate e lunghe fino a coprire il busto; difatti erano estremamente pesanti e spesso scomode. Erano molto costose da produrre specialmente se create con capelli umani, ma l'uso del crine di cavallo e di capra ma soprattutto di yak, era diffuso perch\u00e9 molto pi\u00f9 economico.\nNel XVIII secolo le parrucche ebbero la maggiore diffusione nel mondo occidentale. Queste venivano incipriate e quindi rese di un particolare colore bianco o grigio bianco. La cipria per parrucche era costituita di farina di riso o altre farine vegetali ed era profumata con varie essenze. La cipria poteva anche essere di colori diversi dal bianco ma le varianti non trovarono grande successo. L'incipriatura dei capelli divenne essenziale per le occasioni formali durante tutto il '700. Col passare degli anni, tuttavia, l'utilizzo di parrucche bianche in pelo di yak venne preferito all'incipriatura delle parrucche dato l'alto costo della cipria.\nNegli anni '80 del '700 i giovani iniziarono a incipriarsi in maniera leggera direttamente i propri capelli raccolti usualmente in una coda di cavallo. Dopo il 1790 la cipria per parrucche and\u00f2 scomparendo.\nDurante il '700 le parrucche abbandonarono gradualmente le esagerazioni seicentesche e diverse professioni le utilizzavano correntemente come divisa, in particolare nel Commonwealth ma anche nel resto dell'Europa. Bisogna ricordare che fino a date molto recenti sono state usate le parrucche nei tribunali di molti paesi come simbolo solenne.\nCon la rivoluzione Francese, \"caddero le teste\" e con esse anche le parrucche. Questo perch\u00e9 la parrucca, simbolo fino a quel momento di sfarzo e potenza aristocratica, non aveva pi\u00f9 ragione di essere in netto contrasto con le nuove idee rivoluzionarie francesi.\nLe parrucche.\n le parrucche vengono indossate per i pi\u00f9 svariati motivi sia occasionalmente che quotidianamente e pu\u00f2 esserlo sia per ragioni di praticit\u00e0, per esempio quando non si ha voglia o tempo per acconciarsi i capelli, che per necessit\u00e0, quando l'assenza dei capelli richiede l'uso della parrucca come protesi.\nTralasciando qui l'approfondimento dell'uso di praticit\u00e0 o anche quello carnascialesco, approfondiremo, invece, l'uso che ai giorni nostri si fa della parrucca come protesi.\nLa perdita di capelli, sia da parte dell'uomo che della donna, pu\u00f2 essere dovuta alla comunissima Alopecia androgenetica che a causa di cure antitumorali (chemioterapia) che, infine, a causa della alopecia areata.\nNel caso di Alopecia Androgenetica, la calvizie si manifesta per gradi e molto lentamente. Ecco allora la necessit\u00e0, quando se ne sente il bisogno estetico, di mascherare gli effetti della caduta con tutta una serie di interventi che possono spaziare da veri e propri interventi di microchirurgia di autotrapianto fino alla parrucca parziale o totale di tipo classico o di tipo molto sofisticato che viene letteralmente incollata sulla zona glabra del cranio.\nNel caso di calvizie repentine ed indotte come effetto collaterale di chemioterapia, l'uso della parrucca, specialmente indispensabile per una donna, \u00e8 essenziale per una certa serenit\u00e0 estetica che favorisca la serenit\u00e0 complessiva, gi\u00e0 fortemente minata dalla malattia che, oggi, sempre pi\u00f9 evolve in modo positivo. Queste parrucche saranno generalmente di tipo classico, sia di capelli sintetici che naturali e montati su una retina e fornite di parti elastiche per meglio aderire alla testa.\nNel caso di alopecia areata, sia nel momento di massima manifestazione delle chiazze alopeciche che nel caso di Alopecia Totale (AT) o universale (AU) l'uso della parrucca come protesi \u00e8 indispensabile per una donna e, a volte, di necessit\u00e0 molto sentita per gli uomini specie in et\u00e0 giovanile.\nTecniche costruttive.\nUna parrucca moderna pu\u00f2 essere fatta sia di \"capelli\" sintetici che di capelli umani. Nel caso di capelli sintetici la fibra pi\u00f9 pregiata \u00e8 la monofibra che viene ancorata ad un supporto, generalmente in rete, che viene indossato al modo di una cuffia. Nel caso di capelli umani \u00e8 importante la qualit\u00e0 e il tipo di lavorazione. Un capello umano pu\u00f2 essere di tipo orientale o indiano, pi\u00f9 spesso e di minor valore, oppure europeo, pi\u00f9 pregiato. Pu\u00f2 essere naturale e non trattato oppure decolorato, colorato, stirato eccetera e questo diminuisce la bont\u00e0 del prodotto finale. Ad esempio, una parrucca bionda o castana pu\u00f2 essere fatta con un capello indiano originariamente nero corvino ma, ovviamente, avr\u00e0 una qualit\u00e0 inferiore di una parrucca prodotta con un capello naturalmente biondo e non decolorato n\u00e9 trattato in alcun modo.\nPer quanto riguarda la lavorazione la parrucca pu\u00f2 essere fatta a macchina o a mano, con nodi mono-capillari o pluri-capillari, prendendo cio\u00e8 un capello alla volta o pi\u00f9 capelli alla volta per fissarli alla retina di supporto. Meno capelli si prendono per punto di lavorazione, o nodo, e pi\u00f9 l'aspetto sar\u00e0 naturale. \u00c8 estremamente importante la tecnica di assemblaggio che pu\u00f2 essere principalmente di due tipi: con capelli tutti nella direzione naturale oppure, molto meno pregiata, con i capelli assemblati prendendoli dalla loro met\u00e0 con il risultato che una met\u00e0 del capello scende nella sua direzione naturale mentre l'altra met\u00e0 \u00e8 \u201ccontraria\u201d.\nOggi, sulla spinta di protesi pi\u00f9 \u201cconfortevoli\u201d, esistono sul mercato diversi tipi di protesi con un supporto in poliuretano o siliconico che viene letteralmente incollato sulla cute.\nQuesti prodotti, che possono essere di una certa \u201ccomodit\u00e0\u201d per persone affette da alopecia androgenetica, in cui non c'\u00e8 mai speranza di ricrescita, non sono assolutamente adatte a persone che soffrono di alopecia areata perch\u00e9 c'\u00e8 sempre la possibilit\u00e0 di ricrescita anche spontanea (senza cure) e una protesi incollata potrebbe danneggiare il follicolo che decidesse di far ricrescere il suo pelo.\nAlcuni tipi di collanti permettono di tenere la protesi per circa quarta giorni sul capo senza distaccarsi. Parliamo di collanti tecnologici e medicali che possono essere usati anche con temperature esterne molto alte, senza dare problemi.\nPer chi soffre di alopecia areata totale o universale \u00e8 pi\u00f9 indicata una protesi composta da una sottile calotta di silicone, uno strato ancor pi\u00f9 sottile che imita il proprio colore della cute ed \u00e8 fatta esattamente sullo stampo del cranio di chi deve indossarla. La tenuta in posizione sul capo \u00e8 garantita da un collante e nastro biadesivo tale da permettere sia i bagni in piscina o in mare che sport con i capelli al vento. Se a questo si aggiunge un capello naturale non trattato di ottima qualit\u00e0 ecco che l'effetto finale raggiunge quanto di meglio si possa volere per chi soffre di alopecia areata totale o universale."}
{"id": "250767", "revid": "2166030", "url": "https://it.wikipedia.org/wiki?curid=250767", "title": "Mos\u00e8 Maimonide", "text": "Conosciuto anche con l'acronimo di Rambam (\"RaMBaM\", , ovvero \"Rabb\u012b M\u014dsheh ben Maym\u014dn\"), Mos\u00e8 Maimonide divenne, grazie al suo enorme lavoro di analisi del \"Talmud\" e sistematizzazione dell'Halakhah, il rabbino e filosofo ebreo di maggior prestigio ed influenza del Medioevo; le sue opere di diritto ebraico vengono ancora oggi ritenute le migliori nell'ortodossia, e sono, insieme al commentario di Rashi, un caposaldo indispensabile della letteratura rabbinica.\nContesto storico.\nGli ebrei nella Spagna islamica furono tollerati, arrivando a prosperare sotto tutti i punti di vista sotto il Califfato di Cordova, nel periodo delle Taifa (le citt\u00e0-stato indipendenti rette da un emiro che si vennero a creare dopo la fine del Califfato di Cordova) e sotto la dinastia almoravide.\nQuesti periodi di tolleranza vennero bruscamente interrotti dall'avvento al potere della dinastia almohade, che spodest\u00f2 gli Almoravidi nel XII secolo\nCon l'avvento degli Almohadi cess\u00f2 l'epoca d'oro della cultura ebraica in Spagna.\nLa vita.\nNato in Spagna nel 1135 durante la dominazione musulmana, studi\u00f2 la Torah sotto la guida di suo padre Maimon e del rabbino Joseph ibn Migash. Nel 1148 Cordova venne conquistata dagli Almohadi che deposero i pi\u00f9 tolleranti Almoravidi. Gli Almohadi, il cui oltranzismo li port\u00f2 ad avviare contro gli ebrei e i cristiani una vera azione di persecuzione, sia in al-Andalus sia in Nordafrica, offrendo loro come alternativa alla morte l'esilio o la conversione all'Islam, in completo spregio della tradizione che nei confronti della \"Gente del Libro\" (Ahl al-Kit\u0101b) esige solo la sottomissione politica e il pagamento dell'imposta di \"protezione\" (\"jizya\"), erano una dinastia di berberi originaria dell'attuale Marocco.\nQuando gli Almohadi furono a loro volta deposti, la Spagna islamica torn\u00f2 alla sua politica di tolleranza verso cristiani ed ebrei.\nNei dieci anni seguenti, la sua famiglia si spost\u00f2 nel sud della Spagna tentando di sfuggire la conquista almohade ma fin\u00ec per fermarsi, nel 1160, a F\u00e8s nell'odierno Marocco (anch'esso sotto il controllo almohade), dove riusc\u00ec a farsi passare per musulmana, finch\u00e9 - anche a causa della crescente popolarit\u00e0 dell'ingegno di Moshe - non vennero scoperti.\nA F\u00e8s, Maimonide studi\u00f2 nell'universit\u00e0 al-Qarawiyyin e proprio qui inizi\u00f2 una approfondita conoscenza di Ippocrate e dei suoi insegnamenti in ambito medico, sempre a F\u00e8s studi\u00f2 l'evoluta medicina islamica del tempo.\nGi\u00e0 attorno al 1158 inizi\u00f2 la stesura di alcune opere: un trattato in ebraico sul calendario e un trattato in arabo di logica, probabilmente il suo unico scritto a carattere strettamente filosofico. Inizi\u00f2 al contempo la creazione del \"Commento alla Mishna\", trattazione giuridica dell'etica ebraica che lo vedr\u00e0 impegnato per buona parte della sua vita. A Fez scrisse anche una \"Ris\u0101la\" (Epistola) \"contro l'apostasia\".\nDi fronte alla forte probabilit\u00e0 di finire giustiziati come apostati, i membri della sua famiglia fuggirono dal Maghreb estremo per raggiungere, toccando Acri, Hebron e Gerusalemme, l'antica citt\u00e0 del Cairo, al-Fust\u0101t.\nIn Egitto egli pot\u00e9 portare a compimento nel 1168 la prima versione del \"Mishneh Torah\" e, a seguito di numerosi eventi luttuosi che colpirono anche la sua famiglia, finire lo studio della medicina. Secondo la tradizione, \u00e8 nel 1171 che assunse il ruolo di \"nagid\" (Principe, guida) della locale comunit\u00e0 ebraica, assolvendo anche ai doveri connessi di trattare la liberazione per riscatto dei prigionieri musulmani, fatti prigionieri nel corso delle Crociate dell'epoca. Negli stessi anni compose anche opere minori di carattere dottrinario e nel 1180 ca. concluse definitivamente il \"Mishneh\", nella forma che possiede tutt'oggi, e dieci anni dopo \"La guida dei perplessi\".\nL'ultimo ventennio di Maimonide si dimostr\u00f2 essere il pi\u00f9 fecondo dal punto di vista della produzione letteraria e nei successi della carriera: dimostr\u00f2 il suo attaccamento alla professione medica compilando alcuni trattati in lingua araba su diversi argomenti, dall'igiene ai veleni, e diventando attorno al 1185 medico personale del visir al-Q\u0101\u1e0d\u012b al-F\u0101\u1e0dil al-Bays\u0101m\u012b, ministro per l'Egitto di Saladino (\"\u1e62al\u0101h al-D\u012bn\"). I suoi trattati divennero influenti per generazioni di medici. Conosceva la medicina greca e araba, e seguiva i principi della teoria umorale nella tradizione di Galeno, senza per\u00f2 accettare ciecamente autorit\u00e0 passate ma usando invece il proprio senso di osservazione e la propria vasta esperienza. Nei suoi scritti medici Maimonide non cercava di esplorare nuove idee, bens\u00ec di interpretare opere autorevoli gi\u00e0 esistenti nel campo, in modo da renderle accettabili. Nelle sue interazioni coi pazienti, dimostrava attributi che oggigiorno verrebbero chiamati consapevolezza interculturale e rispetto per l'autonomia del paziente. Sebbene scrivesse frequentemente del suo desiderio di solitudine per potersi avvicinare sempre di pi\u00f9 a Dio e approfondire le sue riflessioni \u2013 elementi considerati essenziali per un'esperienza profetica secondo la sua filosofia - dedic\u00f2 quasi tutto il suo tempo alla cura degli altri. In una famosa lettera, Maimonide descrive la sua routine quotidiana: dopo avere visitato il palazzo del Sultano, arrivava a casa stanco e affamato, e trovava \"anticamere piene di gentili ed ebrei ... allora li visitavo e scrivevo ricette per curare le loro afflizioni ... fino a sera ... e diventavo estremamente debole.\" Continua poi a scrivere in questa lettera che anche di Shabbat riceveva membri della sua comunit\u00e0.\nAppare rimarchevole che, nonostante tutto ci\u00f2, riuscisse anche a includere la composizione di voluminosi trattati, non solo di medicina e altri studi scientifici, ma anche alcune delle opere pi\u00f9 influenti, profonde e sistematiche sull'Halakhah (legge rabbinica) e la filosofia ebraica che siano mai state mai scritte nel Medioevo. \u00c8 stato inoltre asserito che questo suo \"incessante faticare\" gli abbia rovinato la salute e causato una morte prematura a 69 anni. I suoi scritti rabbinici sono tuttora una fonte fondamentale e \"senza confronti\" per gli ebrei religiosi contemporanei.\nGli ultimi anni della sua vita trascorsero in relativa pace, rispettato e onorato tanto nel mondo arabo in qualit\u00e0 di filosofo, quanto nelle comunit\u00e0 europee della diaspora come medico e maestro. Mor\u00ec il 13 dicembre del 1204, amato e compianto. Si crede che venisse per breve tempo sepolto nello studio (\"Beth midrash\", , \"Casa dell'Apprendimento\") presso la corte della sinagoga, e che, poco dopo e secondo i suoi desideri, la salma fosse esumata e portata a Tiberiade per una sepoltura definitiva. La Tomba di Maimonide sulla sponda occidentale del Mare di Galilea a Israele segna la sua collocazione, a volte contestata dagli ebrei cairoti che tradizionalmente affermano sia rimasto sepolto in Egitto.\nMaimonide e sua moglie, figlia di un certo Mishael ben Yeshayahu Halevi, ebbero un figlio che sopravvisse fino alla maturit\u00e0, Abraham, riconosciuto come grande studioso e che succedette a suo padre come \"Nagid\" e medico di corte all'et\u00e0 di diciotto anni. Onor\u00f2 grandemente la memoria del genitore e nel corso di tutta la sua carriera difese gli scritti paterni contro i critici. La funzione di Nagid venne tenuta dalla famiglia di Maimonide fino alla fine del XIV secolo.\nMaimonide \u00e8 grandemente rispettato in Spagna e una sua statua si trova a Cordova, presso l'unica sinagoga della citt\u00e0 che non fu distrutta durante le persecuzioni. Non pi\u00f9 utilizzata come luogo di culto ebraico, la sinagoga \u00e8 aperta al pubblico.\nSi dice che Maimonide fosse un discendente di Re David, sebbene egli non lo abbia mai affermato.\nOpere e bibliografia.\nMaimonide compose sia opere di ebraismo sia testi di medicina. La gran parte delle opere di Maimonide venne scritta in arabo. Il \"Mishneh Torah\", per\u00f2, venne redatto in ebraico, la lingua della Torah.\nDi particolare importanza per lo studio dell'ebraismo sono:\nI suoi scritti di medicina sono stati di fondamentale importanza nella storia medica, tanto che alcuni di essi sono ancora studiati. Fra essi, tutti scritti in arabo, la lingua dei paesi in cui oper\u00f2, si ricordano:\nOpere giuridiche.\nCon la \"Mishneh Torah\", Maimonide compose un codice di Legge ebraica con il pi\u00f9 vasto campo di applicazione e profondit\u00e0. L'opera raccoglie tutte le leggi vincolanti da Talmud e incorpora le posizioni dei Geonim (primi studiosi post-talmudici medievali, soprattutto dalla Mesopotamia).\nSebbene la \"Mishneh Torah\" sia oggi considerata l'opera antesignana dell\"'Arba'ah Turim\" e dello \"Shulchan Arukh\" (due codici successivi), incontr\u00f2 inizialmente molta opposizione. Due erano le ragioni principali di questa opposizione. In primo luogo, Maimonide si era astenuto dall'aggiungere riferimenti al suo lavoro per ragioni di brevit\u00e0; in secondo luogo, nella premessa, diede l'impressione di voler \"escludere\" lo studio del Talmud, per arrivare ad una conclusione in materia di Legge ebraica, anche se lo stesso Maimonide scrisse in seguito che questa non era stata la sua intenzione. I suoi avversari pi\u00f9 accaniti furono i rabbini di Provenza (sud della Francia), e una lunga critica di Rabbi Abraham Ben David (soprannominato \"Raavad III\") viene stampata in quasi tutte le edizioni della \"Mishneh Torah\". Nondimeno il codice maimonideo \u00e8 riconosciuto come un contributo monumentale alla compilazione sistematizzata della Halakhah. Nel corso dei secoli, \u00e8 stato ampiamente studiato e le rispettive decisioni halakhiche hanno pesato molto in sentenze rabbiniche successive.\nIn risposta a coloro che volevano tentare di forzare i seguaci di Maimonide e della sua \"Mishneh Torah\" a rispettare le sentenze dello Shulchan Arukh o di altre opere successive, Rabbi Yosef Karo scrisse: \"Chi oserebbe obbligare le comunit\u00e0 che seguono il Rambam a seguire qualsiasi altro decisore, precedente o successivo?... il Rambam \u00e8 il pi\u00f9 grande dei decisori, e tutte le comunit\u00e0 della Terra di Israele e dell'Arabistan e del Maghreb praticano secondo la sua parola, e lo hanno accettato come rabbino.\"\nUna massima giuridica spesso citata e scritta da Maimonide, dice: \"\u00c8 meglio e pi\u00f9 soddisfacente assolvere mille persone colpevoli che mandarne a morte una sola innocente.\" Sosteneva che l'esecuzione di un imputato senza avere la certezza assoluta della sua colpevolezza, porterebbe ad una china decrescente per il ruolo delle prove, fino ad arrivare ad una condanna solo in base al capriccio del giudice.\nGli studiosi specializzati nello studio della storia e della sottocultura dell'ebraismo nella Cina premoderna (sino-giudaica) hanno notato che questa opera ha sorprendenti analogie con la liturgia degli ebrei di Kaifeng, discendenti di mercanti persiani che si stabilirono nel periodo delle Cinque dinastie e dieci regni, durante la prima Dinastia Song. Al di l\u00e0 di analogie scritturali, Michael Pollak commenta che il \"Pentateuco\" degli ebrei \u00e8 stato suddiviso in 53 sezioni, secondo lo stile persiano. Egli sottolinea inoltre:\nCarit\u00e0 (\"Tzedakah\").\nUna delle sezioni pi\u00f9 ampiamente citate della \"Mishneh Torah\" \u00e8 quella che tratta della \"Tzedakah\" (carit\u00e0). In \"Hilkhot Matanot Aniyim\" (Leggi sulle offerte ai poveri), capitolo 10:7-14, Maimonide elenca i suoi famosi Otto Livelli del Dare (dove il primo livello \u00e8 il preferibile, e l'ottavo il meno):\nFilosofia.\nMediante \"La guida dei perplessi\" (che inizialmente fu scritta in arabo col titolo \"Dal\u0101lat al-H\u0101'yr\u012bn\"), introduzioni filosofiche a particolari sezioni dei suoi commentari sulla Mishnah, Maimonide esercit\u00f2 un'influenza determinante sui filosofi scolastici, specialmente su Alberto Magno, Tommaso d'Aquino e Duns Scoto. Era egli stesso un ebreo scolastico. Istruitosi pi\u00f9 leggendo le opere dei filosofi arabi mussulmani che dal contatto personale con insegnanti arabi, acquis\u00ec una conoscenza intima non solo della filosofia arabo-mussulmana, ma anche delle dottrine di Aristotele. Maimonide si sforz\u00f2 di conciliare la filosofia aristotelica e la scienza con gli insegnamenti della Torah. Fu inoltre influenzato da Asaph ha-Jehoudi, che fu il primo medico a scrivere in ebraico.\nTeologia negativa.\nIl principio che ha ispirato l'attivit\u00e0 filosofica di Maimonide \u00e8 identico al principio fondamentale della Scolastica: non ci pu\u00f2 essere contraddizione tra le verit\u00e0 che Dio ha rivelato e le conclusioni della mente umana nel campo della scienza e della filosofia. Il Rambam si basava principalmente sulla scienza di Aristotele e gli insegnamenti del Talmud, trovando comunemente nel primo le basi per il secondo. In alcuni punti importanti, per\u00f2, si scost\u00f2 dall'insegnamento di Aristotele: per esempio, respinse la dottrina aristotelica secondo cui la cura provvidenziale di Dio si rivolge solo all'umanit\u00e0, e non all'individuo.\nMaimonide era guidato dalla sua ammirazione per i commentatori neoplatonici e accoglieva molte dottrine che gli scolastici non potevano accettare. Per esempio, Maimonide era un seguace della \"teologia negativa\" (nota anche come \"teologia apofatica\"). In questa teologia, si cerca di definire Dio attraverso attributi negativi. Non si dovrebbe quindi dire che Dio esiste nel senso comune del termine; tutto ci\u00f2 che possiamo dire con sicurezza \u00e8 che Dio non \u00e8 inesistente. Non dobbiamo dire che \"Dio \u00e8 sapiente\", ma possiamo dire che \"Dio non \u00e8 ignorante\", cio\u00e8, che in qualche modo Dio ha tutte le propriet\u00e0 del sapere. Non dobbiamo dire che \"Dio \u00e8 Uno\", ma possiamo affermare che \"non esiste molteplicit\u00e0 nell'essere di Dio\". In breve, si tenta di acquisire e di esprimere la conoscenza di Dio indicando ci\u00f2 che Dio \"non \u00e8\", invece di ci\u00f2 che Dio \"\u00e8\".\nAnche nella teologia degli scolastici nessun predicato \u00e8 sufficiente a esprimere la natura di Dio, ma tali filosofi non si spingevano fino a dire che nessun termine \u00e8 riferibile a Dio in senso positivo. Ammettevano che mentre gli attributi \"eterno\", \"onnipotente\", ecc., applicati a Dio sono insufficienti, al tempo stesso possiamo dire \"Dio \u00e8 eterno\", \"onnipotente\", ecc. senza limitarci, come invece fa Maimonide, a enunciati negativi quali \"Dio non \u00e8 non-eterno\", ecc. In sostanza, Maimonide voleva intendere che quando si d\u00e0 a Dio qualit\u00e0 antropomorfiche non si spiega nulla di ci\u00f2 che \u00e8, perch\u00e9 non possiamo sapere nulla dell'essenza di Dio (Il Tanakh ne riporta infatti un'ammonizione: \"..A chi/cosa dunque Mi paragonerete?...\").\nL'uso della teologia apofatica da parte di Maimonide non \u00e8 particolare di questo periodo storico n\u00e9 dell'Ebraismo. Per esempio, Pseudo-Dionigi l'Areopagita e Massimo il Confessore, teologi cristiani orientali, svilupparono una teologia apofatica circa 900 anni prima.\nProfezia.\nIl Rambam \u00e8 d'accordo con \"i filosofi\" che insegnano che, siccome l'intelligenza dell'uomo \u00e8 parte della serie di intelligenze che emanano da Dio, il profeta deve, tramite lo studio e la meditazione, elevarsi fino al grado di perfezione richiesto dallo stato profetico. Ma una volta elevatosi a quel punto, Maimonide invoca l'\"autorit\u00e0 della Legge\", la quale insegna che, dopo aver raggiunto la perfezione, \u00e8 necessario il \"libero atto di Dio\", prima che l'uomo diventi in realt\u00e0 un profeta.\nIl problema del male.\nMaimonide ha scritto sulla teodicea (il tentativo filosofico di conciliare l'esistenza di un Dio con l'esistenza del male). Ha preso la premessa che esiste un Dio onnipotente e buono. Ne \"La guida dei perplessi\", Maimonide scrive che tutto il male che esiste negli esseri umani dipende dagli attributi dell'individuo, ma tutti i meriti dell'umanit\u00e0 sono dovuti alle sue caratteristiche generali (\"Guida\" 3:8).\nIl Rambam scrive anche che ci sono persone guidate da scopo pi\u00f9 alto e ci sono quelli guidati dalla fisicit\u00e0 che devono sforzarsi di trovare uno scopo pi\u00f9 alto con cui guidare le loro azioni. Maimonide spiega il male dicendo che creare qualcosa causando l'inesistenza del suo contrario non \u00e8 come creare qualcosa che esiste. Applica questo principio al male affermando che il male \u00e8 semplicemente l'assenza del bene, cos\u00ec Dio non ha creato una cosa che si chiama male, bens\u00ec Dio ha creato il bene, e il male \u00e8 qualcosa che esiste dove il bene \u00e8 assente (\"Guida\" 3:10). Dio dunque ha creato solo le cose buone e non le cose cattive - le cose cattive vengono secondariamente. Maimonide contesta anche l'opinione comune che nel mondo il male supera bene sostenendo che, se si guardano alcuni casi particolari ci\u00f2 pu\u00f2 esser vero, ma se si guarda a tutto l'universo, il bene \u00e8 molto pi\u00f9 comune del male (\"Guida\" 3:12). Questo accade perch\u00e9 l'essere umano \u00e8 minimo rispetto al resto dell'universo e quando si prende in considerazione l'abbondanza di male, ci si concentra solo su s\u00e9 stessi senza tener conto della totalit\u00e0 dell'universo, che \u00e8 in grande preponderanza bene in quanto contiene tutta la vita e tutti i cieli.\nMaimonide crede anche che ci siano tre tipi di male nel mondo: il male causato dalla natura, il male che le persone portano agli altri e il male apportato a s\u00e9 stessi (\"Guida\" 3:12). Il primo tipo di male Maimonide lo riconcilia come molto raro ma, allo stesso tempo, necessario per la sopravvivenza della specie - se l'uomo non cambia e le vecchie generazioni non muoiono per fare spazio alle nuove, allora l'uomo non pu\u00f2 esistere nella sua ultima forma. Il Rambam scrive che il secondo tipo di male \u00e8 relativamente raro e che l'umanit\u00e0 stessa se lo causa. Il terzo tipo di male gli esseri umani lo portano a s\u00e9 stessi ed \u00e8 fonte della maggior parte delle disgrazie del mondo, per lo pi\u00f9 il risultato di persone vittime dei propri desideri fisici. Per evitare la maggior parte del male che deriva dai danni che facciamo a noi stessi, dobbiamo imparare ad ignorare le nostre pulsioni corporali.\nAstrologia.\nMaimonide rispose a una richiesta di informazioni sull'astrologia, rivoltegli da Marsiglia. Sostenne che l'uomo deve credere solo in ci\u00f2 che pu\u00f2 essere sostenuto sia da prova razionale, dall'evidenza dei sensi, o da un'autorit\u00e0 degna di fiducia. Egli afferma di aver studiato l'astrologia e che non merita di essere descritta come una scienza. La supposizione che il destino di un uomo possa dipendere dalle costellazioni viene ridicolizzata dal Rambam, sostenendo che una tale teoria toglierebbe scopo alla vita e renderebbe l'uomo schiavo del destino.\nCredenze vere contro credenze necessarie.\nNe \"La guida dei perplessi\" Libro III, Capitolo 28, Maimonide esplicitamente fa distinzione tra \"credenze vere\", che sono credenze in Dio che producono perfezione intellettuale, e \"credenze necessarie\", che sono atte a migliorare l'ordine sociale. Maimonide pone le dichiarazioni di personificazione antropomorfica su Dio in quest'ultima categoria. Utilizza come esempio la nozione che Dio si \"adira\" con le persone che fanno del male. Secondo la sua opinione (tratta da Avicenna) Dio in realt\u00e0 non si adira con le persone, poich\u00e9 Dio non ha passioni umane; ma \u00e8 importante per tali persone credere che Dio si adiri, in modo che cessino di peccare.\nResurrezione, immortalit\u00e0 acquisita, e vita dopo la morte.\nMaimonide distingue due tipi di intelligenza nell'uomo: quella materiale, nel senso di essere dipendenti e influenzati dal corpo; e quella immateriale, cio\u00e8 indipendente dall'organismo corporeo. Quest'ultima \u00e8 una diretta emanazione dell'intelletto attivo universale; questa \u00e8 la sua interpretazione del \"no\u00fbs poietik\u00f3s\" della filosofia aristotelica. Viene acquisita come risultato degli sforzi dell'anima per raggiungere una corretta conoscenza dell'intelligenza assoluta e pura di Dio.\nLa conoscenza di Dio \u00e8 una forma di conoscenza che sviluppa in noi l'intelligenza immateriale e quindi conferisce all'uomo una natura immateriale, spirituale. Ci\u00f2 conferisce all'anima quella perfezione in cui consiste la felicit\u00e0 umana, e dota l'anima di immortalit\u00e0. Uno che ha raggiunto una corretta conoscenza di Dio ottiene una condizione di esistenza che lo rende immune da tutti gli incidenti di fortuna, da tutte le seduzioni del peccato, e perfino dalla morte stessa. L'uomo, quindi, \u00e8 in grado di causare la propria salvezza e immortalit\u00e0.\nLa somiglianza tra questa dottrina e la dottrina di Baruch Spinoza sull'immortalit\u00e0 \u00e8 cos\u00ec evidente da giustificare l'ipotesi che ci sia una dipendenza causale di quest'ultima sulla dottrina precedente. Ma anche le differenze tra i due pensatori ebrei sono tuttavia notevoli quanto le somiglianze. Mentre Spinoza insegna che la via per raggiungere la conoscenza che conferisce l'immortalit\u00e0 \u00e8 il progresso della conoscenza sensoriale attraverso le conoscenze scientifiche fino all'intuizione filosofica di tutte le cose \"sub specie aeternitatis\", Maimonide sostiene che la strada verso la perfezione e l'immortalit\u00e0 \u00e8 il percorso dei doveri come descritto nella Torah e la comprensione rabbinica della Legge orale.\nGli ebrei religiosi credevano non solo nell'immortalit\u00e0 in un certo senso spirituale, ma la maggior parte credevano anche che ad un certo punto in futuro ci sarebbe stata un'epoca messianica e una resurrezione dei morti. Questo \u00e8 il tema dell'escatologia ebraica. Maimonide ha scritto molto su questo argomento, ma specialmente sull'immortalit\u00e0 dell'anima per le persone di intelletto perfezionato; i suoi scritti di solito \"non\" riguardano la resurrezione dei morti. Ci\u00f2 ha indotto la critica ostile dei rabbini del suo tempo, e ha scatenato una polemica circa le sue vere opinioni.\nLe opere rabbiniche di solito si riferiscono alla vita dopo la morte come \"Olam Haba\" (il mondo a venire). Alcune opere rabbiniche utilizzano questa frase per riferirsi a un'epoca messianica, un'era della Storia proprio qui sulla Terra; altre opere rabbiniche riferiscono questa frase ad un regno puramente spirituale. Fu durante la vita di Maimonide che questa mancanza di accordo si svilupp\u00f2 in una polemica in piena regola, con il Rambam accusato di eresia da alcuni leader ebrei.\nAlcuni ebrei fino ad allora insegnavano che l'Ebraismo non richiedeva una fede nella resurrezione fisica dei morti, poich\u00e9 la vita dopo la morte sarebbe stata un reame puramente spirituale. Usavano le opere di Maimonide su questo argomento per sostenere la loro posizione. In risposta, i loro oppositori sostenevano che questa era pura eresia; per loro la vita dopo la morte era certamente qui sulla Terra, dove Dio avrebbe resuscitato i morti dalla tomba in modo che i risorti potessero vivere eternamente. Maimonide fu portato in questa disputa da entrambe le parti, siccome il primo gruppo dichiarava che i suoi scritti concordavano con le loro posizioni, mentre il secondo gruppo lo rappresentava come un eretico per aver scritto che l'aldil\u00e0 \u00e8 solo per lo spirito immateriale. Alla fine, Maimonide si sent\u00ec costretto a scrivere un trattato in merito: il \"Ma'amar Tehiyyat Hametim\", \"Il Trattato sulla Resurrezione\".\nIl Capitolo 2 del Trattato sulla Resurrezione si riferisce a coloro che credono che il mondo a venire comporti corpi fisicamente risorti. Maimonide si riferisce a colui che mantiene tali credenze come a un \"pazzo totale\", il cui credo \u00e8 \"follia\":\nTuttavia, Maimonide scrive anche che coloro che sostenevano che egli ritenesse che i versi della Bibbia ebraica sulla resurrezione fossero solo allegorici, stavano diffondendo falsit\u00e0 e dichiarazioni \"rivoltanti\". Maimonide afferma che la fede nella resurrezione \u00e8 una verit\u00e0 fondamentale dell'Ebraismo su cui non vi \u00e8 disaccordo, e che non \u00e8 lecito per un ebreo sostenere chiunque creda diversamente. Cita Daniele e come prove definitive della resurrezione fisica dei morti quando affermano \"Molti di quelli che dormono nella polvere della terra si risveglieranno: gli uni alla vita eterna e gli altri alla vergogna e per l'infamia eterna\" e \"Tu, va' pure alla tua fine e riposa: ti alzerai per la tua sorte alla fine dei giorni\".\nSebbene queste due posizioni possano essere viste come in contrasto (vita eterna non corporea, contro una resurrezione corporea), Maimonide le risolve con una soluzione unica \u2013 affermando che la resurrezione non \u00e8 permanente o generale. A suo parere, Dio non viola mai le leggi della natura. Piuttosto, l'interazione divina avviene per mezzo degli angeli, che Maimonides spesso considera come metafore delle leggi della natura, i principi con cui opera l'universo fisico, o forme eterne platoniche. [Questo non \u00e8 sempre il caso. In \"Hilchot Yesodei HaTorah\", Capp. 2\u20134, Maimonide descrive gli angeli come veri esseri creati.] Quindi, se un evento straordinario si verifica, sebbene percepito come miracolo, non \u00e8 una violazione dell'ordine del mondo.\nSecondo questa visione, i morti che sono stati resuscitati alla fine devono morire di nuovo. Nella sua discussione dei 13 principi della fede, i primi cinque trattano della conoscenza di Dio, i successivi quattro trattano della profezia e della Torah, mentre gli ultimi quattro si occupano di ricompensa, punizione e la redenzione finale. Non discute qui di una resurrezione universale. Tutto ci\u00f2 che dice \u00e8 che qualsiasi tipo di resurrezione possa avvenire, si verificher\u00e0 in un tempo indeterminato prima del Mondo a venire, che Maimonide afferma ripetutamente essere puramente spirituale.\nIl Rambam scrive: \"Ci sembra, sulla base di questi versi (Daniele 12:2,13), che coloro che ritorneranno in quei corpi mangeranno, berranno, si accoppieranno, genereranno e moriranno dopo una vita molto lunga, come le vite di coloro che vivranno nei giorni del Messia.\" Maimonide cos\u00ec dissocia la resurrezione dei morti sia dal Mondo a venire e dall'Era messianica.\nIn quel periodo, molti ebrei credevano che la resurrezione fisica fosse identica al Mondo a venire; quindi una negazione di resurrezione universale e permanente veniva considerata equivalente a negare le parole dei saggi talmudici. Tuttavia, invece di negare la resurrezione, o mantenere il dogma corrente, Maimonide postulava una terza via: che la resurrezione non aveva nulla a che fare con l'era messianica (qui, su questa Terra) o con \"Olam Haba\" (l'aldil\u00e0 puramente spirituale). Piuttosto, il Rambam considerava la resurrezione come un miracolo predetto dal Libro di Daniele; cos\u00ec ad un certo punto nel tempo futuro ci si possono aspettare alcuni casi di resurrezione, verificatisi temporaneamente, e che non hanno nulla a che fare con la vita eterna finale dei giusti.\nEsoterismo ebraico.\nMaimonide, scrive lui stesso, spiega concetti profondi della tradizione esoterica ebraica in modo attraverso cui i pi\u00f9 possano comprenderla.\n\"Il Giuramento di Maimonide\".\nIl \"Giuramento di Maimonide\" \u00e8 un documento che riguarda la vocazione medica e si recita come sostitutivo del \"Giuramento di Ippocrate\". Il \"Giuramento\" non deve essere confuso con la pi\u00f9 lunga \"Preghiera di Maimonide\". Entrambi i documenti potrebbero non essere stati scritti da Maimonide, ma successivamente. La \"Preghiera\" \u00e8 apparsa stampata per la prima volta nel 1793 e venne attribuita a Marcus Herz, medico tedesco e allievo di Immanuel Kant.\nMaimonide e i modernisti.\nMaimonide rimane uno dei pensatori ebrei pi\u00f9 ampiamente dibattuti tra gli studiosi moderni. \u00c8 stato adottato come simbolo ed eroe intellettuale di quasi tutti i principali movimenti dell'Ebraismo moderno, e si \u00e8 dimostrato immensamente importante per filosofi come Leo Strauss; le sue opinioni sull'importanza dell'umilt\u00e0 sono stati riprese da filosofi umanisti moderni, come ad esempio Peter Singer. Nel mondo accademico, specialmente all'interno dell'area di Studi Ebraici, l'insegnamento di Maimonide \u00e8 stato dominato da studiosi generalmente ortodossi, che pongono un forte accento su Maimonide come razionalista. Il risultato di questo \u00e8 che molti aspetti del pensiero di Maimonide, per esempio la sua opposizione all'antropocentrismo, sono stati ovviati. Esiste un certo movimento in ambienti postmoderni, per esempio all'interno del discorso ecoteologico, di rivendicare Maimonide per altri scopi. La riconciliazione maimonidea tra il filosofico e il tradizionale ha dato alla sua produzione intellettuale una qualit\u00e0 estremamente varia, duttile e dinamica.\nTributi e memoriali.\nMaimonide \u00e8 stato immortalato in numerosi modi. Per esempio, una delle Comunit\u00e0 di Formazione presso la Scuola di Medicina della \"Tufts University\" (Boston) porta il suo nome. Esistono inoltre la \"Scuola Maimonide\" a Brookline (Massachusetts), l'Accademia Maimonide Brauser a Hollywood (Florida), ed il Centro Medico Maimonide a Brooklyn, New York. Nel 2004, si sono svolte conferenze a Yale, Florida International University, e all'Ospedale Rambam di Haifa. Per celebrare l'800\u00ba anniversario della sua morte, Harvard University ha pubblicato un volume commemorativo. Nel 1953, l'Autorit\u00e0 Postale Israeliana ha emesso un francobollo commemorativo con l'immagine di Maimonide (vedi fig.). Nel marzo 2008, durante la Conferenza Euro-Mediterranea dei Ministri del Turismo, i Ministeri di Israele, Marocco e Spagna hanno deciso di collaborare in un progetto comune per illustrare i percorsi del Rambam e quindi incentivare il turismo religioso delle citt\u00e0 di Cordova, F\u00e8s e Tiberiade.\nI 13 principi della fede.\nNel suo \"Pirush Hamishnayot\" (trattato Sanhedrin, capitolo 10) Maimonide formula i suoi 13 principi della fede (ebraica) secondo questi punti:\nQuesti principi dogmatici furono oggetto di controversia, suscitando subito critiche dai rabbini, culminanti in quelle di Hasdai Crescas di Barcellona (tardo XIV secolo), anch'egli razionalista ma anti-aristotelico, e dell'allievo di questi Joseph Albo, e furono ignorati dalla maggior parte delle comunit\u00e0 ebraiche per diversi secoli. (\"Dogma in Medieval Jewish Thought,\" Menachem Kellner). Con il tempo, invece, divennero ampiamente condivisi, tanto che due esposizioni poetiche dei 13 principi (\"Ani Ma'amin\" e \"Yigdal\") sono entrate nel canone del \"siddur\" (il libro di preghiere comunitarie dell'ebraismo); oggi (2012) l'Ebraismo ortodosso li ritiene vincolanti.\nLe 14 \"radici\" delle mitzv\u00f2t.\nNel suo \"Sefer Hamitzvot\" Maimonide elenca le 613 mitzv\u00f2t contenute nella Torah (Pentateuco) e afferma che la sua selezione \u00e8 stata guidata dai seguenti 14 shorashim (radici o principi):\nGrazie alla sua alta autorit\u00e0, il numero di 613, indicante l'insieme delle 'mitzv\u00f2t' presenti nella Torah, ha fatto scuola, ed \u00e8 ancora oggi accettato dalla quasi totalit\u00e0 delle scuole rabbiniche del mondo. Esso, comunque, non \u00e8 vincolante, e c'\u00e8 ancora chi propone numeri diversi.\nFortuna.\nGi\u00e0 da vivo, Maimonide venne accusato di aver eccessivamente razionalizzato lo studio della Tor\u00e0. Da morto, poi, le polemiche divamparono.\nNel mondo ebraico, il trattato maimonideo divenne il principale punto di riferimento dell'aristotelismo, non solo in Spagna ma anche in Provenza e in Italia, e come tale fu fatto oggetto di parecchi commenti. La lettura della Guida dei Perplessi come testo di esegesi filosofica della Bibbia, invece, appare gi\u00e0 in una raccolta di discorsi sul Pentateuco (1236? 1250?) di Ya'aqov Anatoli, un filosofo e scienziato ebreo di origine provenzale attivo a Napoli alla corte di Federico II.\nNel XIII secolo, grazie a celebri difensori come il rabbino Hillel ben Samuel da Verona (soprattutto con le sue opere del periodo forlivese, alla fine del secolo), e dopo che si fu giunti perfino a scomunicare gli antimaimonidei, si riusc\u00ec a far cessare la frattura all'interno del pensiero ebraico. Maimonide divent\u00f2 cos\u00ec un punto di riferimento imprescindibile della cultura ebraica.\nLa storia della filosofia medievale attesta che la Guida dei perplessi ebbe attenzione ed influenza non solo in ambito ebraico ma anche cristiano e islamico.\nQuanto al mondo cristiano, le tre versioni latine medioevali della Guida dei Perplessi sarebbero state realizzate assai presto, rispettivamente a Roma nel 1224, in Francia intorno al 1242 e a Parigi nel 1242-1244. La diffusione del pensiero di Maimonide \u00e8 legata anche al progetto culturale pro-aristotelico dell'imperatore Federico II, dove pure si ebbe una traduzione in latino (\"Dux neutrorum\"). Nel XIII secolo sono variamente debitori a Maimonide grandi Scolastici come Alberto Magno, Tommaso d'Aquino e Duns Scoto; dopo il 1300 l'opera continuer\u00e0 a influenzare vari rappresentanti della Scolastica, soprattutto Meister Eckhart.\nMentre in Europa si interpretava l'opera alla luce di Aristotele e di Averro\u00e8, nei paesi islamici essa veniva interpretata in chiave neoplatonica, sulla scorta di Avicenna e di al-Ghazali, come mediazione tra la filosofia e la tradizione religiosa ebraica\nLa \"Mimmuna\".\nI Sefarditi, soprattutto in Marocco, si riuniscono al termine della Pesach per festeggiare la Mimmuna: felice e completata conclusione della festivit\u00e0 con deliziose prelibatezze alimentari, secondo alcuni appunto anche in onore del grande Maestro."}
{"id": "250769", "revid": "1226", "url": "https://it.wikipedia.org/wiki?curid=250769", "title": "Maimonide", "text": ""}
{"id": "250770", "revid": "1226", "url": "https://it.wikipedia.org/wiki?curid=250770", "title": "Rambam", "text": ""}
{"id": "250771", "revid": "15756", "url": "https://it.wikipedia.org/wiki?curid=250771", "title": "Wilfried Martens", "text": "\u00c8 stato Primo ministro del Belgio dal 1979 al 1981 e dal 1981 al 1992 presiedendo un totale di 9 governi e Presidente del Partito Popolare Europeo per oltre 20 anni fino alla sua morte. Il suo periodo in carica \u00e8 stato dominato dalla crisi economica degli anni 1980 e dalle riforme dello Stato del 1980 e del 1988 che hanno fissato il Belgio su un percorso per il federalismo.\nBiografia.\nGiovent\u00f9.\nNato in una modesta famiglia di contadini convinta cattolica di Sleidinge nei pressi di Eeklo, Martens ha vissuto\ngli anni della guerra. La guerra, l'assenza di un padre che \u00e8 morto (e il patrigno) e le cattive condizioni di salute hanno\nfirmato la precedente vita ed introversa giovinezza. Anche se spesso a causa di malattia \u00e8 stata costretto a letto,\nl'allievo studioso \u00e8 riuscito comunque ad essere il primo della sua classe.\nFormazione.\nNel 1955 ha iniziato a studiare diritto e filosofia presso la Katholieke Universiteit Leuven.\nNell'ottobre 1960, Martens ottenne il dottorato in giurisprudenza e la laurea in filosofia tomista. Poco dopo, fond\u00f2 uno studio legale a Gand con il suo amico studente Lode Verhaegen.\nCarriera politica.\nMartens \u00e8 stato presidente del Partito Popolare Cristiano (ora ribattezzato Cristiano-Democratici e Fiamminghi, CD&amp;V) dal 1972 al 1979, si \u00e8 seduto come deputato alla Camera dei rappresentanti belga (parlamento federale) dal 1974 al 1991, e come senatore dal 1991 al 1994.\nHa co-fondato il Partito popolare europeo (PPE) nel 1976 ed \u00e8 stato Presidente del PPE dal 1992 fino alla sua morte.\nDal 1993 \u00e8 stato Presidente dell'Unione europea dei democratici cristiani (EUCD), fino alla fusione con il PPE nel 1996. Martens ha inoltre negoziato con il politico conservatore finlandese Sauli Niinist\u00f6 sulla fusione della europea democratico dell'Unione (EDU) nella EPP (formalmente concluso nel 2002). La fusione di successo di tutte le organizzazioni europee di centro-destra nel PPE - attualmente il pi\u00f9 grande partito politico europeo transnazionale con 75 partiti membri provenienti da 40 paesi - \u00e8 ampiamente riconosciuto come un importante risultato della sua eredit\u00e0 politica europea.\nDal 1994 al 1998 \u00e8 stato membro del Parlamento europeo, che presiede il gruppo del PPE.\nDall'ottobre 2000 al novembre 2001 \u00e8 stato anche Presidente della Democrazia Cristiana Internazionale (CDI).\n\u00c8 ri-apparso sulla scena politica del Belgio il 22 dicembre 2008 per aiutare nella crisi politica belga del 2007-\n2011.\nTra i numerosi riconoscimenti nazionali ed internazionali, \u00e8 stato onorato nel 1998 con il Premio Europeo Carlo V per il suo\ncontributo dell'Unione europea.\nPrimo ministro.\nMartens \u00e8 stato Primo ministro del Belgio per nove volte, nel periodo compreso dal 3 aprile 1979 al 6 aprile 1981 e dal 17 dicembre 1981 al 7 marzo 1992, con una breve interruzione di pochi mesi.\n\u00c8 divenuto primo ministro senza aver mai assunto alcun ufficio ministeriale prima, che fino ad allora era stata una rarit\u00e0 nella vita politica belga. Ha guidato nei primi anni 1980 una politica liberale, a capo di una coalizione di cristiano socialisti e liberali. Ha anche ottenuto una certa pacificazione nella questione della lingua realizzando l'esistenza della Regione vallona e la Regione fiamminga nel 1980 e lasciando il problema della creazione di Bruxelles in stallo.\nIl 20 ottobre 1980, Martens \u00e8 apparso brevemente nelle notizie quando \u00e8 stato reso noto che i \"pirati\" (ora hacker) avevano incrinato il suo computer Bistel. Un gioco da ragazzi perch\u00e9 la password di Martens era ancora \"Tindemans1\", dopo il suo predecessore di quasi 10 anni prima, Leo Tindemans. Martens ha anche optato per una password facilmente recuperabile, Martens8\nUn altro problema \u00e8 stato il problema dell'aborto. Durante la questione del \"problema del mini-re\", Re Baldovino, cattolico devoto, scrisse a Martens le ragioni della sua contrariet\u00e0. Di conseguenza, il capo dello stato era nella cosiddetta \"incapacit\u00e0 morale\" di governare il paese. Per riempire questo breve vuoto di potere, Martens insieme ai ministri del Consiglio lo stesso 3 aprile 1990 ha proceduto alla ratifica e alla promulgazione della legge sull'aborto (che aveva precedentemente votato contro). Il Belgio divenne cos\u00ec uno degli Stati con una delle leggi sull'aborto pi\u00f9 liberali al mondo.\nWilfried Martens, insieme a Jean-Luc Dehaene e Hugo Schiltz, pu\u00f2 essere considerato uno dei padri del cosiddetto federalismo unionista, una delle molteplici forme di federalismo che il Belgio conosceva.\nRuolo nella crisi del governo federale alla fine del 2008 e principale cambiamento alla fine del 2009.\nIl 22 dicembre 2008, Martens inaspettatamente ha ricevuto nuovamente un ruolo nella politica nazionale. Fu poi nominato dal re Alberto II come un esploratore reale, dopo aver accettato le dimissioni del governo Leterme I. Prima e dopo il Natale 2008 ha esplorato il panorama politico, ha avuto contatti personali, informali e telefonici con i presidenti di Camera e Senato, il primo ministro uscente Yves Leterme, i presidenti dei partiti di maggioranza, la maggior parte dei vice primi ministri e i presidenti dei partiti di opposizione, ad eccezione del Vlaams Belang per equalizzare i violini per formare un nuovo governo.\nIl 28 dicembre 2008, Martens complet\u00f2 la sua missione di ricognizione e pubblic\u00f2 un rapporto finale a re Alberto II. Herman Van Rompuy \u00e8 stato nominato formatore.\nMeno di un anno dopo, la storia ribadiva: re Alberto II chiam\u00f2 Martens per aiuto nella gestione del primo cambiamento. Il primo ministro Van Rompuy \u00e8 stato eletto presidente permanente del Consiglio europeo il 19 novembre 2009 e doveva quindi essere sostituito. A Martens \u00e8 stato chiesto di trovare un metodo per affrontare le controversie comunitarie e la questione BHV.\nVita privata.\nMartens ha avuto cinque figli: due dal primo matrimonio con Lieve Verschroeven (1937-2013) (Kris e Anne) con la quale \u00e8 stato sposato per trentanni e tre figli con Ilse Schouteden (Sarah, Sophie e Simon). Dopo la nascita dei loro due gemelli nel 1997 si sposarono il 13 novembre 1998. Ilse Schouteden ha un figlio dal suo precedente matrimonio. Nel 2007 ha divorziato dalla seconda moglie. Il 27 settembre 2008 ha sposato Miet Smet, ex ministro belga, era il suo terzo matrimonio. Dopo la morte della prima moglie, Martens \u00e8 stato in grado di celebrare il matrimonio con Miet Smet con rito cattolico, il 27 aprile 2013. Entrambi portavano il titolo di \"Ministro di Stato\". Quando erano attivi insieme ai giovani del CVP, c'erano gi\u00e0 voci su una relazione tra i due. Dal 1985 al 1992 sono stati insieme parte dello stesso governo\nMorte e Tributi.\nMartens \u00e8 morto dagli effetti del cancro al pancreas il 9 ottobre 2013, nella sua casa a Lokeren ; all'et\u00e0 di 77 anni. Il primo ministro del Belgio Elio Di Rupo lo ha descritto come un \"vero uomo di stato e uno dei padri del Belgio federale\". Il presidente del Parlamento europeo Martin Schulz ha reso omaggio a lui come un \"uomo di stato del Belgio, d'Europa e un leader eccezionale del Parlamento europeo\". Jerzy Buzek, eurodeputato del PPE ed ex primo ministro polacco, lo ha definito \"insostituibile\".\nIl 19 ottobre 2013 ha ricevuto un funerale di stato a Gand, cui hanno partecipato un reale Aiutante di campo di re Filippo.\nIl PPE think tank Centre for European Studies \u00e8 stato rinominato dopo di lui, ora \u00e8 il \"Centro Wilfried Martens di studi europei\", una decisione presa durante il Congresso del PPE a Dublino, tenutasi il 9 marzo 2014."}
{"id": "250777", "revid": "84817423", "url": "https://it.wikipedia.org/wiki?curid=250777", "title": "Adessivo", "text": "L'adessivo \u00e8 un caso locativo che implica uno stato in luogo esterno senza che vi sia un qualsiasi contatto all'estremit\u00e0, in un punto o in vicinanza. L'adessivo si \u00e8 concretizzato solamente nelle lingue uraliche.\nFinlandese.\nIn finlandese l'adessivo esprime il complemento di mezzo tramite uno strumento di lavoro. Anche in altre lingue vi sono radici dal valore strumentale. L'adessivo comprende anche la costruzione per il possesso e la conoscenza del mondo esterno (come anche nella stessa frase). Allo stesso modo si utilizzano nell'espressione di riproduzione di quantit\u00e0. In finlandese la desinenza dell'adessivo \u00e8 \"-lla\" o \"-ll\u00e4\" secondo il modello dell'armonia vocalica. Ad esempio:\nL'adessivo si utilizza anche in espressioni comuni, bench\u00e9 non siano grammaticalmente codificate come forme in adessivo:\nAnche tra le espressioni di tempo ve ne sono alcune in cui si utilizza l'adessivo:\nAnche in base alle indicazioni dell'ente linguistico finlandese non si pu\u00f2 utilizzare l\"'adessivo da ristorante\" ('ravintola-adessiivi'), in quanto considerato uno svedesismo:\nEstone.\nIn estone la desinenza dell'adessivo \u00e8 -l. Per esempio:"}
{"id": "250779", "revid": "174925", "url": "https://it.wikipedia.org/wiki?curid=250779", "title": "Confederazione di Stati", "text": "Una confederazione di Stati \u00e8 un'associazione di Stati creata per trattato in vista dell'adozione, come \u00e8 accaduto spesso, di una costituzione comune o, al contrario, per definire ambiti di collaborazione temporanei in vista di una possibile futura separazione definitiva delle entit\u00e0 che la costituiscono. Le confederazioni tendono ad essere istituite per trattare questioni critiche, quali la difesa, la politica estera, il commercio estero e una moneta comune, e al governo centrale viene richiesto di fornire supporto a tutti i membri. Una confederazione, in termini politici moderni, si limita di solito ad un'unione permanente di stati sovrani per l'esercizio di azioni comuni nei confronti di altri stati.\nLa natura della relazione tra le entit\u00e0 che costituiscono una confederazione pu\u00f2 variare considerevolmente. In modo analogo, la relazione tra gli stati membri ed il governo centrale, e la distribuzione dei poteri tra di essi, \u00e8 assai variabile. Alcune confederazioni meno vincolanti sono simili a organizzazioni internazionali, mentre confederazioni pi\u00f9 stringenti possono assomigliare a federazioni. Pu\u00f2 essere dunque vista come un livello intermedio tra un insieme di Stati completamente svincolati tra loro e una federazione.\nDescrizione.\nConfederazioni e federazioni.\nTalvolta il termine \"confederazione\" \u00e8 usato erroneamente al posto di \"federazione\". Alcune nazioni che sono sorte come confederazioni hanno mantenuto il termine nella propria denominazione dopo essere divenute ufficialmente federazioni, come la Svizzera. Gli Stati Uniti d'America erano inizialmente organizzati come confederazione in base agli \"Articles of Confederation\" e successivamente sono divenuti una federazione nel 1789, con la ratifica dell'attuale costituzione nel 1787 (dato che fu sancito, dalla costituzione stessa, che gli Articoli della Confederazione rimanessero in vigore fino al 1789). La Guerra di secessione americana \u00e8 stata una conseguenza della formazione degli \"Stati Confederati\" da parte di alcuni Stati americani alleatisi tra loro con l'intento di costituire un'unione politica meno vincolante e mantenere maggiore autonomia statale.\nLa differenza principale tra confederazione e federazione sta nel tipo di norme che regolano i rapporti tra Stato centrale e Stati membri: nella prima infatti essi sono regolati da rapporti di tipo internazionale, con la possibilit\u00e0 da parte degli Stati membri di recedere dal Trattato istitutivo, mentre nella seconda i rapporti sono regolati da norme di tipo costituzionale.\nConfederazioni come evento.\nCome nome, confederazione si riferisce al processo dell'organizzazione tra vari stati; ad esempio, stabilire una federazione o una confederazione. Nel Canada - una federazione relativamente decentrata - la \"Confederazione\" si riferisce generalmente alla legge iniziale di unione di tre colonie del Nord America britannico nel 1867, e il conseguente accorpamento di altre colonie e territori. Si pu\u00f2 dire che la confederazione sia stata il \"preludio\" della \"federazione\".\nIl \"Giorno della Confederazione\" nel calendario civile.\nIl \"Giorno della Confederazione\" \u00e8 solitamente una festivit\u00e0 civile nelle confederazioni stesse. Negli Stati Uniti d'America, l'espressione \"Confederation Day\" \u00e8 equivalente a quella di Giorno dell'indipendenza. La stessa festa ha spesso denominazioni ufficiali o colloquiali differenti a seconda delle diverse confederazioni. Per esempio in Canada il \"Giorno della Confederazione\", 1\u00ba luglio, \u00e8 stato rinominato \"Dominion Day\", e pi\u00f9 tardi \"Canada Day\".\nLista di entit\u00e0 assimilabili a confederazioni.\nSi noti che alcune confederazioni storiche, in particolare quelle precedenti al XX secolo, potrebbero non corrispondere all'attuale definizione di confederazione e mostrare alcune caratteristiche che oggi vengono attribuite ad una federazione."}
{"id": "250782", "revid": "5158", "url": "https://it.wikipedia.org/wiki?curid=250782", "title": "Su-27", "text": ""}
{"id": "250787", "revid": "1318658", "url": "https://it.wikipedia.org/wiki?curid=250787", "title": "Viviana Beccalossi", "text": "\u00c8 stata vicepresidente della Regione Lombardia dal 18 maggio 2000 all'8 luglio 2008, assessore al Territorio, Urbanistica e Difesa del suolo della Regione Lombardia e infine deputata per la XIV e la XVI legislatura, ricoprendo vari incarichi parlamentari.\nBiografia.\nDiplomata al liceo linguistico, aderisce al Movimento Sociale Italiano per il quale \u00e8 stata consigliere circoscrizionale di Brescia dal 1989 al 1991. Dal 1991 al 2001 viene eletta consigliere comunale a Brescia, dove ha fatto parte delle Commissioni Assistenza e Sanit\u00e0, Commercio e Vigilanza, Urbanistica e Patrimonio.\nCandidata della coalizione di centrodestra come sindaco di Brescia nel 1994 e nel 2003 (fu sconfitta in entrambe le occasioni), nel 1995 divenne consigliere regionale in Lombardia diventando fino al 2000 vicepresidente del Consiglio regionale lombardo e nel 1996 divenne membro dell'Assemblea nazionale di Alleanza Nazionale, nato dalle ceneri dell'MSI.\nIl 16 aprile del 2000 venne rieletta consigliere regionale per la provincia di Brescia, mentre nel 2001 occup\u00f2 un seggio alla Camera dei deputati, dove per\u00f2 si dimise l'11 luglio lasciando subentrare Daniela Santanch\u00e8: continu\u00f2 a ricoprire l'incarico di vicepresidente e assessore all'agricoltura nella giunta guidata da Roberto Formigoni.\nDal 2008 al 2013 \u00e8 deputata alla Camera per Il Popolo della Libert\u00e0.\nIl 20 dicembre 2012 abbandona il PdL e aderisce a Fratelli d'Italia - Centrodestra Nazionale. Candidata alla Camera alle politiche del febbraio 2013 nel collegio Lombardia 2, non \u00e8 eletta.\nRicopre dal 2013 al 2018 la carica di Assessore al Territorio, Urbanistica e Difesa del suolo della Lombardia.\nCandidata nel 2018, sempre con Fratelli d'Italia, alle regionali in Lombardia, in provincia di Brescia, \u00e8 rieletta con 3894 preferenze.\n\u00c8 candidata anche alla Camera dei Deputati, ma non viene eletta.\nIl 23 marzo 2018 lascia Fratelli d'Italia, in polemica con la loro linea politica, poich\u00e9 il partito era fortemente contrario all'autonomia rafforzata di alcune regioni del Nord. In aprile 2018 divente presidente del gruppo misto alla Regione Lombardia.\nNel 2020 lancia l'associazione di destra \"Rifare l'Italia\"."}
{"id": "250789", "revid": "767487", "url": "https://it.wikipedia.org/wiki?curid=250789", "title": "Le Bourg-d'Hem", "text": "Le Bourg-d'Hem \u00e8 un comune francese di 229 abitanti situato nel dipartimento della Creuse nella regione della Nuova Aquitania."}
{"id": "250790", "revid": "392652", "url": "https://it.wikipedia.org/wiki?curid=250790", "title": "La Brionne", "text": "La Brionne \u00e8 un comune francese di 426 abitanti situato nel dipartimento della Creuse, nella regione della Nuova Aquitania."}
{"id": "250791", "revid": "767487", "url": "https://it.wikipedia.org/wiki?curid=250791", "title": "La Celle-Dunoise", "text": "La Celle-Dunoise \u00e8 un comune francese di 636 abitanti situato nel dipartimento della Creuse nella regione della Nuova Aquitania."}
{"id": "250792", "revid": "287204", "url": "https://it.wikipedia.org/wiki?curid=250792", "title": "La Celle-sous-Gouzon", "text": "La Celle-sous-Gouzon \u00e8 un comune francese di 143 abitanti situato nel dipartimento della Creuse nella regione della Nuova Aquitania."}
{"id": "250793", "revid": "287204", "url": "https://it.wikipedia.org/wiki?curid=250793", "title": "La Cellette (Creuse)", "text": "La Cellette \u00e8 un comune francese di 271 abitanti situato nel dipartimento della Creuse nella regione della Nuova Aquitania."}
{"id": "250794", "revid": "287204", "url": "https://it.wikipedia.org/wiki?curid=250794", "title": "La Chapelle-Baloue", "text": "La Chapelle-Baloue \u00e8 un comune francese di 137 abitanti situato nel dipartimento della Creuse nella regione della Nuova Aquitania."}
{"id": "250795", "revid": "287204", "url": "https://it.wikipedia.org/wiki?curid=250795", "title": "La Chapelle-Saint-Martial", "text": "La Chapelle-Saint-Martial \u00e8 un comune francese di 89 abitanti situato nel dipartimento della Creuse nella regione della Nuova Aquitania."}
{"id": "250796", "revid": "287204", "url": "https://it.wikipedia.org/wiki?curid=250796", "title": "La Chapelle-Taillefert", "text": "La Chapelle-Taillefert \u00e8 un comune francese di 380 abitanti situato nel dipartimento della Creuse nella regione della Nuova Aquitania."}
{"id": "250797", "revid": "287204", "url": "https://it.wikipedia.org/wiki?curid=250797", "title": "Le Chauchet", "text": "Le Chauchet \u00e8 un comune francese di 108 abitanti situato nel dipartimento della Creuse nella regione della Nuova Aquitania."}
{"id": "250798", "revid": "287204", "url": "https://it.wikipedia.org/wiki?curid=250798", "title": "La Chaussade", "text": "La Chaussade \u00e8 un comune francese di 119 abitanti situato nel dipartimento della Creuse nella regione della Nuova Aquitania."}
{"id": "250799", "revid": "287204", "url": "https://it.wikipedia.org/wiki?curid=250799", "title": "Le Compas", "text": "Le Compas \u00e8 un comune francese di 212 abitanti situato nel dipartimento della Creuse nella regione della Nuova Aquitania."}
{"id": "250800", "revid": "110157", "url": "https://it.wikipedia.org/wiki?curid=250800", "title": "La Courtine", "text": "La Courtine \u00e8 un comune francese di 892 abitanti situato nel dipartimento della Creuse nella regione della Nuova Aquitania."}
{"id": "250801", "revid": "287204", "url": "https://it.wikipedia.org/wiki?curid=250801", "title": "Le Donzeil", "text": "Le Donzeil \u00e8 un comune francese di 173 abitanti situato nel dipartimento della Creuse nella regione della Nuova Aquitania."}
{"id": "250802", "revid": "110157", "url": "https://it.wikipedia.org/wiki?curid=250802", "title": "\u00c9vaux-les-Bains", "text": "\u00c9vaux-les-Bains \u00e8 un comune francese di 1.546 abitanti situato nel dipartimento della Creuse nella regione della Nuova Aquitania."}
{"id": "250803", "revid": "287204", "url": "https://it.wikipedia.org/wiki?curid=250803", "title": "La For\u00eat-du-Temple", "text": "La For\u00eat-du-Temple \u00e8 un comune francese di 155 abitanti situato nel dipartimento della Creuse nella regione della Nuova Aquitania."}
{"id": "250804", "revid": "110157", "url": "https://it.wikipedia.org/wiki?curid=250804", "title": "Le Grand-Bourg", "text": "Le Grand-Bourg \u00e8 un comune francese di 1.261 abitanti situato nel dipartimento della Creuse nella regione della Nuova Aquitania."}
{"id": "250805", "revid": "287204", "url": "https://it.wikipedia.org/wiki?curid=250805", "title": "Magnat-l'\u00c9trange", "text": "Magnat-l'\u00c9trange \u00e8 un comune francese di 237 abitanti situato nel dipartimento della Creuse nella regione della Nuova Aquitania."}
{"id": "250806", "revid": "287204", "url": "https://it.wikipedia.org/wiki?curid=250806", "title": "Les Mars", "text": "Les Mars \u00e8 un comune francese di 210 abitanti situato nel dipartimento della Creuse nella regione della Nuova Aquitania."}
{"id": "250807", "revid": "2175", "url": "https://it.wikipedia.org/wiki?curid=250807", "title": "Ateo", "text": ""}
{"id": "250808", "revid": "287204", "url": "https://it.wikipedia.org/wiki?curid=250808", "title": "Le Mas-d'Artige", "text": "Le Mas-d'Artige \u00e8 un comune francese di 101 abitanti situato nel dipartimento della Creuse nella regione della Nuova Aquitania."}
{"id": "250809", "revid": "767487", "url": "https://it.wikipedia.org/wiki?curid=250809", "title": "La Mazi\u00e8re-aux-Bons-Hommes", "text": "La Mazi\u00e8re-aux-Bons-Hommes \u00e8 un comune francese di 66 abitanti situato nel dipartimento della Creuse nella regione della Nuova Aquitania."}
{"id": "250810", "revid": "287204", "url": "https://it.wikipedia.org/wiki?curid=250810", "title": "Le Monteil-au-Vicomte", "text": "Le Monteil-au-Vicomte \u00e8 un comune francese di 267 abitanti situato nel dipartimento della Creuse nella regione della Nuova Aquitania."}
{"id": "250811", "revid": "287204", "url": "https://it.wikipedia.org/wiki?curid=250811", "title": "La Nouaille", "text": "La Nouaille \u00e8 un comune francese di 252 abitanti situato nel dipartimento della Creuse nella regione della Nuova Aquitania."}
{"id": "250812", "revid": "287204", "url": "https://it.wikipedia.org/wiki?curid=250812", "title": "La Pouge", "text": "La Pouge \u00e8 un comune francese di 84 abitanti situato nel dipartimento della Creuse nella regione della Nuova Aquitania."}
{"id": "250813", "revid": "287204", "url": "https://it.wikipedia.org/wiki?curid=250813", "title": "Saint-\u00c9loi (Creuse)", "text": "Saint-\u00c9loi \u00e8 un comune francese di 208 abitanti situato nel dipartimento della Creuse nella regione della Nuova Aquitania."}
{"id": "250814", "revid": "287204", "url": "https://it.wikipedia.org/wiki?curid=250814", "title": "Saint-\u00c9tienne-de-Fursac", "text": "Saint-\u00c9tienne-de-Fursac \u00e8 un comune francese di 861 abitanti situato nel dipartimento della Creuse nella regione della Nuova Aquitania."}
{"id": "250815", "revid": "287204", "url": "https://it.wikipedia.org/wiki?curid=250815", "title": "Saint-Martin-Sainte-Catherine", "text": "Saint-Martin-Sainte-Catherine \u00e8 un comune francese di 348 abitanti situato nel dipartimento della Creuse nella regione della Nuova Aquitania."}
{"id": "250816", "revid": "287204", "url": "https://it.wikipedia.org/wiki?curid=250816", "title": "La Sauni\u00e8re", "text": "La Sauni\u00e8re \u00e8 un comune francese di 657 abitanti situato nel dipartimento della Creuse nella regione della Nuova Aquitania."}
{"id": "250817", "revid": "287204", "url": "https://it.wikipedia.org/wiki?curid=250817", "title": "La Serre-Bussi\u00e8re-Vieille", "text": "La Serre-Bussi\u00e8re-Vieille \u00e8 un comune francese di 128 abitanti situato nel dipartimento della Creuse nella regione della Nuova Aquitania."}
{"id": "250818", "revid": "110157", "url": "https://it.wikipedia.org/wiki?curid=250818", "title": "La Souterraine", "text": "La Souterraine (\"La Sostrana\" en occitano limosino, \"La Sostrane\" o \"La Soutrane\" en occitano marcese) \u00e8 un comune francese di 5.731 abitanti situato nel dipartimento della Creuse nella regione della Nuova Aquitania."}
{"id": "250820", "revid": "439868", "url": "https://it.wikipedia.org/wiki?curid=250820", "title": "Valli\u00e8re", "text": "Valli\u00e8re \u00e8 un comune francese di 781 abitanti situato nel dipartimento della Creuse nella regione della Nuova Aquitania."}
{"id": "250822", "revid": "287204", "url": "https://it.wikipedia.org/wiki?curid=250822", "title": "La Villedieu (Creuse)", "text": "La Villedieu \u00e8 un comune francese di 47 abitanti situato nel dipartimento della Creuse nella regione della Nuova Aquitania."}
{"id": "250823", "revid": "287204", "url": "https://it.wikipedia.org/wiki?curid=250823", "title": "La Villeneuve (Creuse)", "text": "La Villeneuve \u00e8 un comune francese di 82 abitanti situato nel dipartimento della Creuse nella regione della Nuova Aquitania."}
{"id": "250824", "revid": "287204", "url": "https://it.wikipedia.org/wiki?curid=250824", "title": "La Villetelle", "text": "La Villetelle \u00e8 un comune francese di 171 abitanti situato nel dipartimento della Creuse nella regione della Nuova Aquitania."}
{"id": "250825", "revid": "125613309", "url": "https://it.wikipedia.org/wiki?curid=250825", "title": "Daniela Santanch\u00e8", "text": "\u00c8 stata deputata della Camera dal 2001 al 2008, eletta nelle liste di Alleanza Nazionale, si \u00e8 candidata a Premier per la lista La Destra-Fiamma Tricolore nel 2008 non risultando eletta, \u00e8 stata Sottosegretario alla Presidenza del Consiglio con delega all'attuazione del programma di governo del governo Berlusconi IV dal 1\u00ba marzo 2010 al 16 novembre 2011, ed \u00e8 infine stata rieletta in Parlamento nel 2013 con Il Popolo della Libert\u00e0, aderendo a Forza Italia nel novembre dello stesso anno. Nel dicembre 2017 passa a Fratelli d'Italia. \u00c8 soprannominata \"La pitonessa\".\nBiografia.\nFiglia di Ottavio Garnero (1931-2012), imprenditore cuneese titolare di un'agenzia di spedizioni (la Unione Corrieri Cuneesi), e di Delfina Chiapello (nata il 23 settembre 1935). La coppia aveva tre figli: Fiorella (nata il 9 marzo 1959), Daniela e Massimo (nato il 12 ottobre 1964). Terminato il liceo, si trasferisce a Torino per frequentare il corso di laurea in scienze politiche.\nAttivit\u00e0 imprenditoriale.\nLaureatasi in scienze politiche all'Universit\u00e0 di Torino, nel 1983 fonda una societ\u00e0 di marketing. Nel 1990, fonda la \"Dani Comunicazione Srl\", societ\u00e0 nel settore delle pubbliche relazioni e organizzazione di eventi. Tra il 1992 e il 1993, partecipa a un corso di formazione imprenditoriale della SDA Bocconi.\nDaniela Santanch\u00e8 \u00e8 presidente di \"Visibilia Pubblicit\u00e0\", fondata nel 2007 e quotata in Borsa, e concessionaria della raccolta pubblicitaria dei quotidiani \"Il Giornale\" e, fino al 2010, di \"Libero\" e \"Il Riformista\" e anche dell\"'Ordine di Como\" (fino al giugno 2012), di alcuni giornali a distribuzione gratuita (\"Metro\" \"D-News\" e \"Io Spio\") e del complesso The Space Cinema (dal 2012 al 2013).\nStringe un accordo con Google assicurandosi i budget della comunicazione on-line delle piccole e medie imprese italiane (PMI). Vende poi il 40% di \"Visibilia Pubblicit\u00e0\" all'ex marito, Mazzaro, per euro, ricambiando poi il favore con l'acquisizione del 14,91% della sua Bioera (gruppo di aziende specializzate in prodotti biologici, cosmesi e prodotti alimentari) dalla \"First Capital\" diventandone presidente del CdA. I due sono anche soci di \"Biofood Italia\".\nNel febbraio 2014, \"Visibilia Editore\", di cui possiede il 75,9% mentre Paola Ferrari ha il 5,4% (mentre possiede il 33% della holding principale), ha acquistato le testate \"Ciak\" e \"PC Professionale\" dalla Mondadori. Attraverso \"Dani Comunicazione\" \u00e8 stata in societ\u00e0 con Flavio Briatore nella discoteca \"Billionaire\" di Porto Cervo, cedendogli sempre nello stesso mese il suo 10% per 400.000 euro. Decide per\u00f2 di rimanere socia del \"Twiga\" di Forte dei Marmi sempre con la stessa quota nella \"Mammamia Srl\". Liquidata la sua \"Dani Comunicazione\" dopo pi\u00f9 di 20 anni, in estate la holding lussemburghese \"Laridel Participations\" di Briatore le vende il 10% della \"Invest srl\", con sede ad Arzachena, per euro. La \"Invest srl\" si sta occupando di costruire un residence di lusso in un'area della cittadina sarda che vale 6 milioni di euro.\nNel novembre 2015, ha rilevato dal gruppo \"PRS Editore\" i settimanali, \"Novella 2000\" e \"Visto\", ai quali era stata vicina, nel 2013, quando erano di propriet\u00e0 di RCS. Il 26 luglio 2017 ha annunciato la messa in liquidazione di Visibilia Magazine, casa editrice di \"Novella 2000\" e \"Visto\".\nCarriera politica.\nGli inizi a Milano.\nSantanch\u00e8 entra in politica inizialmente come collaboratrice personale di Ignazio La Russa nel 1995, iscrivendosi ad Alleanza Nazionale.\nIn quota AN \u00e8 consulente per la giunta del comune di Milano guidata da Gabriele Albertini, e nel giugno del 1999 viene eletta consigliere provinciale a Milano.\nDeputata di Alleanza Nazionale.\nNel 2000 contatta Antonio Di Pietro manifestando l'intenzione di creare un movimento politico con lui contro le ideologie politiche manifestate dal partito politico di Silvio Berlusconi, tuttavia abbandona l'idea quando nel 2001 si candida per la Camera dei deputati nella quota bloccata del proporzionale (circoscrizione Lombardia 3): pur non eletta, ottiene il seggio subentrando alla dimissionaria collega di partito Viviana Beccalossi, che resta assessore regionale. Dal 2003 al giugno 2004 \u00e8 assessore comunale di Ragalna, in provincia di Catania, dove si occupa di sport e grandi eventi.\nNel 2005 diviene capo dipartimento delle pari opportunit\u00e0 di AN; destano critiche il gesto del dito medio rivolto ad alcuni giovani contestatori della riforma Moratti e la proposta di una \"porno-tax\", un'imposta sul consumo di materiale pornografico.\nNel 2005 \u00e8 relatrice della Legge finanziaria.\nNel 2006 viene rieletta alla Camera dei deputati nella lista di AN, nella circoscrizione Lombardia 1.\nNel gennaio 2007, a seguito di una polemica televisiva con l'imam di Segrate sul velo, le viene assegnata la scorta dalla prefettura di Milano.\nNel 2007 Gianfranco Fini la rimuove da responsabile del dipartimento Pari Opportunit\u00e0 del partito, nominando al suo posto Barbara Saltamartini: la Santanch\u00e8 entra in rottura con i vertici di AN.\nCandidata Premier con \"La Destra\".\nIl 10 novembre 2007, la deputata Daniela Santanch\u00e8 esce da Alleanza Nazionale e aderisce a \"La Destra\" divenendone la portavoce, e poi, il 10 febbraio 2008, la candidata alla presidenza del Consiglio in occasione delle imminenti elezioni politiche anticipate dell'alleanza La Destra-Fiamma Tricolore. La rottura avviene perch\u00e9 la Santanch\u00e8 si dichiara contraria alla \u00abdestra sbiadita\u00bb, preferendo \u00abi colori accesi e una destra chiara\u00bb. La Santanch\u00e8 \u00e8 stata cos\u00ec una delle tre donne candidate alle elezioni alla presidenza del consiglio dei ministri, insieme a Flavia D'Angeli di Sinistra Critica e a Fabiana Stefanoni del Partito di Alternativa Comunista.\nAlle elezioni del 2008, la lista \"La Destra-Fiamma Tricolore\" Santanch\u00e8 ottiene il 2,4% alla Camera e il 2,1% al Senato e non elegge nessun parlamentare per non avere superato gli sbarramenti elettorali previsti del 4% alla Camera e dell'8% al Senato. La Santanch\u00e8 dichiar\u00f2, nel 2007, di voler devolvere in beneficenza il proprio stipendio da parlamentare.\nDopo le elezioni del 2008, si apre una frattura tra Storace, che spinge per una linea critica de \"La Destra\" verso il PdL, e la Santanch\u00e8, che invece spinge per un chiaro affiancamento. Gi\u00e0, il 1\u00ba giugno 2008, la Santanch\u00e8 definiva il proprio partito \u00abla destra leale a Berlusconi\u00bb, ma la divisione emerge chiaramente in occasione della Conferenza programmatica de La Destra che ha luogo a Orvieto dal 19 al 21 luglio. Dalla conferenza, il partito esce spaccato in attesa del congresso nazionale. Il 22 agosto 2008, la Santanch\u00e8 presenta una propria mozione alternativa a quella di Storace.\nTuttavia, al Congresso di novembre 2008, la Santanch\u00e8 non ci arriver\u00e0, perch\u00e9 il 27 settembre 2008 si dimette da portavoce de \"La Destra\" e con \u00abuna cinquantina di dirigenti nazionali, regionali e provinciali\u00bb lascia il partito perch\u00e9, sostiene, \u00abnon si pu\u00f2 restare confinati in un'area di estremismo extraparlamentare e di vago nostalgismo\u00bb.\nMovimento per l'Italia.\nIl 22 novembre 2008, nasce ufficialmente il \"Movimento per l'Italia\" (MpI) e viene presentato al pubblico con una convention all'hotel Sheraton di Roma in cui intervengono la stessa Santanch\u00e8, il coordinatore del PdL Denis Verdini e il giovane vice segretario del movimento, Diego Zarneri. Alle elezioni amministrative del 2009, il Movimento per l'Italia si presenta in poche realt\u00e0, ma sempre alleato del centrodestra. Infine, il 24 febbraio 2010, il MpI confluisce definitivamente nel Popolo della Libert\u00e0.\nAdesione al PdL e nomina a Sottosegretario.\nIl 1\u00ba marzo 2010 Daniela Santanch\u00e8 \u00e8 stata nominata dal Consiglio dei Ministri Sottosegretario di Stato alla Presidenza del Consiglio con delega all'attuazione del programma di governo nel governo Berlusconi IV, nomina che ha suscitato polemiche all'interno del centro-destra. Resta in carica fino al 16 novembre 2011.\nCon le dimissioni di Berlusconi, la Santanch\u00e8, non essendo parlamentare e non avendo cariche nel PdL, resta senza incarichi politici e istituzionali.\nDeputata PdL e Forza Italia.\nCon le elezioni politiche del 2013, viene candidata come capolista del Popolo della Libert\u00e0 nella circoscrizione Lombardia 3 e viene eletta per la terza volta deputato. Il 27 marzo 2013, viene nominata da Silvio Berlusconi responsabile del settore organizzazione del PdL subentrando a Maurizio Lupi.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 20 gennaio 2014, il presidente Berlusconi la nomina \"Responsabile per la raccolta fondi\" della nuova Forza Italia.\nNel settembre del 2013 alla trasmissione La gabbia, durante un dibattito in merito ai procedimenti penali a carico di Silvio Berlusconi, la Santanch\u00e8 da a Marco Travaglio del sessista, sostenendo di sminuire le donne con i suoi atteggiamenti; poco dopo la stessa Santanch\u00e8 si fa beffa di Travaglio sul piano sessuale, mettendo in modo fuori luogo in dubbio la sua eterosessualit\u00e0, definendolo quindi omosessuale.\nSecondo il sito Openpolis.it, Santanch\u00e8 \u00e8 al 623\u00ba posto su 630 nella classifica per l'indice di produttivit\u00e0 (26,71% di presenze e 73,29% di assenze).\nIl 16 dicembre 2016 fonda il movimento \"Noi Repubblicani - Popolo Sovrano\".\nIngresso in FdI ed elezione al Senato.\nIl 3 dicembre 2017 la Santanch\u00e9 lascia Forza Italia e aderisce a Fratelli d'Italia, partecipando poi al II Congresso Nazionale di Trieste. In vista delle politiche del 2018 per il Senato, viene scelta dalla coalizione di centro-destra come candidata all\u2019uninominale nel collegio di Cremona ed \u00e8 candidata anche nel plurinominale per il proporzionale a Mantova, Cremona, Pavia e in Emilia, Piemonte e Puglia. Verr\u00e0 eletta senatrice per il collegio uninominale di Cremona con il 48,12% dei voti, battendo la candidata del centro-sinistra Valentina Lombardi e quello del Movimento 5 Stelle Danilo Toninelli. Si candida poi alle elezioni europee del 2019 nella Circoscrizione Nord-Ovest ma si piazza in quinta posizione con 7.878 preferenze senza essere eletta.\nVita privata.\nNel 1982, a ventuno anni, sposa Paolo Santanch\u00e8, chirurgo estetico, e si impiega nella societ\u00e0 del marito con compiti amministrativi.\nNel 1995 si separa dal marito, di cui mantiene il cognome a seguito di un accordo giudiziale (venendo conosciuta ancora oggi con tale cognome), e si lega sentimentalmente all'ingegnere Canio Giovanni Mazzaro, imprenditore farmaceutico potentino, presidente della Pierrel, da cui ha un figlio, Lorenzo, nel 1996. Secondo la stampa, dopo la separazione con Mazzaro, \u00e8 stata legata all'uomo d'affari Luigi Bisignani.\nDal 2007 al 2016 ha avuto una relazione con il giornalista Alessandro Sallusti, direttore dei quotidiani \"Libero\", \"L'Ordine di Como\" e \"Il Giornale\". Il suo attuale compagno, Dimitri Kunz D'Asburgo Lorena, \u00e8 in societ\u00e0 con lei diventando consigliere nel CdA di Visibilia Editore.\nProcedimenti giudiziari e controversie.\nIl 20 settembre 2009, a Milano, la Santanch\u00e8 organizza un sit-in alla cerimonia di chiusura del Ramadan, dove \u00e8 anche presente un nutrito gruppo di forze dell'ordine in assetto antisommossa; secondo una versione, la Santanch\u00e9 avrebbe tentato di strappare il velo di dosso ad alcune donne, suscitando la reazione dei presenti. L'interessata sostiene invece di aver solo chiesto alla polizia di far rispettare la legge Italiana che prevede il divieto di circolare a volto coperto e di non esser mai entrata in contatto con altre donne. In seguito la Santanch\u00e8 dichiarer\u00e0 di essere stata aggredita e presa a pugni, versione smentita dai presenti; la Santanch\u00e8 si \u00e8 successivamente recata al pronto soccorso, dove i medici le hanno riscontrato contusioni toraciche estese con prognosi di 20 giorni. Secondo altre fonti in realt\u00e0 la Santanch\u00e8 non sarebbe mai stata aggredita. In un breve filmato pubblicato da PeaceReporter si vedono i tentativi della Santanch\u00e8 di superare il cordone delle forze dell'ordine, mentre non si nota nessuna aggressione a carico della parlamentare. Il 18 novembre 2013 il pubblico ministero della procura di Milano contesta alla Santanch\u00e8 il reato di manifestazione non autorizzata e chiede la condanna a un mese di arresto e 100 euro di multa. Duemila euro di multa invece sono stati chiesti per una persona accusata di lesioni alla parlamentare. Il 2 dicembre 2013 la Santanch\u00e9 viene condannata a quattro giorni di arresto e 100 euro di ammenda convertiti in 1100 euro di ammenda. Il giudice ha disposto la sospensione condizionale della pena.\nNell'agosto 2017 i giornali danno conto di un atto di pignoramento immobiliare risalente a febbraio da parte della Banca di Caraglio del Cuneese per un credito non onorato; poco tempo dopo la Santanch\u00e8 avrebbe liquidato \"Visibilia Magazine\", la societ\u00e0 costituita per rilevare \u00abNovella 2000\u00bb e \u00abVisto\u00bb. In realt\u00e0, come dichiarato da lei stessa, il pignoramento riguarda un debito di una societ\u00e0 della quale \u00e8 estranea e lei avrebbe rinunciato all'immobile ipotecato che le era giunto in eredit\u00e0.\nNel luglio 2017 mentre era ospite a \"L'aria che tira estate\" su LA7 durante una discussione con Erasmo Palazzotto di Sinistra Italiana ha scatenato numerose polemiche a seguito di una dichiarazione giudicata molto controversa: \nDopo questo avvenimento venne accusata di apologia del fascismo numerose volte, anche dallo stesso Palazzotto.\nNella cultura di massa.\nGrazie alla frequente presenza nei salotti televisivi ed al particolare stile comunicativo, la cultura popolare ha spesso identificato Daniela Santanch\u00e8 come simbolo della classe dirigente e protagonista della scena politica italiana. Figura infatti nel film \"Il Trasformista\" (2002)\",\" e viene citata in numerosi brani musicali, principalmente di genere rap, come:\n\u2022 \"Paradiso Italiano\"[50] (2011) di Marracash\n\u2022 \"Io Non Sono Partito\"[51] (2012) di J-Ax\n\u2022 \"Non c\u2019\u00e8 due senza Trash\"[52] (2014) di Fedez\n\u2022 \"Oh fra!!!\"[53] (2017) di Maruego, ma citata da Fabri Fibra"}
{"id": "250830", "revid": "1628923", "url": "https://it.wikipedia.org/wiki?curid=250830", "title": "Charles J. Pedersen", "text": "Biografia.\nLa madre era giapponese mentre il padre era un ingegnere navale norvegese. Studi\u00f2 prima in Giappone, al Saint Joseph College di Yokohama e poi in America, all'Universit\u00e0 di Dayton, nell'Ohio. Laureatosi qui in ingegneria chimica, ottenne in seguito un master in chimica organica presso il Massachusetts Institute of Technology. Non rimase comunque al MIT fino al conseguimento del Ph.D., in quanto la sua voglia di lavorare era grande. Venne assunto alla DuPont, dove sarebbe rimasto per l'intera durata della sua carriera da chimico, ben 42 anni.\nNel 1960, durante i suoi studi, scopr\u00ec casualmente una molecola, il \"dibenzo18-crown-6\", in grado di portare in soluzioni organiche ioni come il potassio (e quindi i relativi controioni, ad esempio il permanganato). Era il primo degli eteri corona, che continu\u00f2 a studiare fino al 1969, l'anno del pensionamento dalla DuPont. Pedersen ne descrisse il metodo di sintesi in una pubblicazione del 1967 divenuta un classico per i ricercatori. Per questa sua scoperta vent'anni dopo, nel 1987, gli fu assegnato il premio Nobel per la chimica insieme a Donald J. Cram e Jean-Marie Lehn.\nNonostante fosse malato di mieloma, si rec\u00f2 a Stoccolma a ritirare il premio Nobel; mor\u00ec due anni dopo, il 26 ottobre 1989, a Salem nel New Jersey."}
{"id": "250834", "revid": "62450352", "url": "https://it.wikipedia.org/wiki?curid=250834", "title": "Aspiratore", "text": ""}
{"id": "250838", "revid": "110157", "url": "https://it.wikipedia.org/wiki?curid=250838", "title": "Les Angles-sur-Corr\u00e8ze", "text": "Les Angles-sur-Corr\u00e8ze \u00e8 un comune francese di 110 abitanti situato nel dipartimento della Corr\u00e8ze nella regione della Nuova Aquitania."}
{"id": "250839", "revid": "110157", "url": "https://it.wikipedia.org/wiki?curid=250839", "title": "La Chapelle-aux-Brocs", "text": "La Chapelle-aux-Brocs \u00e8 un comune francese di 400 abitanti situato nel dipartimento della Corr\u00e8ze nella regione della Nuova Aquitania."}
{"id": "250840", "revid": "110157", "url": "https://it.wikipedia.org/wiki?curid=250840", "title": "La Chapelle-aux-Saints", "text": "La Chapelle-aux-Saints \u00e8 un comune francese di 221 abitanti situato nel dipartimento della Corr\u00e8ze nella regione della Nuova Aquitania."}
{"id": "250841", "revid": "110157", "url": "https://it.wikipedia.org/wiki?curid=250841", "title": "La Chapelle-Saint-G\u00e9raud", "text": "La Chapelle-Saint-G\u00e9raud \u00e8 un comune francese di 231 abitanti situato nel dipartimento della Corr\u00e8ze nella regione della Nuova Aquitania."}
{"id": "250842", "revid": "110157", "url": "https://it.wikipedia.org/wiki?curid=250842", "title": "Le Chastang", "text": "Le Chastang \u00e8 un comune francese di 355 abitanti situato nel dipartimento della Corr\u00e8ze nella regione della Nuova Aquitania."}
{"id": "250843", "revid": "110157", "url": "https://it.wikipedia.org/wiki?curid=250843", "title": "\u00c9gletons", "text": "\u00c9gletons \u00e8 un comune francese di 5.172 abitanti situato nel dipartimento della Corr\u00e8ze nella regione della Nuova Aquitania."}
{"id": "250844", "revid": "1516566", "url": "https://it.wikipedia.org/wiki?curid=250844", "title": "L'\u00c9glise-aux-Bois", "text": "L'\u00c9glise-aux-Bois \u00e8 un comune francese di 44 abitanti situato nel dipartimento della Corr\u00e8ze nella regione della Nuova Aquitania.\nStoria.\nSimboli.\nLo stemma, adottato il 22 marzo 1986, riprende il blasone della famiglia Pichard."}
{"id": "250845", "revid": "110157", "url": "https://it.wikipedia.org/wiki?curid=250845", "title": "Le Jardin", "text": "Le Jardin \u00e8 un comune francese di 82 abitanti situato nel dipartimento della Corr\u00e8ze nella regione della Nuova Aquitania."}
{"id": "250846", "revid": "110157", "url": "https://it.wikipedia.org/wiki?curid=250846", "title": "Le Lonzac", "text": "Le Lonzac \u00e8 un comune francese di 797 abitanti situato nel dipartimento della Corr\u00e8ze nella regione della Nuova Aquitania."}
{"id": "250847", "revid": "2055205", "url": "https://it.wikipedia.org/wiki?curid=250847", "title": "Meyrignac-l'\u00c9glise", "text": "Meyrignac-l'\u00c9glise (in : \"Mairinhac l'Egleisa\") \u00e8 un comune francese di 62 abitanti situato nel dipartimento della Corr\u00e8ze nella regione della Nuova Aquitania."}
{"id": "250848", "revid": "110157", "url": "https://it.wikipedia.org/wiki?curid=250848", "title": "Le Pescher", "text": "Le Pescher \u00e8 un comune francese di 289 abitanti situato nel dipartimento della Corr\u00e8ze nella regione della Nuova Aquitania."}
{"id": "250849", "revid": "110157", "url": "https://it.wikipedia.org/wiki?curid=250849", "title": "Rosiers-d'\u00c9gletons", "text": "Rosiers-d'\u00c9gletons \u00e8 un comune francese di 1.120 abitanti situato nel dipartimento della Corr\u00e8ze nella regione del Limosino."}
{"id": "250850", "revid": "110157", "url": "https://it.wikipedia.org/wiki?curid=250850", "title": "Saint-\u00c9loy-les-Tuileries", "text": "Saint-\u00c9loy-les-Tuileries \u00e8 un comune francese di 132 abitanti situato nel dipartimento della Corr\u00e8ze nella regione della Nuova Aquitania."}
{"id": "250851", "revid": "110157", "url": "https://it.wikipedia.org/wiki?curid=250851", "title": "Saint-\u00c9tienne-aux-Clos", "text": "Saint-\u00c9tienne-aux-Clos \u00e8 un comune francese di 251 abitanti situato nel dipartimento della Corr\u00e8ze nella regione della Nuova Aquitania."}
{"id": "250852", "revid": "110157", "url": "https://it.wikipedia.org/wiki?curid=250852", "title": "Saint-\u00c9tienne-la-Geneste", "text": "Saint-\u00c9tienne-la-Geneste \u00e8 un comune francese di 87 abitanti situato nel dipartimento della Corr\u00e8ze nella regione della Nuova Aquitania."}
{"id": "250858", "revid": "842", "url": "https://it.wikipedia.org/wiki?curid=250858", "title": "C. Pedersen", "text": ""}
{"id": "250859", "revid": "287204", "url": "https://it.wikipedia.org/wiki?curid=250859", "title": "Le Bardon", "text": "Le Bardon \u00e8 un comune francese di 1.015 abitanti situato nel dipartimento del Loiret nella regione del Centro-Valle della Loira."}
{"id": "250860", "revid": "767487", "url": "https://it.wikipedia.org/wiki?curid=250860", "title": "Le Bignon-Mirabeau", "text": "Le Bignon-Mirabeau \u00e8 un comune francese di 271 abitanti situato nel dipartimento del Loiret nella regione del Centro-Valle della Loira."}
{"id": "250861", "revid": "110157", "url": "https://it.wikipedia.org/wiki?curid=250861", "title": "Bo\u00ebsses", "text": "Bo\u00ebsses \u00e8 un comune francese di 387 abitanti situato nel dipartimento del Loiret nella regione del Centro-Valle della Loira."}
{"id": "250862", "revid": "767487", "url": "https://it.wikipedia.org/wiki?curid=250862", "title": "Les Bordes (Loiret)", "text": "Les Bordes \u00e8 un comune francese di 1.792 abitanti situato nel dipartimento del Loiret nella regione del Centro-Valle della Loira."}
{"id": "250863", "revid": "767487", "url": "https://it.wikipedia.org/wiki?curid=250863", "title": "La Bussi\u00e8re (Loiret)", "text": "La Bussi\u00e8re \u00e8 un comune francese di 837 abitanti situato nel dipartimento del Loiret nella regione del Centro-Valle della Loira."}
{"id": "250864", "revid": "287204", "url": "https://it.wikipedia.org/wiki?curid=250864", "title": "La Chapelle-Onzerain", "text": "La Chapelle-Onzerain \u00e8 un comune francese di 115 abitanti situato nel dipartimento del Loiret nella regione del Centro-Valle della Loira."}
{"id": "250865", "revid": "110157", "url": "https://it.wikipedia.org/wiki?curid=250865", "title": "La Chapelle-Saint-Mesmin", "text": "La Chapelle-Saint-Mesmin \u00e8 un comune francese di 9.693 abitanti situato nel dipartimento del Loiret nella regione del Centro-Valle della Loira."}
{"id": "250866", "revid": "287204", "url": "https://it.wikipedia.org/wiki?curid=250866", "title": "La Chapelle-Saint-S\u00e9pulcre", "text": "La Chapelle-Saint-S\u00e9pulcre \u00e8 un comune francese di 277 abitanti situato nel dipartimento del Loiret nella regione del Centro-Valle della Loira."}
{"id": "250867", "revid": "287204", "url": "https://it.wikipedia.org/wiki?curid=250867", "title": "La Chapelle-sur-Aveyron", "text": "La Chapelle-sur-Aveyron \u00e8 un comune francese di 524 abitanti situato nel dipartimento del Loiret nella regione del Centro-Valle della Loira."}
{"id": "250869", "revid": "287204", "url": "https://it.wikipedia.org/wiki?curid=250869", "title": "Le Charme", "text": "Le Charme \u00e8 un comune francese di 152 abitanti situato nel dipartimento del Loiret nella regione del Centro-Valle della Loira."}
{"id": "250870", "revid": "110157", "url": "https://it.wikipedia.org/wiki?curid=250870", "title": "Ch\u00e2teau-Renard", "text": "Ch\u00e2teau-Renard \u00e8 un comune francese di 2.376 abitanti situato nel dipartimento del Loiret nella regione del Centro-Valle della Loira."}
{"id": "250871", "revid": "287204", "url": "https://it.wikipedia.org/wiki?curid=250871", "title": "Les Choux", "text": "Les Choux \u00e8 un comune francese di 545 abitanti situato nel dipartimento del Loiret nella regione del Centro-Valle della Loira."}
{"id": "250872", "revid": "287204", "url": "https://it.wikipedia.org/wiki?curid=250872", "title": "La Cour-Marigny", "text": "La Cour-Marigny \u00e8 un comune francese di 367 abitanti situato nel dipartimento del Loiret nella regione del Centro-Valle della Loira."}
{"id": "250873", "revid": "110157", "url": "https://it.wikipedia.org/wiki?curid=250873", "title": "\u00c9chilleuses", "text": "\u00c9chilleuses \u00e8 un comune francese di 368 abitanti situato nel dipartimento del Loiret nella regione del Centro-Valle della Loira."}
{"id": "250874", "revid": "287204", "url": "https://it.wikipedia.org/wiki?curid=250874", "title": "\u00c9gry", "text": "\u00c9gry \u00e8 un comune francese di 339 abitanti situato nel dipartimento del Loiret nella regione del Centro-Valle della Loira."}
{"id": "250875", "revid": "287204", "url": "https://it.wikipedia.org/wiki?curid=250875", "title": "\u00c9pieds-en-Beauce", "text": "\u00c9pieds-en-Beauce \u00e8 un comune francese di 1.434 abitanti situato nel dipartimento del Loiret nella regione del Centro-Valle della Loira."}
{"id": "250876", "revid": "110157", "url": "https://it.wikipedia.org/wiki?curid=250876", "title": "Ferri\u00e8res-en-G\u00e2tinais", "text": "Ferri\u00e8res-en-G\u00e2tinais \u00e8 un comune francese di 3.398 abitanti situato nel dipartimento del Loiret nella regione del Centro-Valle della Loira.\nVi sorge l'abbazia dei Santi Pietro e Paolo, fondata in epoca Carolingia."}
{"id": "250877", "revid": "106456", "url": "https://it.wikipedia.org/wiki?curid=250877", "title": "La Fert\u00e9-Saint-Aubin", "text": "La Fert\u00e9-Saint-Aubin \u00e8 un comune francese di 7.227 abitanti situato nel dipartimento del Loiret nella regione del Centro-Valle della Loira. Fa parte della regione storica francese della Sologne."}
{"id": "250878", "revid": "287204", "url": "https://it.wikipedia.org/wiki?curid=250878", "title": "Le Moulinet-sur-Solin", "text": "Le Moulinet-sur-Solin \u00e8 un comune francese di 140 abitanti situato nel dipartimento del Loiret nella regione del Centro-Valle della Loira."}
{"id": "250879", "revid": "106456", "url": "https://it.wikipedia.org/wiki?curid=250879", "title": "Saint-Hilaire-Saint-Mesmin", "text": "Saint-Hilaire-Saint-Mesmin \u00e8 un comune francese di 2.886 abitanti situato nel dipartimento del Loiret nella regione del Centro-Valle della Loira.\nIl territorio comunale \u00e8 bagnato dalle acque del fiume Loiret."}
{"id": "250880", "revid": "106456", "url": "https://it.wikipedia.org/wiki?curid=250880", "title": "Saint-Pryv\u00e9-Saint-Mesmin", "text": "Saint-Pryv\u00e9-Saint-Mesmin \u00e8 un comune francese di 5.365 abitanti situato nel dipartimento del Loiret nella regione del Centro-Valle della Loira.\nIl territorio comunale ospita la confluenza del fiume Loiret con la Loira."}
{"id": "250881", "revid": "106456", "url": "https://it.wikipedia.org/wiki?curid=250881", "title": "La Selle-en-Hermoy", "text": "La Selle-en-Hermoy \u00e8 un comune francese di 791 abitanti situato nel dipartimento del Loiret nella regione del Centro-Valle della Loira."}
{"id": "250882", "revid": "106456", "url": "https://it.wikipedia.org/wiki?curid=250882", "title": "La Selle-sur-le-Bied", "text": "La Selle-sur-le-Bied \u00e8 un comune francese di 1.007 abitanti situato nel dipartimento del Loiret nella regione del Centro-Valle della Loira."}
{"id": "250883", "revid": "1982", "url": "https://it.wikipedia.org/wiki?curid=250883", "title": "Citt\u00e0-Stato", "text": "Una citt\u00e0-Stato \u00e8 una zona geografica, solitamente di piccole dimensioni, che si trova sotto la giurisdizione di un'unica citt\u00e0 e gode di un grado pi\u00f9 o meno ampio di sovranit\u00e0.\nStoria.\nLe citt\u00e0-Stato erano un'istituzione comune in molte civilt\u00e0 antiche, come presso i Sumeri in Mesopotamia, in Etruria, nell'antica Grecia (la \"polis\"), in Fenicia (dove spiccava Biblo) e nelle civilt\u00e0 precolombiane degli Aztechi e dei Maya. L'Impero romano nacque come una citt\u00e0-Stato che estese progressivamente il suo territorio. Nel Medioevo le citt\u00e0-Stato erano particolarmente presenti in Germania, Italia e Russia. Tra le citt\u00e0-Stato italiane si possono ricordare tutti i liberi comuni medievali e le repubbliche marinare; in una fase successiva alcuni comuni e repubbliche marinare si trasformarono poi in stati pi\u00f9 vasti, come in Italia Venezia, Genova, Siena, Firenze e Milano. In Italia abbiamo anche Lucca (si veda Repubblica di Lucca, Principato di Lucca e Piombino e Ducato di Lucca), che \u00e8 la citt\u00e0-Stato che ha mantenuto l'indipendenza per il periodo pi\u00f9 lungo ed ininterrotto. In altri paesi si ricordano queste citt\u00e0-Stato: Lubecca, Amburgo, Brema, Colonia, Norimberga, Augusta in Germania e Velikij Novgorod in Russia.\nSpesso queste citt\u00e0, pur conservando la propria indipendenza, si univano in alleanze.\nSi possono definire citt\u00e0-Stato anche le antiche colonie arabe sulla costa dell'Africa Orientale, attualmente citt\u00e0 o siti archeologici situati in Somalia (Mogadiscio, Brava e Chisimaio), in Kenya (Lamu e Malindi), in Tanzania (Kilwa, oltre alle isole di Pemba e Zanzibar) e in Mozambico (Mozambico, Quelimane e Sofala).\nQueste citt\u00e0-Stato ebbero origine araba, in quanto colonie fondate dagli arabi e in seguito svilupparono l'identit\u00e0 swahili, svolgendo una funzione economica di collegamento tra l'entroterra africano e i popoli che si affacciavano sull'Oceano Indiano.\nNel lungo periodo di tempo che va dalla fine del VII a tutto il XV secolo, gli abitanti del sud della penisola arabica, in conseguenza del conflitto con l'autorit\u00e0 centrale del califfato, trovarono uno sbocco espansionistico sulle coste dell'Africa Orientale, che potevano ormai raggiungere con relativa facilit\u00e0 grazie alle tecniche di navigazione acquisite e allo sfruttamento dei monsoni.\nTra le due guerre mondiali ci furono le citt\u00e0-Stato di Memel, Fiume e Danzica che formavano rispettivamente il Territorio di Memel, lo Stato libero di Fiume e la Citt\u00e0 Libera di Danzica. In conseguenza della sconfitta del Regno d'Italia nel secondo conflitto mondiale ci fu la costituzione nella citt\u00e0 di Trieste da parte delle forze anglo-americane del Territorio Libero di Trieste.\nCitt\u00e0 autonome di Stati sovrani.\nPur non essendo affatto entit\u00e0 sovrane, e anzi, in alcuni casi, godendo di un'autonomia revocabile da parte delle autorit\u00e0 centrali, alcune citt\u00e0 o territori metropolitani sono dotati di poteri speciali o pi\u00f9 ampi di quelli normalmente forniti nel proprio paese, per via del loro status amministrativo (come nel caso di molte capitali), per la loro particolare situazione geografica (come le citt\u00e0 spagnole in Africa) o, semplicemente, per la propria particolare tradizione politico-amministrativa (come in Virginia). Di seguito un elenco per continente.\nAsia.\nRegioni Amministrative Speciali della Cina.\nLe regioni amministrative speciali (abbreviazione inglese: SARs) sono regioni amministrative locali della Repubblica Popolare Cinese che godono di una maggiore autonomia grazie al principio: \"un solo paese, due sistemi\". Sono controllate direttamente dal governo centrale del popolo cos\u00ec come stabilito dall'articolo 12 delle leggi di base delle due regioni. Le regioni amministrative speciali gestiscono in modo autonomo: le corti d'appello, il sistema legale, le politiche per il rilascio del passaporto, la moneta, il controllo doganale, le politiche di immigrazione, l'estradizione. Le regioni amministrative speciali non controllano: le relazioni diplomatiche e la difesa nazionale. Le regioni amministrative speciali partecipano a diverse organizzazioni internazionali e manifestazioni sportive con rappresentanti autonomi separati dalle delegazioni della Repubblica Popolare Cinese e non fanno uso della struttura amministrativa della Repubblica Popolare Cinese.\nEuropa.\nIn Austria e in Repubblica Ceca ci sono molte citt\u00e0 autonome definite Citt\u00e0 statutarie.\nQuartieri speciali di Tokyo.\nI quartieri speciali di sono 23 ward speciali aventi uno status equiparabile alle municipalit\u00e0. Si trovano nella zona che costituiva la citt\u00e0 di Tokyo, prima che questa venisse fusa alla prefettura di cui era il capoluogo per formare l'attuale metropoli di Tokyo, in Giappone. Sono un caso speciale di suddivisione amministrativa, che non si trova nelle altre prefetture del paese. In Giappone vengono spesso chiamati semplicemente \"23 quartieri\" (23\u533a nij\u016bsanku). Sebbene abbiano un buon grado di autonomia ed ognuno di essi abbia un proprio governo locale, i 23 quartieri devono coordinarsi con il Governo Metropolitano di Tokyo, l'organo amministrativo assimilabile a quello delle normali prefetture giapponesi. A carico della giunta metropolitana vi sono determinati servizi offerti nell'area dei 23 quartieri, tra i quali la gestione delle acque e degli acquedotti, delle fognature e della lotta antincendio, che nelle altre municipalit\u00e0 del paese sono a carico dell'amministrazione comunale. Altre municipalit\u00e0 comprese nella giurisdizione metropolitana sono 26 citt\u00e0, 3 cittadine ed 1 villaggio nell'area chiamata Tama che si estende ad ovest dei quartieri, e 2 cittadine e 7 villaggi nelle lontane isole Izu e Ogasawara. Tutti questi comuni hanno un proprio governo locale e godono di margini di autonomia maggiori dall'amministrazione metropolitana rispetto ai 23 quartieri, in termini di gestione delle tasse comunali e dei servizi. Per finanziare il servizio pubblico fornito ai 23 quartieri, il governo metropolitano riscuote parte delle tasse normalmente di competenza dei governi cittadini ed inoltre trasferisce fondi ai quartieri che hanno difficolt\u00e0 a finanziare la propria amministrazione."}
{"id": "250885", "revid": "15756", "url": "https://it.wikipedia.org/wiki?curid=250885", "title": "Sukhoi Su-33", "text": "Il Sukhoi Su-33 (in cirillico: \u0421\u0443\u0445\u043e\u0439 \u0421\u0443-33; nome in codice NATO: Flanker-D), anche noto come Su-27K, \u00e8 un caccia imbarcato multiruolo di 4\u00aa generazione, di progettazione sovietica ma fabbricazione russa, sviluppato da Sukhoi negli anni '80 ed entrato in servizio nell'Aviazione navale della Federazione Russa nel 1998.\nImpiegato a bordo della portaerei \"Admiral Kuznetsov\", per operare dalla quale \u00e8 stato dotato di carrello rinforzato, gancio di arresto ed estremit\u00e0 alari pieghevoli, \u00e8 pensato per compiere molteplici missioni che spaziano dall'interdizione al bombardamento. Paragonabile all'F-14 Tomcat statunitense per compiti, dimensioni e peso, al contrario dell'omologo statunitense, le prestazioni del Su-33 risentirono particolarmente di quest'ultimo, complice l'assenza di catapulte a vapore nei progetti delle portaerei sovietiche.\nPoich\u00e9 la Marina russa, nel 2009, gli prefer\u00ec il MiG-29K, il Su-33 non ha ricevuto upgrade ma solo aggiornamenti incrementali finalizzati all'estensione della sua vita operativa.\nA causa dello scioglimento dell'Unione Sovietica e del successivo declino della Marina russa, ne furono prodotti solo 35 esemplari.\nHa ricevuto il battesimo del fuoco nel 2016 in occasione dell'intervento russo nella guerra civile siriana.\nCaratteristiche.\nEsternamente si presenta simile al Su-27s a parte l'aggiunta di 2 alette canard e dell'accorciamento del cono di coda. Inoltre le ali del Su-33 possono essere ripiegate per un pi\u00f9 semplice trasporto su portaerei. Il Su-33 \u00e8 stato scelto come aereo imbarcato per l'unica portaerei russa (precedentemente sovietica) \"Admiral Kuznetsov\" (\u041a\u0443\u0441\u043d\u0435\u0446\u043e\u0432) vincendo contro la conversione imbarcata del MiG-29 e contro lo Yak-141 un cacciabombardiere supersonico a decollo verticale costruito solo in 2 prototipi e poi scartato in favore del Su-33. \nI Su-33 hanno anche il compito di intercettare ed abbattere missili antinave e aerei a bassa quota, dove usano i missili R-27em (sviluppati apposta per questo) e in congiunzione con gli elicotteri Ka-31 da sorveglianza elettronica.\nStoria.\nIl Su-33 \u00e8 stato concepito per contrastare almeno in parte la minaccia degli F-14 in dotazione alla U.S. Navy. \nIl diretto avversario americano del Su-33 \u00e8 quindi il Tomcat, anche se non vi sono mai stati scontri fra i due.\nIl primo test da una portaerei con \"sky-jump\" avvenne nell'agosto 1982 (era un prototipo T-10s modificato). Quindi si costru\u00ec un nuovo prototipo T-10k con aggiunta di canard, gancio d'arresto, sistemi di atterraggio su portaerei, sonda per rifornimento in volo retrattile (in modo da consentire al velivolo di decollare con poco carburante). I prototipi mancavano del carrello rinforzato per gli appontaggi e delle ali ripiegabili poi aggiunte nel modello di produzione.\nNell'agosto 1987 si tenne il primo volo (pilota: Pugachev), lo stesso velivolo fu poi perso in un incidente nel 1988.\nSi ebbe quindi la versione di serie con le due modifiche necessarie (con gli alettoni piegati esternamente e i flap interni modificati per gli avvicinamenti alla portaerei a bassa velocit\u00e0).\nL'inizio delle prove in mare avvenne nel novembre 1989 sulla Tbilsi sotto la guida di Pugachev e nel settembre 1991 fu raggiunta l'operativit\u00e0.\nDiciotto Su-33 sono stati costruiti tra il 1992 e il 1993, ma l'abbandono dei piani di produzione della forza di 4 portaerei sovietiche (caduta dell'URSS) cancell\u00f2 ulteriori ordini.\nNel 1996 la \"Kuznetsov\" (\u00e8 la \"Tbilisi\" rinominata per la Marina militare della Federazione Russa) comp\u00ec un viaggio nel Mar Mediterraneo dando l'esordio delle operazioni in mare per i Su-33."}
{"id": "250888", "revid": "121769258", "url": "https://it.wikipedia.org/wiki?curid=250888", "title": "Shenanigans", "text": "Shenanigans \u00e8 la seconda raccolta dei Green Day, uscito nel 2002.\nDescrizione.\nSi tratta di una compilation che include tutti pezzi usati come \"B-side\", rarit\u00e0 e cover, che non sono contenuti in nessun album precedente, ma che accompagnavano i singoli.\nL'album \u00e8 uscito ad un anno di distanza da \"International Superhits!\" (2001), la precedente compilation che comprendeva i pezzi pi\u00f9 importanti della band, quasi a farle da \"controparte\"; le due raccolte hanno colmato i quattro anni di vuoto tra l'uscita di \"Warning\" (2000) e \"American Idiot\" (2004). \nNell'album c'\u00e8 anche una canzone bonus \"Ha Ha You're Dead\" scritta da Mike Dirnt."}
{"id": "250891", "revid": "4106", "url": "https://it.wikipedia.org/wiki?curid=250891", "title": "Enrico I del Sacro Romano Impero", "text": ""}
{"id": "250894", "revid": "125731878", "url": "https://it.wikipedia.org/wiki?curid=250894", "title": "Sukhoi Su-34", "text": "Il Sukhoi Su-34 (in cirillico: \u0421\u0443\u0445\u043e\u0439 \u0421\u0443-34, nome in codice NATO: Fullback), pi\u00f9 raramente Hellduck, \u00e8 un cacciabombardiere supersonico pesante di generazione 4+, di origine sovietica ma di fabbricazione russa, sviluppato dalla Sukhoi a partire dalla fine degli anni ottanta ed entrato in servizio nelle forze aerospaziali russe solo nel 2014 a seguito di una lunga sospensione dovuta alle difficolt\u00e0 economiche riconducibili alla dissoluzione dell'URSS.\nPensato per sostituire il Sukhoi Su-24 in missioni di ricognizione, bombardamento e supporto aereo ravvicinato, \u00e8 in grado di assolvere compiti di interdizione e scorta, anche in ambienti saturi di contromisure elettroniche, grazie all'integrazione di missili aria-aria nel proprio armamento.\nVersione profondamente rivista del Su-27, \u00e8 stato impiegato per la prima volta nella guerra civile siriana, in cui si \u00e8 distinto per versatilit\u00e0 e numero di missioni compiute. Velivolo ogni-tempo, si distingue sia per il caratteristico muso 'a papera' che per la configurazione a posti affiancati dell'abitacolo, pensata per semplificare la comunicazione dell'equipaggio e diminuirne il carico di lavoro nelle missioni di lunga durata.\nNonostante l'impiego in Siria abbia suscitato interesse sul mercato estero, ancora nessun ordine \u00e8 stato ufficializzato per la sua versione da esportazione identificata come Su-32.\nAl 2021, una nuova versione denominata Su-34M \u00e8 in fase di produzione e consegna presso le Forze aerospaziali russe.\nStoria del progetto.\nAll'inizio degli anni ottanta l'Unione Sovietica disponeva di un ampio numero di velivoli, che comprendevano dal Su-17 fino al MiG-27 di fatto tutti i velivoli militari prodotti negli ultimi due decenni nell'Unione Sovietica. Ci\u00f2 nonostante non esisteva nessun velivolo che potesse adempiere sia al ruolo di caccia che di bombardiere. Mentre negli Stati Uniti d'America si era adattata la versione E dell'F-15 e in Europa si era sviluppato il Panavia Tornado, le versioni pi\u00f9 recenti del Su-27P e del Su-27S potevano al massimo essere armate con missili aria-terra di breve gittata non guidati. Al tutto si aggiunse il costante aumento della spesa per la manutenzione dei velivoli, che rendeva quindi necessario disporre di velivoli capaci di adempiere sia al ruolo di intercettori che di caccia-bombardieri.\nSviluppo.\nSu ordine del ministero dell'aviazione il 21 gennaio 1983 fu incaricato l'OKB Sukhoi con lo sviluppo di un nuovo cacciabombardiere pesante. Il nuovo velivolo doveva disporre secondo le direttive del ministero di una elevata manovrabilit\u00e0, di una capacit\u00e0 di carico superiore a tutti velivoli attualmente in servizio e di una autonomia tale da permettere operazioni a lungo raggio. Si decise quindi di utilizzare il Su-27 come base per la progettazione del nuovo velivolo, il quale aveva gi\u00e0 dimostrato di disporre di una ottima manovrabilit\u00e0 e di una autonomia pi\u00f9 che sufficiente. Inoltre i suoi due motori turbogetto AL-31F potevano accelerare il velivolo fino a Mach 2,35. Quello che invece sia alla Sukhoi che al ministero dell'aviazione non era ancora chiaro, era quali velivoli il nuovo apparecchio sarebbe dovuto andare a sostituire. Si pens\u00f2 inizialmente di sostituire tutti i Su-24, ma successivamente si vollero sostituire anche i Tupolev Tu-22M, anche se alla fine si ritenne che il nuovo apparecchio potesse al massimo andare ad integrare la flotta di Tu-22M. Di conseguenza il nome in codice di questo apparecchio fu pi\u00f9 volte modificato. Inizialmente si utilizz\u00f2 il nome Su-27IB (IB = Istrebitel Bombardirowtshik = cacciabombardiere), che fu successivamente modificato in T-10W per poi essere nuovamente modificato in quello originale.\nCon l'avvio del progetto del nuovo modello Sukhoi si diede anche il via a un ampio lavoro di sviluppo dei sistemi d'arma. Per l'elettronica di bordo fu incaricata la ditta Leninets di San Pietroburgo, per i motori turboventola fu incaricata la NPO Saturn, mentre per l'armamento fu sviluppato dalla Wijmpel e dalla Raduga. Il cannone di bordo fu infine sviluppato dalla Totshnost di Tula. Come prototipo si decise di utilizzare un addestratore del Su-27 per la marina sovietica che non era mai stato completato, ma che analogamente al Su-24 aveva i posti del pilota e copilota uno accanto all'altro.\nPresso le officine di Novosibirsk fu poi costruita una nuova cabina di pilotaggio blindata, che fu in seguito aggiunta alla fusoliera di un Su-27 opportunamente modificato. A causa per\u00f2 della nuova cabina di pilotaggio, che risultava decisamente pi\u00f9 grande di quella del Su-27, si dovettero modificare anche le prese d'aria dei due motori turbogetto, che furono arretrate e che non erano quindi pi\u00f9 regolabili come sul caccia Su-27.\nProduzione di serie.\nIl 13 aprile 1990 si alz\u00f2 in volo il primo Su-27IB pilotato da Jevg\u00e8nij Aleksej\u00e8vich Iv\u00e0nov. In questa prima versione nonostante la nuova cabina di pilotaggio i sedili dei due piloti erano ancora disposti in fila uno dietro all'altro.\nNell'estate del 1990 il Su-27IB apparve nell'aeroporto di Novofj\u00f2dorovka nei pressi della citt\u00e0 di Sakij sul Mar Nero dove si trovava il centro sperimentale dell'aviazione navale russa per condurre in presenza dell'allora premier Michail Gorba\u010d\u00ebv alcuni test sulla portaerei Tbilisi, l'odierna Admiral Kuznecov. Il 13 febbraio 1992 fu poi presentato per la prima volta a Minsk il nuovo apparecchio al pubblico, anche se questa non era stata la prima volta che il velivolo apparve in un aeroporto civile.\nIl 18 dicembre 1992 fu poi consegnato il primo velivolo pre serie con l'allestimento definitivo. Rispetto al prototipo precedente il velivoli fu dotato di due Parafreni per l'atterraggio e di un radar nella sezione posteriore. Nel marzo del 1994 poi uno dei primi velivoli costruiti in serie vol\u00f2 senza rifornimenti da Novosibirsk fino a \u017dukovskij, dove fu presentato con il nome di Su-34 al pubblico. Nel 1995, al salone di Le Bourget, venne presentata una versione del Su-34 denominata Su-32 FN (Fighter Naval) ottimizzata per l'attacco marittimo antinave e antisommergibile con un puntatore specifico e un rilevatore di anomalie magnetiche nel cono di coda. A partire dal dicembre del 1997 furono anche testati i sistemi d'arma del nuovo Su-34. Nell'aprile del 2000 un Su-34 scort\u00f2 alcuni Su-24 che si recavano ad una esercitazione nei pressi di Ashuluk. In quella occasione furono testati i sistemi ottici di puntamento Platan e il sistema d'arma EloKa L-175W Kibinij. Dal 2000 al 2002 furono impiegati due velivoli nel conflitto in Cecenia che erano stati dotati dei nuovi computer di bordo BtsWM-386 che sostituirono i vecchi Argon. La ditta Leninets utilizz\u00f2 inoltre un Tu-134 modificato come banco di prova per il nuovo radar W004. Ci\u00f2 nonostante fino al 2002 lo sviluppo di questo nuovo apparecchio era andato a rilento. Ma con l'arrivo del nuovo capo in comando dell'aviazione russa Vladimir Michajlov il progetto vide una forte accelerazione. Mikhailov minacci\u00f2 di cancellare il programma qualora non fossero stati messi a disposizione nuovi fondi. Nel solo 2002 i Su-34 volarono pi\u00f9 di 150 missioni, completando il primo ciclo di test previsti. Insoddisfatti da alcune caratteristiche i vertici dell'aeronautica ordinarono una seconda serie di test che si concluse nel 2006 con l'utilizzo di armi guidate GLONASS.\nAlla fine del 2005 pot\u00e9 quindi essere iniziata la produzione di serie. I primi velivoli furono consegnati nel marzo del 2006 e il 12 ottobre 2006 il primo velivolo consegnato entr\u00f2 ufficialmente in servizio. Entro la fine del 2007 sarebbero dovuti esser consegnati sei velivoli e 10 entro il 2008. A tutt'oggi la maggiore parte dei velivoli che sarebbero dovuti essere consegnati entro il 2006 non sono ancora stati consegnati. Causa di questi ritardi non sono come si potrebbe pensare la carenza di fondi, bens\u00ec lo stato di semiabbandono nel quale versa l'industria bellica russa. Sebbene si siano investite somme significative in questo settore dell'industria, gli anni dopo la caduta del muro hanno ridotto il personale impiegato in questo settore e ora si fatica a trovare tecnici ed apparecchiature. Nonostante ci\u00f2 la migliorata situazione economica russa permetter\u00e0 di schierare un intero stormo di Su-34 entro il giugno 2012.\nTecnica.\nCellula.\nIl Su-34 \u00e8 caratterizzato da alcune peculiarit\u00e0 comuni a pochi velivoli militari. Se pure sia una evoluzione del Su-27 il velivolo ha delle dimensioni maggiori rispetto al suo predecessore e contrariamente a tutte le versioni del Su-27 dispone di Alette canard per migliorare la manovrabilit\u00e0 in aria. Altra caratteristica che lo differenzia da quasi tutti i cacciabombardieri \u00e8 la sua cabina di pilotaggio, che oltre ad essere disposta in modo differente \u00e8 cos\u00ec ampia da permettere all'equipaggio di potersi alzare in piedi al suo interno. A differenza di ogni altro velivolo militare il Su-34 ha una cabina di pilotaggio pressurizzata che rende superfluo l'utilizzo di maschere per l'ossigeno, anche se ogni velivolo viene dotato in via precauzionale, in caso di guasto, di un sistema simile.\nSistemi e impianti.\nLa componente che comprende l'avionica del Su-34 \u00e8 composta principalmente dal radar PESA Leninetz W004, dal secondo radar W005, dal sistema Kibiny L175W per la guerra elettronica, dal sistema di puntamento Platan dotato di telecamera e puntatore laser e da un sistema di navigazione di ultima generazione. Al tutto si aggiunge un sistema ausiliario K102 della ditta RPKB di Ramenskoje e un sistema di puntamento aggiuntivo che dovrebbe essere montato su tutti i Su-34 a breve.\nIl radar W004 pu\u00f2 essere utilizzato sia per individuare bersagli a terra che in aria e pu\u00f2 esser inoltre utilizzato per il volo automatico a bassa quota. Il sistema di navigazione \u00e8 composto da un sistema capace di operare sia con il sistema GPS che con il sistema GLONASS. Un ricevitore per i segnali radar e un ricevitore per i raggi laser proteggono il velivolo da un eventuale attacco nemico allertando l'equipaggio per tempo che il velivolo \u00e8 stato preso di mira. La cabina di pilotaggio dispone infine di una corazza in titanio di 17 millimetri che pesa complessivamente 1,48 tonnellate.\nIl Su-34 \u00e8 stato progettato per il ruolo d'attacco e bombardamento a medio raggio e per questo motivo \u00e8 equipaggiato con un radar per l'inseguimento del terreno. Come il Su-35, ha in dotazione lo stesso radar per il controllo dello spazio aereo posteriore.\nArmamento.\nIl Sukhoi Su-34 (e 32) possiede un vasto armamento, che comprende missili (aria-aria, aria-superficie e non guidati), bombe (guidate, aeree e cluster) e un cannone automatico da 30 mm GSh-301 da 150 colpi.\nL'aereo possiede 12 piloni (6 sub-alari, 4 sotto la fusoliera e 2 alle estremit\u00e0 alari) per agganciarvi l'armamento e i serbatoi (fino a 3 \"PTB-3000\" da 3.050 l), secondo lo schema a destra.\nComplessivamente l'aereo pu\u00f2 trasportare fino a di carico utile tra armi e carburante sui 12 piloni.\nL'aereo pu\u00f2 disporre di 35 tipi di armamenti diversi, 16 armamenti guidati e 19 non guidati; inoltre potrebbe anche utilizzare l'armamento di tipo NATO, poich\u00e9 sull'aereo potrebbe essere installato il pod di acquisizione del bersaglio \"Damocles\" di Thales, prodotto su licenza da UOMZ.\nNella configurazione per il combattimento aereo il Su-34 pu\u00f2 essere armato con sei missili aria-aria AA-10 Alamo, con otto missili a medio raggio AA-12 Adder o R-73M2 (AA-11 Archer). Per quanto riguarda invece l'armamento per combattere obbiettivi terrestri il Su-34 pu\u00f2 utilizzare sei missili del tipo AS-14 Kedge, Kh-25ML, razzi S-25LD o bombe guidate del tipo Kab-500Kr e Kab-500L. Inoltre pu\u00f2 essere dotato di sei missili antinave Kh-31A, Kh-41 o Kh-35U o in alternativa sei missili anti-radiazione del tipo Kh-31P.\nImpiego operativo.\nLa maggiore autonomia del Su-34 \u00e8 stata mostrata in una esercitazione nel luglio 2010 quando Su-34 e Su-24M sono stati fatti decollare da basi russe in Europa per dirigersi su una base sulla costa del Pacifico, a 6.000 chilometri di distanza, con rifornimento in volo. L'esercitazione prevedeva che gli aerei trasportassero l'armamento a pieno carico e la simulazione del lancio dell'armamento contro gli obiettivi prima di arrivare sulla base aerea sulla costa del Pacifico. I Su-24M sono stati riforniti tre volte, mentre il Su-34 \u00e8 stato rifornito due volte.\nL'Aeronautica militare russa ha completato la fase finale dei test dell'aereo il . L'aereo entr\u00f2 in servizio nei primi mesi del 2014. Tuttavia, prima dell'ingresso ufficiale in servizio, il Su-34 \u00e8 stato utilizzato durante la seconda guerra in Ossezia del Sud nell'agosto 2008. La Russia prevede averne in servizio 124 entro il 2020. Questo numero \u00e8 previsto aumentare a 200 successivamente.\nIl , un Su-34 ha avuto un incidente nell'oblast' di Vorone\u017e durante una missione di addestramento di routine. Il paracadute dell'aeroplano non \u00e8 riuscito ad aprirsi dopo l'atterraggio e il Su-34 \u00e8 scivolato dalla pista e si \u00e8 capovolto. Nessuno \u00e8 rimasto ucciso. Nel giugno 2016, il Su-34 danneggiato \u00e8 stato trasportato a bordo di Antonov An-124 nello stabililmento di Novosibirsk per essere riparato. L'aereo \u00e8 probabilmente rientrato in servizio nello stesso anno.\nSeconda guerra in Ossezia del Sud (2008).\nIl primo impiego operativo \u00e8 durante la seconda guerra in Ossezia del Sud nell'agosto 2008, quando sono stati impiegati due Su-34. Gli aerei sono stati utilizzati per coprire le azioni di bombardamento aereo, svolgendo della guerra elettronica contro gli elementi della difesa aerea georgiana, utilizzando il sistema di contromisure elettroniche \"Hibiny\" (). Un Su-34 ha anche distrutto un radar \"36D6-M\" () vicino al villaggio di Shavshvebi (vicino a Gori) con un missile antiradar.\nOblast' di Vologda (2016).\nNell'aprile 2016, due Su-34 hanno \"bombardato\" (con 8 bombe da 500\u00a0kg ciascuna) delle dighe di ghiaccio sul fiume Suchona per prevenire delle inondazioni.\nIntervento militare contro lo Stato Islamico (dal 2015).\nNel settembre 2015, sei Su-34 sono arrivati alla base aerea \"Khmeymim\" () situata presso l'aeroporto di Laodicea-Basil al-Assad a Laodicea (Siria) per condurre degli attacchi contro le forze ribelli (al governo di Bashar al-Assad) e l'ISIS. Gli attacchi aerei russi in Siria sono iniziati il 30 settembre, nel distretto di Homs. Il , un Su-34 \u00e8 stato utilizzato per bombardare degli obiettivi dello Stato Islamico in Siria. I cacciabombardieri russi Su-34 hanno distrutto un centro di comando dello Stato islamico e un campo di addestramento a sud-ovest della citt\u00e0 di Raqqa. Questi attacchi hanno inclusi bombardamenti da un'altitudine di oltre . Gli aerei russi Su-34 e Su-25 hanno effettuato attacchi aerei il giorno successivo contro gli obiettivi dello Stato islamico nel governatorato di Hama in Siria utilizzando bombe di precisione. Secondo il portavoce del ministro russo della difesa Mag. Gen. Igor Konashenkov, i Su-34 hanno colpito un bunker fortificato dello Stato Islamico nel governatorato di Hama con bombe guidate. Fortificazioni, depositi di munizioni, sette unit\u00e0 del dispositivo militare sono stati distrutti dalla forza aerea russa vicino a Ma'arrat al-Nu'man in Siria. Anche un centro di comando dell'ISIL e un deposito sotterraneo sono stati distrutti con esplosivi vicino a Raqqa. Il portavoce del ministro della Difesa, il Mag. Gen. Igor Konashenkov, ha dichiarato in una dichiarazione il 3 ottobre: \"Il bombardamento di precisione con una bomba anti-calcestruzzo BETAB-500 lanciata da un velivolo Su-34 vicino a Raqqa ha distrutto un centro di comando protetto di uno dei gruppi armati illegali cos\u00ec come un bunker sotterraneo con esplosivi e deposito di munizioni\". Un rappresentante della forza aerea russa ha dichiarato che i Su-34 acquisiscono gli obiettivi per il bombardamento utilizzando il sistema satellitare GLONASS. Durante questo periodo i sei Su-34 che erano in Siria mantengono un tasso di disponibilit\u00e0 del 70% per le sortite. Altri 8 Su-34 sono arrivati in Siria il . A seguito dell'abbattimento di un Su-24 da parte della Turchia, la Russia ha annunciato il 30 novembre 2015 che i Su-34 in Siria avevano iniziato a effettuare missioni di combattimento muniti di missili aria-aria. Il 16 agosto 2016, i bombardieri a lungo raggio Tu-22M3 e i cacciabombardieri Su-34, dopo aver decollato dalla loro base di Hamadan (Iran), hanno effettuato attacchi aerei a gruppi contro obiettivi appartenenti ai gruppi terroristici di Daesh e del Fronte al-Nusra nelle province di Aleppo, Deir el-Zor e Idlib. Il 17 agosto 2016, dei Su-34 \u2013 decollati dalla base aerea di Hamadan (Iran) \u2013 hanno effettuato dei bombardamenti contro obiettivi del gruppo terroristico di Daesh, nella provincia di Deir el-Zor. Gli aerei hanno impiegato le bombe ad alta esplosione OFAB-500\nIncidenti.\nA gennaio 2021, il Su-34 ha sofferto di 3 incidenti che hanno coinvolto, in totale, 5 esemplari di cui 3 andati perduti. Nessuno di questi incidenti \u00e8 avvenuto per abbattimento:"}
{"id": "250895", "revid": "3115", "url": "https://it.wikipedia.org/wiki?curid=250895", "title": "Fiat Albea", "text": "La Fiat Albea \u00e8 una automobile prodotta dalla casa automobilistica italiana Fiat dal 2002 al 2012. Derivata dal progetto \"178\" l'Albea rappresenta un'evoluzione della Fiat Siena destinata ai mercati dell'Est Europa, infatti \u00e8 stata prodotta dalla Tofa\u015f nello stabilimento di Bursa in Turchia e assemblata nello stabilimento Sollers di Nabere\u017enye \u010celny in Russia con componenti spediti direttamente dalla Turchia. In Italia non \u00e8 stata importata.\nAssieme alla Fiat Siena si possono definire le vere eredi della Fiat Duna.\nStoria.\nL'Albea \u00e8 una berlina tre volumi compatta diretta evoluzione della Siena, dalla quale riprende gran parte dello stile della carrozzeria nonch\u00e9 degli interni: a cambiare \u00e8 soprattutto la parte posteriore con una coda pi\u00f9 lunga e un bagagliaio pi\u00f9 capiente per adattarla maggiormente alle esigenze della clientela est europea. Il telaio subisce delle lievi modifiche alla taratura delle sospensioni che mantengono lo stesso schema della Siena. Il design \u00e8 opera di Giorgetto Giugiaro, che ha disegnato anche la Fiat Palio (versione con carrozzeria hatchback dell'Albea sempre frutto della famiglia 178). L'Albea inoltre \u00e8 lunga 4,186 metri larga 1,703 e alta 1,490 metri, dimensioni leggermente maggiori rispetto alla Siena.\nI motori disponibili erano il 1.2 Fire a otto e sedici valvole da 60 e 80 cavalli sostituiti in seguito dal pi\u00f9 moderno 1.4 Fire 8 valvole da 77 cavalli omologato Euro 4; al top di gamma il pi\u00f9 potente motore 1.6 16 valvole da 103 cavalli prodotto nello stabilimento FMA di Pratola Serra. L'unico diesel era il 1.3 Multijet 16 valvole da 69 cavalli.\nIn alcuni paesi, la Fiat offriva per la vettura soltanto un motore. Per esempio in Romania, dove la concorrenza della Dacia Logan era molto forte, l'Albea veniva equipaggiata soltanto col motore 1.2 16V Fire da 80 cavalli e 114 N\u00a0m di coppia a 4.000 giri/min.\nAggiornamenti.\nNel 2006 viene introdotto un leggero restyling che vede aggiornare il frontale che diventa simile ai modelli Palio e Siena introdotti gi\u00e0 dal 2004 in Sud America. Nell'abitacolo debutta una nuova strumentazione e nuovi rivestimenti. A livello meccanico debutta l'1.4 Fire 8 valvole e l'1.3 Multijet diesel.\nUn ultimo aggiornamento estetico viene introdotto tra la fine del 2007 e l'inizio del 2008 che vede l'introduzione del nuovo marchio Fiat a sfondo rosso, nuovi fanali imbruniti e nuovi allestimenti con dotazione di serie pi\u00f9 ricca.\nNel 2012 esce di produzione senza una diretta erede. Commercialmente la vettura ha riscontrato un successo nell'Est Europa solo discreto, soprattutto per via della spietata concorrenza della Dacia Logan, proposta a prezzi di listino pi\u00f9 bassi, nonch\u00e9 della \u0160koda Fabia (prima serie) con carrozzeria tre volumi."}
{"id": "250897", "revid": "104485", "url": "https://it.wikipedia.org/wiki?curid=250897", "title": "Lobelia deckenii", "text": "Lobelia deckenii \u00e8 una pianta tropicale appartenente alla famiglia delle Campanulaceae.\nDescrizione.\nPu\u00f2 raggiungere un'altezza di 3 metri, ha fusto cavo e fiori blu disposti su grandi spighe verticali claviformi sorrette da un'ampia rosetta fogliare.\nBiologia.\nPer adattarsi a condizioni climatiche caratterizzate da scarsezza di acqua e ampie escursioni termiche questa pianta ha sviluppato singolari strategie: durante la notte le foglie si richiudono verso il fusto centrale e secernono piccole quantit\u00e0 di soluzione acquosa che ricopre le gemme. Di notte l'acqua gelando riveste con uno strato di ghiaccio i delicati organi proteggendoli dalle basse temperature.\n\"Lobelia deckenii\" si riproduce prevalentemente per impollinazione ornitogama, ad opera di \"Nectarinia johnstoni\".\nDistribuzione e habitat.\n\u00c8 una delle specie vegetali caratteristiche della zona di brughiera del Parco nazionale del Kilimanjaro (Tanzania).\nTassonomia.\nSono note le seguenti sottospecie:\nLa sottospecie \"Lobelia deckenii keniensis\", presente sul Monte Kenya, \u00e8 oggi considerata una specie a s\u00e9 stante, \"Lobelia gregoriana\".\nLa sottospecie \"Lobelia deckenii sattimae\", endemica dei monti Aberdare del Kenya, \u00e8 oggi classificata come \"Lobelia gregoriana\" subsp. \"sattimae\"."}
{"id": "250900", "revid": "110157", "url": "https://it.wikipedia.org/wiki?curid=250900", "title": "La Chapelle-Ench\u00e9rie", "text": "La Chapelle-Ench\u00e9rie \u00e8 un comune francese di 183 abitanti situato nel dipartimento del Loir-et-Cher nella regione del Centro-Valle della Loira."}
{"id": "250901", "revid": "287204", "url": "https://it.wikipedia.org/wiki?curid=250901", "title": "La Chapelle-Montmartin", "text": "La Chapelle-Montmartin \u00e8 un comune francese di 418 abitanti situato nel dipartimento del Loir-et-Cher nella regione del Centro-Valle della Loira."}
{"id": "250902", "revid": "287204", "url": "https://it.wikipedia.org/wiki?curid=250902", "title": "La Chapelle-Saint-Martin-en-Plaine", "text": "La Chapelle-Saint-Martin-en-Plaine \u00e8 un comune francese di 685 abitanti situato nel dipartimento del Loir-et-Cher nella regione del Centro-Valle della Loira."}
{"id": "250903", "revid": "287204", "url": "https://it.wikipedia.org/wiki?curid=250903", "title": "La Chapelle-Vend\u00f4moise", "text": "La Chapelle-Vend\u00f4moise \u00e8 un comune francese di 776 abitanti situato nel dipartimento del Loir-et-Cher nella regione del Centro-Valle della Loira."}
{"id": "250904", "revid": "110157", "url": "https://it.wikipedia.org/wiki?curid=250904", "title": "La Chapelle-Vicomtesse", "text": "La Chapelle-Vicomtesse \u00e8 un comune francese di 193 abitanti situato nel dipartimento del Loir-et-Cher nella regione del Centro-Valle della Loira."}
{"id": "250905", "revid": "767487", "url": "https://it.wikipedia.org/wiki?curid=250905", "title": "La Chauss\u00e9e-Saint-Victor", "text": "La Chauss\u00e9e-Saint-Victor \u00e8 un comune francese di 4.337 abitanti situato nel dipartimento del Loir-et-Cher nella regione del Centro-Valle della Loira."}
{"id": "250906", "revid": "287204", "url": "https://it.wikipedia.org/wiki?curid=250906", "title": "La Colombe (Loir-et-Cher)", "text": "La Colombe \u00e8 un comune francese di 197 abitanti situato nel dipartimento del Loir-et-Cher nella regione del Centro-Valle della Loira.\nIl 1\u00ba gennaio 2016 i comuni di La Colombe, Ouzouer-le-March\u00e9, Membrolles, Pr\u00e9nouvellon, Semerville, Tripleville e Verdes si sono uniti per formare il nuovo comune di Beauce la Romaine."}
{"id": "250907", "revid": "110157", "url": "https://it.wikipedia.org/wiki?curid=250907", "title": "Couffy", "text": "Couffy \u00e8 un comune francese di 580 abitanti situato nel dipartimento del Loir-et-Cher nella regione del Centro-Valle della Loira."}
{"id": "250909", "revid": "287204", "url": "https://it.wikipedia.org/wiki?curid=250909", "title": "\u00c9piais", "text": "\u00c9piais \u00e8 un comune francese di 136 abitanti situato nel dipartimento del Loir-et-Cher nella regione del Centro-Valle della Loira."}
{"id": "250910", "revid": "287204", "url": "https://it.wikipedia.org/wiki?curid=250910", "title": "\u00c9puisay", "text": "\u00c9puisay \u00e8 un comune francese di 738 abitanti situato nel dipartimento del Loir-et-Cher nella regione del Centro-Valle della Loira."}
{"id": "250911", "revid": "110157", "url": "https://it.wikipedia.org/wiki?curid=250911", "title": "Les Essarts (Loir-et-Cher)", "text": "Les Essarts \u00e8 un comune francese di 107 abitanti situato nel dipartimento del Loir-et-Cher nella regione del Centro-Valle della Loira."}
{"id": "250912", "revid": "1442080", "url": "https://it.wikipedia.org/wiki?curid=250912", "title": "Argentopentlandite", "text": "La argentopentlandite \u00e8 un minerale."}
{"id": "250913", "revid": "287204", "url": "https://it.wikipedia.org/wiki?curid=250913", "title": "La Fert\u00e9-Beauharnais", "text": "La Fert\u00e9-Beauharnais \u00e8 un comune francese di 525 abitanti situato nel dipartimento del Loir-et-Cher nella regione del Centro-Valle della Loira."}
{"id": "250914", "revid": "1516566", "url": "https://it.wikipedia.org/wiki?curid=250914", "title": "La Fert\u00e9-Imbault", "text": "La Fert\u00e9-Imbault \u00e8 un comune francese di 1.001 abitanti situato nel dipartimento del Loir-et-Cher nella regione del Centro-Valle della Loira.\nStoria.\nSimboli.\nLo stemma di La Fert\u00e9-Imbault, adottato nel 1987, riprende quello del capitolo della chiesa collegiata di Saint Taurin del XII secolo."}
{"id": "250915", "revid": "287204", "url": "https://it.wikipedia.org/wiki?curid=250915", "title": "La Fert\u00e9-Saint-Cyr", "text": "La Fert\u00e9-Saint-Cyr \u00e8 un comune francese di 1.017 abitanti situato nel dipartimento del Loir-et-Cher nella regione del Centro-Valle della Loira."}
{"id": "250916", "revid": "287204", "url": "https://it.wikipedia.org/wiki?curid=250916", "title": "La Fontenelle (Loir-et-Cher)", "text": "La Fontenelle \u00e8 un comune francese di 200 abitanti situato nel dipartimento del Loir-et-Cher nella regione del Centro-Valle della Loira."}
{"id": "250917", "revid": "110157", "url": "https://it.wikipedia.org/wiki?curid=250917", "title": "Le Gault-du-Perche", "text": "Le Gault-du-Perche, in precedenza Le Gault-Perche, \u00e8 un comune francese di 283 abitanti situato nel dipartimento del Loir-et-Cher nella regione del Centro-Valle della Loira."}
{"id": "250918", "revid": "287204", "url": "https://it.wikipedia.org/wiki?curid=250918", "title": "Les Hayes", "text": "Les Hayes \u00e8 un comune francese di 207 abitanti situato nel dipartimento del Loir-et-Cher nella regione del Centro-Valle della Loira."}
{"id": "250919", "revid": "287204", "url": "https://it.wikipedia.org/wiki?curid=250919", "title": "La Madeleine-Villefrouin", "text": "La Madeleine-Villefrouin \u00e8 un comune francese di 26 abitanti situato nel dipartimento del Loir-et-Cher nella regione del Centro-Valle della Loira."}
{"id": "250920", "revid": "106456", "url": "https://it.wikipedia.org/wiki?curid=250920", "title": "La Marolle-en-Sologne", "text": "La Marolle-en-Sologne \u00e8 un comune francese di 400 abitanti situato nel dipartimento del Loir-et-Cher nella regione del Centro-Valle della Loira. Appartiene all'antica regione geografica francese della Sologne."}
{"id": "250921", "revid": "1442080", "url": "https://it.wikipedia.org/wiki?curid=250921", "title": "Geffroyite", "text": "La geffroyite \u00e8 un minerale."}
{"id": "250922", "revid": "767487", "url": "https://it.wikipedia.org/wiki?curid=250922", "title": "Les Montils", "text": "Les Montils \u00e8 un comune francese di 1.784 abitanti situato nel dipartimento del Loir-et-Cher nella regione del Centro-Valle della Loira."}
{"id": "250923", "revid": "110157", "url": "https://it.wikipedia.org/wiki?curid=250923", "title": "Le Plessis-Dorin", "text": "Le Plessis-Dorin \u00e8 un comune francese di 189 abitanti situato nel dipartimento del Loir-et-Cher nella regione del Centro-Valle della Loira."}
{"id": "250924", "revid": "287204", "url": "https://it.wikipedia.org/wiki?curid=250924", "title": "Le Plessis-l'\u00c9chelle", "text": "Le Plessis-l'\u00c9chelle \u00e8 un comune francese di 73 abitanti situato nel dipartimento del Loir-et-Cher nella regione del Centro-Valle della Loira."}
{"id": "250925", "revid": "287204", "url": "https://it.wikipedia.org/wiki?curid=250925", "title": "Le Poislay", "text": "Le Poislay \u00e8 un comune francese di 212 abitanti situato nel dipartimento del Loir-et-Cher nella regione del Centro-Valle della Loira."}
{"id": "250926", "revid": "110157", "url": "https://it.wikipedia.org/wiki?curid=250926", "title": "Les Roches-l'\u00c9v\u00eaque", "text": "Les Roches-l'\u00c9v\u00eaque \u00e8 un comune francese di 305 abitanti situato nel dipartimento del Loir-et-Cher nella regione del Centro-Valle della Loira."}
{"id": "250927", "revid": "287204", "url": "https://it.wikipedia.org/wiki?curid=250927", "title": "Saint-\u00c9tienne-des-Gu\u00e9rets", "text": "Saint-\u00c9tienne-des-Gu\u00e9rets \u00e8 un comune francese di 104 abitanti situato nel dipartimento del Loir-et-Cher nella regione del Centro-Valle della Loira."}
{"id": "250928", "revid": "287204", "url": "https://it.wikipedia.org/wiki?curid=250928", "title": "Saint-Sulpice-de-Pommeray", "text": "Saint-Sulpice-de-Pommeray \u00e8 un comune francese di 1.863 abitanti situato nel dipartimento del Loir-et-Cher nella regione del Centro-Valle della Loira."}
{"id": "250930", "revid": "287204", "url": "https://it.wikipedia.org/wiki?curid=250930", "title": "Le Temple (Loir-et-Cher)", "text": "Le Temple \u00e8 un comune francese di 182 abitanti situato nel dipartimento del Loir-et-Cher nella regione del Centro-Valle della Loira."}
{"id": "250931", "revid": "110157", "url": "https://it.wikipedia.org/wiki?curid=250931", "title": "Tr\u00f4o", "text": "Tr\u00f4o \u00e8 un comune francese di 331 abitanti situato nel dipartimento del Loir-et-Cher nella regione del Centro-Valle della Loira.\nNote.\nTroo \u00e8 anche un personaggio della mitologia greca."}
{"id": "250932", "revid": "287204", "url": "https://it.wikipedia.org/wiki?curid=250932", "title": "La Ville-aux-Clercs", "text": "La Ville-aux-Clercs \u00e8 un comune francese di 1.360 abitanti situato nel dipartimento del Loir-et-Cher nella regione del Centro-Valle della Loira."}
{"id": "250933", "revid": "1442080", "url": "https://it.wikipedia.org/wiki?curid=250933", "title": "Manganoshadlunite", "text": "La manganoshadlunite \u00e8 un minerale non riconosciuto valido dall'IMA perch\u00e9 la sua descrizione \u00e8 stata pubblicata prima dell'approvazione. Precedentemente era conosciuto come manganese-shadlunite."}
{"id": "250934", "revid": "20768", "url": "https://it.wikipedia.org/wiki?curid=250934", "title": "Johann Vogel", "text": "Carriera.\nClub.\nVeste i colori del Meyrin, squadra della seconda divisione elvetica, fino al 1992, quando passa al Grasshoppers, squadra della Super League rossocrociata. Nel 1999 si sposta nell'Eredivisie olandese, al PSV Eindhoven, dove milita per 7 anni imponendosi all'attenzione europea. Oltre a diventare un perno fondamentale della squadra pluricampione dei Paesi Bassi, forma infatti un centrocampo di spessore con giocatori come Mark van Bommel e Phillip Cocu.\nNella stagione 2005-2006 viene acquistato dal Milan, squadra della Serie A italiana, dove giunge a parametro zero in quanto a fine contratto con il PSV. Nella squadra rossonera non trova per\u00f2 spazio e non scende in campo con la continuit\u00e0 di rendimento che l'aveva contraddistinto nelle precedenti annate. In rossonero riesce comunque a dare il suo contributo con 14 presenze in campionato, 5 in Champions League e 3 in Coppa Italia.\nNell'estate 2006 passa al Betis Siviglia come parziale contropartita per il trasferimento dell'attaccante Ricardo Oliveira dal club spagnolo al Milan. Nell'estate 2007 si presenta in ritiro insieme ai suoi legali per chiedere la rescissione del contratto dopo l'esclusione dalla rosa da parte dell'allenatore H\u00e9ctor C\u00faper, che gli impedisce di allenarsi con i compagni.\nIl 27 dicembre 2007 rescinde il contratto che lo lega al Betis e dichiara di essere alla ricerca di un club militante nel campionato svizzero. Nonostante ci\u00f2 il 18 marzo 2008 firma per il Blackburn un contratto poi rescisso il 7 aprile 2009. Il 5 novembre 2009 annuncia il suo ritiro dall'attivit\u00e0 agonistica, a 7 mesi di distanza dalla sua ultima gara ufficiale. Dopo il suo ritiro diventa l'allenatore delle giovanili del Grasshoppers. Dal mese di ottobre 2011 si allena con la prima squadra, ma deve aspettare l'inizio della seconda parte della stagione per poter nuovamente scendere in campo con la maglia della squadra allenata da Ciriaco Sforza e quindi fare il suo ritorno all'attivit\u00e0 agonistica.\nNazionale.\nHa esordito nella Nazionale svizzera a 18 anni, l'8 marzo 1995, in Svizzera- (1-1). Dal 1999 \u00e8 stato anche capitano della selezione: fino al 2007, anno del ritiro dalla Nazionale, ha collezionato 94 presenze e 2 gol, partecipando al campionato d'Europa 1996, campionato d'Europa 2004 e al campionato del mondo 2006.\nAl campionato d'Europa 1996 era anche, con 19 anni appena compiuti, il pi\u00f9 giovane partecipante alla competizione."}
{"id": "250935", "revid": "1776051", "url": "https://it.wikipedia.org/wiki?curid=250935", "title": "Shadlunite", "text": "La shadlunite \u00e8 un minerale."}
{"id": "250936", "revid": "767487", "url": "https://it.wikipedia.org/wiki?curid=250936", "title": "Palladseite", "text": "La palladseite \u00e8 un minerale."}
{"id": "250937", "revid": "767487", "url": "https://it.wikipedia.org/wiki?curid=250937", "title": "Miassite", "text": "La miassite \u00e8 un minerale."}
{"id": "250938", "revid": "767487", "url": "https://it.wikipedia.org/wiki?curid=250938", "title": "Prassoite", "text": "La prassoite \u00e8 un minerale discreditato dall'IMA in quanto si tratta di cuprorhodsite o ferrorhodsite."}
{"id": "250939", "revid": "287204", "url": "https://it.wikipedia.org/wiki?curid=250939", "title": "Mackinawite", "text": "La mackinawite \u00e8 un minerale. Si tratta di un solfuro di ferro e nichel di formula (Fe,Ni)S0,9."}
{"id": "250940", "revid": "1442080", "url": "https://it.wikipedia.org/wiki?curid=250940", "title": "Godlevskite", "text": "La godlevskite \u00e8 un minerale."}
{"id": "250941", "revid": "1603714", "url": "https://it.wikipedia.org/wiki?curid=250941", "title": "Maestro dell'Altare di san Bartolomeo", "text": "Nella sua figura sono confluiti altri nomi studiati nel passato: il Maestro Christoph, il Maestro dell'Altare di San Tommaso e il Maestro dell'Altare della Croce, dal nome di alcune opere sparse a Colonia.\nBiografia e opere.\nL'anonimo artista, operoso a Colonia ma di origine straniera, probabilmente si form\u00f2 nella parte settentrionale dei Paesi Bassi influenzato soprattutto dalla produzione miniaturistica olandese, successivamente si stabil\u00ec, verso il 1480, a Colonia, dove forse mor\u00ec, divenendo l'ultimo rappresentate locale del gotico internazionale. Il suo nome deriva dall'altare a scomparti nell'Alte Pinakothek di Monaco di Baviera.\nLa raffinatezza del colore, il gusto del grottesco e il carattere simbolico delle sue composizioni sono le caratteristiche pi\u00f9 riconoscibili del suo stile, probabilmente influenzato, in questi aspetti, dal convento dei certosini di Colonia, celebre per la sua intensa attivit\u00e0 spirituale ed artistica, col quale intrattenne costanti rapporti. \nNelle sue prime opere si rif\u00e0 maggiormente a Dirk Bouts e a Rogier Van der Weyden: del 1475 circa \u00e8 il \"Libro d'ore di Sofia van Blant\", ora conservato a Colonia; di questi primi anni \u00e8 anche un \"Altare della Vergine\" le cui tavole oggi sono disperse: l\"Adorazione dei pastori\" al Petit Palais di Parigi; l\"'Adorazione dei Magi\" nell'Alte Pinakothek di Monaco; la \"Morte della Vergine\", un tempo a Berlino e ora distrutta; \"Incontro dei Re Magi\" e l\"Assunzione\" a Lulworth Castle, nella collezione Wald; \"Sant'Anna, la Vergine e il Bambino\", nell'Alte Pinakothek di Monaco; infine la \"Messa di san Gregorio\" a Colonia.\nSuccessive sono sia la \"Vergine della Noce\" di Colonia, che riprende la tradizione delle Madonne di Colonia, sia la \"Deposizione dalla croce\", libera interpretazione del tema gi\u00e0 trattato da Rogier van der Weyden, di cui conosciamo due versioni, una al Louvre, l'altra a Garrowby Hall nella collezione di lord Halifax.\nDatabile tra il 1485 e il 1500 circa \u00e8 il \"Battesimo di Cristo\" della National Gallery di Washington. \nDella sua produzione matura sono i grandi altari \"di San Tommaso\", donato al convento dal giurista di Colonia Peter Rinck, e \"della Crocifissione\", eseguiti per la certosa di Santa Barbara a Colonia, tra il 1490 e il 1500, oggi conservati a Colonia.\nOpera tarda, del 1500-1510 circa, \u00e8 l\"Altare di San Bartolomeo\", da cui l'anonimo prende il suo nome, destinato in origine probabilmente alla certosa di Colonia, esposto successivamente nella chiesa di Santa Colomba e oggi all'Alte Pinakothek di Monaco, con sette santi allineati dinanzi a un ricco paramento di broccato. \nIl maestro non ebbe allievi n\u00e9 seguaci, sebbene alcuni dettagli di opere del Maestro della Sacra Stirpe si ispirino sicuramente a sue opere."}
{"id": "250942", "revid": "1442080", "url": "https://it.wikipedia.org/wiki?curid=250942", "title": "Kharaelakhite", "text": "La kharaelakhite \u00e8 un minerale."}
{"id": "250943", "revid": "767487", "url": "https://it.wikipedia.org/wiki?curid=250943", "title": "Antogny-le-Tillac", "text": "Antogny-le-Tillac \u00e8 un comune francese di 547 abitanti situato nel dipartimento dell'Indre e Loira nella regione del Centro-Valle della Loira."}
{"id": "250944", "revid": "767487", "url": "https://it.wikipedia.org/wiki?curid=250944", "title": "Le Boulay", "text": "Le Boulay \u00e8 un comune francese di 661 abitanti situato nel dipartimento dell'Indre e Loira nella regione del Centro-Valle della Loira."}
{"id": "250945", "revid": "767487", "url": "https://it.wikipedia.org/wiki?curid=250945", "title": "La Celle-Guenand", "text": "La Celle-Guenand \u00e8 un comune francese di 397 abitanti situato nel dipartimento dell'Indre e Loira nella regione del Centro-Valle della Loira."}
{"id": "250946", "revid": "767487", "url": "https://it.wikipedia.org/wiki?curid=250946", "title": "La Celle-Saint-Avant", "text": "La Celle-Saint-Avant \u00e8 un comune francese di 1.058 abitanti situato nel dipartimento dell'Indre e Loira nella regione del Centro-Valle della Loira."}
{"id": "250947", "revid": "767487", "url": "https://it.wikipedia.org/wiki?curid=250947", "title": "La Chapelle-aux-Naux", "text": "La Chapelle-aux-Naux \u00e8 un comune francese di 540 abitanti situato nel dipartimento dell'Indre e Loira nella regione del Centro-Valle della Loira."}
{"id": "250948", "revid": "110157", "url": "https://it.wikipedia.org/wiki?curid=250948", "title": "La Chapelle-Blanche-Saint-Martin", "text": "La Chapelle-Blanche-Saint-Martin \u00e8 un comune francese di 677 abitanti situato nel dipartimento dell'Indre e Loira nella regione del Centro-Valle della Loira."}
{"id": "250949", "revid": "767487", "url": "https://it.wikipedia.org/wiki?curid=250949", "title": "La Chapelle-sur-Loire", "text": "La Chapelle-sur-Loire \u00e8 un comune francese di 1.564 abitanti situato nel dipartimento dell'Indre e Loira nella regione del Centro-Valle della Loira."}
{"id": "250950", "revid": "110157", "url": "https://it.wikipedia.org/wiki?curid=250950", "title": "La Croix-en-Touraine", "text": "La Croix-en-Touraine \u00e8 un comune francese di 2.288 abitanti situato nel dipartimento dell'Indre e Loira nella regione del Centro-Valle della Loira."}
{"id": "250951", "revid": "14894", "url": "https://it.wikipedia.org/wiki?curid=250951", "title": "Meister des Bartholom\u00e4usaltars", "text": ""}
{"id": "250952", "revid": "767487", "url": "https://it.wikipedia.org/wiki?curid=250952", "title": "\u00c9peign\u00e9-les-Bois", "text": "\u00c9peign\u00e9-les-Bois \u00e8 un comune francese di 430 abitanti situato nel dipartimento dell'Indre e Loira nella regione del Centro-Valle della Loira."}
{"id": "250953", "revid": "287204", "url": "https://it.wikipedia.org/wiki?curid=250953", "title": "\u00c9peign\u00e9-sur-D\u00eame", "text": "\u00c9peign\u00e9-sur-D\u00eame \u00e8 un comune francese di 156 abitanti situato nel dipartimento dell'Indre e Loira nella regione del Centro-Valle della Loira."}
{"id": "250954", "revid": "287204", "url": "https://it.wikipedia.org/wiki?curid=250954", "title": "Les Essards (Indre e Loira)", "text": "Les Essards \u00e8 un comune francese di 158 abitanti situato nel dipartimento dell'Indre e Loira nella regione del Centro-Valle della Loira."}
{"id": "250955", "revid": "287204", "url": "https://it.wikipedia.org/wiki?curid=250955", "title": "La Ferri\u00e8re (Centro-Valle della Loira)", "text": "La Ferri\u00e8re \u00e8 un comune francese di 290 abitanti situato nel dipartimento dell'Indre e Loira nella regione del Centro-Valle della Loira."}
{"id": "250956", "revid": "110157", "url": "https://it.wikipedia.org/wiki?curid=250956", "title": "Le Grand-Pressigny", "text": "Le Grand-Pressigny \u00e8 un comune francese di 1.035 abitanti situato nel dipartimento dell'Indre e Loira nella regione del Centro-Valle della Loira."}
{"id": "250957", "revid": "767487", "url": "https://it.wikipedia.org/wiki?curid=250957", "title": "La Guerche", "text": "La Guerche \u00e8 un comune francese di 213 abitanti situato nel dipartimento dell'Indre e Loira nella regione del Centro-Valle della Loira."}
{"id": "250958", "revid": "767487", "url": "https://it.wikipedia.org/wiki?curid=250958", "title": "Les Hermites", "text": "Les Hermites \u00e8 un comune francese di 569 abitanti situato nel dipartimento dell'Indre e Loira nella regione del Centro-Valle della Loira."}
{"id": "250959", "revid": "195702", "url": "https://it.wikipedia.org/wiki?curid=250959", "title": "Sfalerite", "text": "La sfalerite o blenda \u00e8 il minerale dal quale si estrae industrialmente lo zinco, come sottoprodotto anche cadmio, gallio e indio.\nViene abbreviata con \"Sp\".\nEtimologia e storia.\nIl nome deriva dal greco \u03c3\u03c6\u03b1\u03bb\u03b5\u03c1\u03cc\u03c2 (\"sfaler\u00f3s,\" ingannatore) poich\u00e9 anticamente il minerale era ritenuto ingannevole per i minatori. L'elevato peso specifico ed il fatto di trovare questo minerale associato con altri minerali metalliferi, tra cui la galena, faceva ritenere il minerale utile per estrarre metalli utili ma nessuno riusciva poi ad ottenerli. Tuttavia lo zinco venne ottenuto dai cinesi e, con la mediazione degli arabi, il metodo di estrazione dello zinco arriv\u00f2 in Europa solamente nel medioevo. Cos\u00ec, dato che lo zinco \u00e8 volatile e quindi evaporava con riscaldamento del minerale, il problema venne risolto con l'inserimento di storte di distillamento per il raffreddamento e la successiva solidificazione del metallo.\nAbito cristallino.\nSpesso non ben cristallizzato. I rari cristalli sono tetraedrici (un tetraedro diretto ed uno inverso) facilmente sfaldabili o raramente tria cis esaedrici, spesso geminati. Alcuni tra i migliori cristalli tetraedrici si trovano ancora oggi al cantiere Falcacci (Elba). \nUna delle possibili strutture a doppio reticolo cubico a facce centrate interpenetrato prende il nome da questo minerale (struttura a blenda di zinco). \nOrigine e giacitura.\nNei giacimenti metalliferi.\nForma in cui si presenta in natura.\nIl colore del minerale \u00e8 vario, andando dal bruno al nero ebano (variet\u00e0 marmatite) o al giallo-colofonia. Altri colori sono il bianco (variet\u00e0 cleiofane), il verdiccio, il rosso, a volte con toni brillanti. Il colore variabile dipende dalle impurezze drogando il minerale come avviene nei semiconduttori, drogaggio provocato dalla presenza di cadmio.\nLocalit\u00e0 di ritrovamento.\nSplendidi cristalli si trovano nei giacimenti di Trep\u010da (Kosovo), P\u0159\u00edbram (Repubblica Ceca). Bansk\u00e1 Stiavnica (Slovenia), Kapnik (Ungheria), Alston Moor, Derbyshire e nel Durham (Inghilterra), Joplin (Missouri) e Picos de Europa presso Santander (Spagna). Cristalli piccoli si trovano anche in Svizzera e nel marmo di Carrara. Altri giacimenti di sfalerite sono i seguenti: Capnic e Baia Sprie in Romania, Neudorf nell'Harz e Schauinsland nella Foresta Nera in Germania.\nPropriet\u00e0 chimiche.\nSolubile in acido nitrico ed acido cloridrico.\nVariet\u00e0.\nLa matraite \u00e8 una variet\u00e0 di sfalerite che si presenta come geminati colonnari densi."}
{"id": "250960", "revid": "110157", "url": "https://it.wikipedia.org/wiki?curid=250960", "title": "L'\u00cele-Bouchard", "text": "L'\u00cele-Bouchard \u00e8 un comune francese di 1.793 abitanti situato nel dipartimento dell'Indre e Loira nella regione del Centro-Valle della Loira."}
{"id": "250961", "revid": "767487", "url": "https://it.wikipedia.org/wiki?curid=250961", "title": "Le Li\u00e8ge", "text": "Le Li\u00e8ge \u00e8 un comune francese di 346 abitanti situato nel dipartimento dell'Indre e Loira nella regione del Centro-Valle della Loira."}
{"id": "250962", "revid": "767487", "url": "https://it.wikipedia.org/wiki?curid=250962", "title": "Le Louroux", "text": "Le Louroux \u00e8 un comune francese di 479 abitanti situato nel dipartimento dell'Indre e Loira nella regione del Centro-Valle della Loira."}
{"id": "250963", "revid": "110157", "url": "https://it.wikipedia.org/wiki?curid=250963", "title": "La Membrolle-sur-Choisille", "text": "La Membrolle-sur-Choisille \u00e8 un comune francese di 3.076 abitanti situato nel dipartimento dell'Indre e Loira nella regione del Centro-Valle della Loira."}
{"id": "250964", "revid": "109193443", "url": "https://it.wikipedia.org/wiki?curid=250964", "title": "Le Petit-Pressigny", "text": "Le Petit-Pressigny \u00e8 un comune francese di 329 abitanti situato nel dipartimento dell'Indre e Loira nella regione del Centro-Valle della Loira."}
{"id": "250965", "revid": "110157", "url": "https://it.wikipedia.org/wiki?curid=250965", "title": "Saint-\u00c9pain", "text": "Saint-\u00c9pain \u00e8 un comune francese di 1.571 abitanti situato nel dipartimento dell'Indre e Loira nella regione del Centro-Valle della Loira."}
{"id": "250966", "revid": "287204", "url": "https://it.wikipedia.org/wiki?curid=250966", "title": "Saint-\u00c9tienne-de-Chigny", "text": "Saint-\u00c9tienne-de-Chigny \u00e8 un comune francese di 1.430 abitanti situato nel dipartimento dell'Indre e Loira nella regione del Centro-Valle della Loira."}
{"id": "250967", "revid": "287204", "url": "https://it.wikipedia.org/wiki?curid=250967", "title": "Hawleyite", "text": "La hawleyite \u00e8 un minerale."}
{"id": "250968", "revid": "767487", "url": "https://it.wikipedia.org/wiki?curid=250968", "title": "La Tour-Saint-Gelin", "text": "La Tour-Saint-Gelin \u00e8 un comune francese di 556 abitanti situato nel dipartimento dell'Indre e Loira nella regione del Centro-Valle della Loira."}
{"id": "250969", "revid": "110157", "url": "https://it.wikipedia.org/wiki?curid=250969", "title": "La Ville-aux-Dames", "text": "La Ville-aux-Dames \u00e8 un comune francese di 5.053 abitanti situato nel dipartimento dell'Indre e Loira nella regione del Centro-Valle della Loira."}
{"id": "250970", "revid": "287204", "url": "https://it.wikipedia.org/wiki?curid=250970", "title": "Metacinabro", "text": "Il metacinabro \u00e8 un minerale."}
{"id": "250972", "revid": "767487", "url": "https://it.wikipedia.org/wiki?curid=250972", "title": "Stilleite", "text": "La stilleite \u00e8 un minerale."}
{"id": "250973", "revid": "16066", "url": "https://it.wikipedia.org/wiki?curid=250973", "title": "Santa Maria Gloriosa dei Frari", "text": ""}
{"id": "250974", "revid": "729019", "url": "https://it.wikipedia.org/wiki?curid=250974", "title": "Tiemannite", "text": "La tiemannite \u00e8 un minerale, un seleniuro di mercurio.\nDal nome dello scopritore Johann Carl Wilhelm Ferdinand Tiemann (1848\u20131899), chimico tedesco.\nDescritta per la prima volta da Karl Friedrich Naumann (1797-1873), geologo e cristallografo tedesco, nel 1855.\nAbito cristallino.\nIn tetraedri molto rari\nOrigine e giacitura.\nL'origine \u00e8 idrotermale. La paragenesi \u00e8 con clausthalite, umangite, calcite e barite.\nForma in cui si presenta in natura.\nSi presenta in cristalli, in granuli o massiva\nCaratteri fisico-chimici.\nIn tubo aperto emette odore di selenio e forma un sublimato; in tubo chiuso scoppietta e, con aggiunta di carbonato di sodio d\u00e0 un sublimato di mercurio metallico. Solubile solo in acqua regia. Differisce dalla calcocite per densit\u00e0 e solubilit\u00e0 negli acidi.\nLocalit\u00e0 di ritrovamento.\nA Lehrbach e Zorge, in Germania; a Predborice e \u010cern\u00fd D\u016fl, nella Repubblica Ceca; a Marysvale, nella Contea di Piute, Utah; e a Clear Lake, in California"}
{"id": "250975", "revid": "7077", "url": "https://it.wikipedia.org/wiki?curid=250975", "title": "Su-15", "text": ""}
{"id": "250977", "revid": "111361791", "url": "https://it.wikipedia.org/wiki?curid=250977", "title": "Coloradoite", "text": "La coloradoite \u00e8 un minerale."}
{"id": "250980", "revid": "1442080", "url": "https://it.wikipedia.org/wiki?curid=250980", "title": "Polhemusite", "text": "La polhemusite \u00e8 un minerale."}
{"id": "250982", "revid": "287204", "url": "https://it.wikipedia.org/wiki?curid=250982", "title": "Lautite", "text": "La lautite \u00e8 un minerale."}
{"id": "250983", "revid": "1442080", "url": "https://it.wikipedia.org/wiki?curid=250983", "title": "Dukeite", "text": "La dukeite \u00e8 un minerale.\nEtimologia.\nIl nome \u00e8 in onore della Duke University di Durham, cittadina statunitense della Carolina del Nord e, specificatamente, della Mary Duke Biddle Foundation che ha finanziato e curato la cospicua collezione mineralogica dell'universit\u00e0."}
{"id": "250986", "revid": "122161424", "url": "https://it.wikipedia.org/wiki?curid=250986", "title": "Calcopirite", "text": "La calcopirite \u00e8 un minerale di rame, ferro e zolfo, appartenente al gruppo omonimo, che cristallizza in un sistema tetragonale a corpo centrato di composizione chimica: CuFeS2.\nForma in cui si presenta in natura.\nIl colore varia dall'ottone al giallo oro, presenta una durezza da 3.5 a 4 in scala Mohs. Le venature di colore violetto, con striscio di colore verde sono una caratteristica tipica del minerale.\nEsposta all'aria, la calcopirite si ossida, formando diversi ossidi, idrossidi e solfati. Minerali di rame associati includono la bornite, un solfuro, (Cu5FeS4), la calcocite (Cu2S), la covellite (CuS), la digenite (Cu9S5); carbonati quali malachite e azzurrite, e rari ossidi come la cuprite (Cu2O). La calcopirite \u00e8 di rado rinvenuta in associazione con rame nativo.\nIdentificazione.\nLa calcopirite \u00e8 spesso confusa con la pirite, sebbene quest'ultima cristallizza in un sistema cubico e non in un sistema tetragonale a corpo centrato. Inoltre la calcopirite \u00e8 rinvenuta in gran quantit\u00e0, raramente in forma cristallina, e meno fragile. La calcopirite ha un colore giallo pi\u00f9 scuro della pirite, con tinta verdognola e riflessi bruni.\nViene anche definita \"rame giallo\"per l'alto contenuto di rame e per il suo colore.\nComposizione chimica.\nLa calcopirite non \u00e8 rinvenuta in soluzione solida con altri solfuri. Si riscontra una limitata sostituzione di rame con zinco, nonostante la calcopirite abbia struttura simile alla sfalerite (la cella di quest'ultima \u00e8 la met\u00e0 lungo una delle dimensioni della cella; la sfalerite ha cella cubica a facce centrate).\nComunque, presenta contaminazioni di vario tipo: Co, Ni, Mn, Zn e Sn sostituiscono il Cu ed il Fe. Se, Fe e As sostituiscono lo zolfo; tracce di Ag, Au, Pt, Pd, Pb, V, Cr, In, Al e Sb sono state trovate.\nProbabilmente molti di questi elementi sono presenti in \nmicroscopici minerali cresciuti all'interno del cristallo di calcopirite, ad esempio lamelle di arsenopirite o molibdenite, spiegherebbero tracce di Cu e Mo.\nOrigine e giacitura.\nLa calcopirite \u00e8 presente in numerosi giacimenti e presenta numerosi processi orogenetici.\nLa calcopirite \u00e8 rinvenuta in giacimenti di origine vulcanica di solfuri e in depositi di sedimenti esalativi formata per deposizione di rame durante processi di circolazione idrotermale. La concentrazione della calcopirite in questi ambienti avviene per trasporto di fluidi.\nDepositi di rame porfirico sono formati a partire dalla concentrazione di rame nel granito durante l'ascesa e la cristallizzazione del magma entro la crosta terrestre.\nLa calcopirite \u00e8 un minerale accessorio nei giacimenti minerali di nichel comaitico di tipo Kambalda formatisi da lave ultramafiche in ambienti saturi di zolfo. In tali ambienti la calcopirite \u00e8 formata per estrazione del rame da silicati liquidi, che sono immiscibili con essa.\nLa calcopirite \u00e8 la fonte pi\u00f9 importante di rame. La si pu\u00f2 trovare in molte forme, da grandi giacimenti come a Timmins, Ontario, a vene irregolari, disseminato insieme a granito o diorite intrusivi come nel giacimento di rame porfirico di Broken Hill, o nella cordillera Americana e nelle Ande.\nGiacimenti del minerale sono anche presenti nel giacimento gigante di Cu-Au-U di Olympic Dam, Australia Meridionale.\nPu\u00f2 essere trovata associata a noduli di pirite in giacimenti di carbone e disseminata in carbonati sedimentari.\nIn Italia il principale giacimento di questo minerale, ora esaurito, si trovava in Toscana, ed era sfruttato dalla Miniera di Caporciano."}
{"id": "250989", "revid": "287204", "url": "https://it.wikipedia.org/wiki?curid=250989", "title": "Eskebornite", "text": "Leskebornite \u00e8 un minerale appartenente al gruppo della calcopirite."}
{"id": "250990", "revid": "1776051", "url": "https://it.wikipedia.org/wiki?curid=250990", "title": "Lenaite", "text": "La lenaite \u00e8 un minerale appartenente al gruppo della calcopirite."}
{"id": "250992", "revid": "1516566", "url": "https://it.wikipedia.org/wiki?curid=250992", "title": "Gallite", "text": "La gallite \u00e8 un minerale appartenente al gruppo della calcopirite. Fu scoperto per la prima volta nel 1958 da Hugo Strunz, Bruno H. Geier (1902\u20131987) ed Erich Seeliger nella miniera di Tsumeb in Namibia. Fu il primo minerale conosciuto del raro elemento gallio e fu quindi chiamato gallite.\nAbito cristallino.\nIn granuli.\nOrigine e giacitura.\nIn vene metalliche con contenuto relativamente alto di gallio.\nForma in cui si presenta in natura.\nIn cristalli dal diametro massimo di un paio di millimetri.\nLocalit\u00e0 di ritrovamento.\nA Tsumeb in Namibia e Kipushi nel Congo."}
{"id": "250994", "revid": "1442080", "url": "https://it.wikipedia.org/wiki?curid=250994", "title": "Roquesite", "text": "La roquesite \u00e8 un minerale appartenente al gruppo della calcopirite. Questo minerale \u00e8 stato il primo, nel 1962, ad essere riconosciuto dalla Commission on New Minerals and Mineral Names dell'IMA."}
{"id": "250995", "revid": "1543377", "url": "https://it.wikipedia.org/wiki?curid=250995", "title": "Trinity Hall", "text": "Il Trinity Hall, o Tit Hall come viene chiamato amichevolmente all'interno dell'universit\u00e0, \u00e8 il quinto \"college\" pi\u00f9 antico dell'Universit\u00e0 di Cambridge, fondato nel 1350 da William Bateman, vescovo di Norwich.\nStoria.\nLe devastazioni causate dall'epidemia di peste degli anni 1340 causarono la morte di quasi met\u00e0 della popolazione dell'Inghilterra; il vescovo Bateman stesso perse quasi 700 dei suoi parroci, quindi la decisione di fondare un college fu probabilmente centrata intorno al bisogno di ricostruire il clero.\nCos\u00ec, nell'atto di fondazione del 1350, Bateman stabil\u00ec che lo scopo del college era \"la promozione dell'adorazione divina e del canone, la scienza civile e la direzione della comunit\u00e0, in particolare della nostra chiesa e diocesi di Norwich.\" Questo spinse il college ad essere particolarmente forte negli studi legali, una tradizione perpetuata nei secoli.\nEdifici.\nIl sito del college sul fiume Cam fu originariamente ottenuto dall'acquisto di una casa da parte di John de Crauden per ospitare i monaci durante i loro studi, la corte principale del college fu costruita nei primi decenni di esistenza del college.\nLa cappella fu autorizzata nel 1352 e costruita nel 1366, nell'anno in cui Papa Urbano V concesse al Master ed ai \"fellows\" di celebrare la Messa nel college. Nel 1729, Sir Nathaniel Lloyd ridecor\u00f2 la cappella in quello che, nonostante gli allargamenti successivi, rimane uno stile intimista, rendendola la pi\u00f9 piccola cappella di tutta l'universit\u00e0.\nLa biblioteca del college fu costruita alla fine del XVI secolo, probabilmente quando il master era Thomas Preston ed \u00e8 oggi usata principalmente per la conservazione dei manoscritti e dei libri rari. La nuova Jerwood Library che si affaccia sul fiume \u00e8 stata aperta da Lord Howe nel 1999.\nCos\u00ec come la cappella, la \"Hall\" del college fu ricostruita da Sir Nathaniel Lloyd ed ingrandita nel XIX secolo. Anch'essa \u00e8 una delle hall pi\u00f9 piccole ed intimiste dell'universit\u00e0.\nVita del college.\nStoricamente, il Trinity Hall \u00e8 sempre stato particolarmente forte nella Giurisprudenza; oggi, i suoi punti di forza si estendono anche ad altri campi accademici, sia scientifici che umanistici. Situato sul fiume Cam, nascosto tra il King's College ed il Trinity College, il college ha una reputazione per il cibo e per l'atmosfera amichevole ed informale. Ha anche una buona reputazione negli sport (soprattutto nel canottaggio) ed ha celebri societ\u00e0 musicali e teatrali.\n\u00c8 un'istituzione piuttosto piccola, se confrontata con il suo vicino pi\u00f9 grande ma pi\u00f9 \"giovane\", il Trinity College, fondato nel 1546, con cui c'\u00e8 una certa rivalit\u00e0. Inizialmente tutti i college di Cambridge venivano chiamati \"hall\" (il Clare College si chiamava Clare Hall) ed in seguito cambiarono il nome da \"hall\" a \"college\". Ciononostante, quando Enrico VIII fond\u00f2 il Trinity College (di fatto rubando il nome del Trinity Hall) poco lontano, fu chiaro che il Trinity Hall avrebbe continuato ad essere chiamato hall. Per questo motivo \u00e8 assolutamente sbagliato chiamarlo Trinity Hall College.\nL'attuale Master \u00e8 lo storico Martin Daunton."}
{"id": "250996", "revid": "1442080", "url": "https://it.wikipedia.org/wiki?curid=250996", "title": "Lafor\u00eatite", "text": "La laforetite \u00e8 un minerale appartenente al gruppo della calcopirite, analogo alla roquesite, ma pi\u00f9 ricco in argento.\nEtimologia.\nIl nome \u00e8 in onore del metallografo francese Claude Lafor\u00eat (1936- ), si \u00e8 occupato di paragenesi delle rocce e dei giacimenti di Montgros."}
{"id": "250998", "revid": "1776051", "url": "https://it.wikipedia.org/wiki?curid=250998", "title": "Mooihoekite", "text": "La mooihoekite \u00e8 un minerale."}
{"id": "250999", "revid": "1305772", "url": "https://it.wikipedia.org/wiki?curid=250999", "title": "ROBO", "text": ""}
{"id": "251000", "revid": "1442080", "url": "https://it.wikipedia.org/wiki?curid=251000", "title": "Haycockite", "text": "La haycockite \u00e8 un minerale."}
{"id": "251002", "revid": "2250", "url": "https://it.wikipedia.org/wiki?curid=251002", "title": "Antologia dello humor nero", "text": ""}
{"id": "251003", "revid": "1442080", "url": "https://it.wikipedia.org/wiki?curid=251003", "title": "Putoranite", "text": "La putoranite \u00e8 un minerale."}
{"id": "251004", "revid": "23", "url": "https://it.wikipedia.org/wiki?curid=251004", "title": "Isocalcopirite", "text": ""}
{"id": "251007", "revid": "106456", "url": "https://it.wikipedia.org/wiki?curid=251007", "title": "Rivoluzione ungherese del 1956", "text": "La rivoluzione ungherese del 1956, nota anche come insurrezione ungherese o semplicemente rivolta ungherese, fu una sollevazione armata di spirito antisovietico scaturita nell'allora Ungheria socialista che dur\u00f2 dal 23 ottobre al 10 - 11 novembre 1956. Inizialmente contrastata dall'\u00c1VH, venne alla fine duramente repressa dall'intervento armato delle truppe sovietiche del maresciallo Ivan Stepanovi\u010d Konev. Morirono circa 2.700 ungheresi di entrambe le parti, ovvero pro e contro la rivoluzione, e 720 soldati sovietici. I feriti furono molte migliaia e circa 250.000 (circa il 3% della popolazione dell'Ungheria) furono gli ungheresi che lasciarono il proprio Paese rifugiandosi in Occidente. La rivoluzione port\u00f2 a una significativa caduta del sostegno alle idee del bolscevismo nelle nazioni occidentali.\nPanoramica.\nLa rivolta ebbe inizio il 23 ottobre 1956 da una manifestazione pacifica di alcune migliaia di studenti (a cui poi si aggiunsero molte migliaia di ungheresi) a sostegno degli studenti della citt\u00e0 polacca di Pozna\u0144, in cui una manifestazione era stata violentemente repressa dal governo. In seguito si trasform\u00f2 in una rivolta contro la dittatura di M\u00e1ty\u00e1s R\u00e1kosi, un appartenente alla \"vecchia guardia\" stalinista, e contro la presenza sovietica in Ungheria.\nNel giro di alcuni giorni, milioni di ungheresi si unirono alla rivolta o la sostennero. La rivolta ottenne il controllo su molte istituzioni e su un vasto territorio. I partecipanti iniziarono a rafforzare le loro politiche. Vi furono esecuzioni sommarie di filo-sovietici e membri della polizia politica \u00c1VH, particolarmente invisa alla popolazione.\nDopo varie vicissitudini il Partito dei Lavoratori Ungheresi nomin\u00f2 primo ministro Imre Nagy che concesse gran parte di quanto richiesto dai manifestanti, finendo per interpretare le loro istanze, identificandosi con la rivoluzione in corso.\nIl 3 novembre, in un acquartieramento dell'Armata Rossa comandato dal generale Malinin, durante la ripresa dei colloqui di trattative con i sovietici in merito al ritiro dell'Armata Rossa in seguito alla dichiarazione di neutralit\u00e0 del 1\u00ba novembre, l'appena nominato ministro della difesa, generale P\u00e1l Mal\u00e9ter, fu arrestato da militari del KGB al comando di Ivan Serov, assieme a tutta la delegazione ungherese, nonostante le proteste dello stesso Malinin.\nLa sera del 4 novembre, Imre Nagy si rifugi\u00f2 nell'ambasciata iugoslava, grazie ad un salvacondotto fornitogli da quel paese. Il 22 novembre, per un accordo intervenuto nel frattempo tra Tito e Chru\u0161\u010d\u0451v, dopo una visita del secondo al primo a Brioni, venne consegnato ai sovietici.\nNagy e Mal\u00e9ter saranno poi processati e successivamente impiccati (e non fucilati, come riportato da qualche fonte) dopo quasi due anni (il 16 giugno 1958, assieme al giornalista Mikl\u00f3s Gimes). Ebbe cos\u00ec fine tra il 4, giorno dell'entrata dell'Armata Rossa a Budapest, e il 7 novembre, con la restaurazione di un governo filo-sovietico capeggiato da J\u00e1nos K\u00e1d\u00e1r, la \"Rivoluzione del '56\".\nNell'autunno del 1956 le truppe sovietiche intervennero in Ungheria in due occasioni, sempre per puntellare governi favorevoli ai sovietici: la prima volta le truppe gi\u00e0 di stanza in Ungheria sostennero il governo stalinista nella fase di passaggio dal governo Ger\u0151, che collass\u00f2 il 23 ottobre, al governo Nagy, su richiesta del CC del partito socialista ungherese al potere.\nLa seconda, utilizzando truppe corazzate provenienti dall'Unione Sovietica (invasione), fu a sostegno del governo K\u00e1d\u00e1r, la cui formazione (avvenuta realmente dopo il 7), fu poi retrodatata al 3 novembre in modo da poter sostenere la tesi che anche quella volta le truppe fossero state formalmente invitate ad intervenire da un governo \"legittimo\".\nNella notte del 23 ottobre e nei giorni successivi, l'\u00c1VH ungherese spar\u00f2 ai dimostranti. Le truppe sovietiche (gi\u00e0 presenti in Ungheria) nel primo intervento tentarono di mantenere l'ordine nei dintorni delle proprie caserme. La resistenza armata degli insorti e l'intervento mediatore del governo Nagy, oltre al collasso del Partito Socialista Ungherese, portarono a un cessate il fuoco tra le truppe sovietiche e gli insorti il 28 ottobre 1956.\nLa notte del 4 novembre 1956 l'Armata Rossa, che era entrata in Ungheria in forze nei giorni precedenti, intervenne, lanciando un'offensiva con pi\u00f9 divisioni appoggiate da artiglieria e aeronautica contro Budapest. Entro il gennaio 1957 K\u00e1d\u00e1r aveva posto fine alla rivolta.\nA causa del rapido cambiamento nel governo e nelle politiche sociali, e all'impiego delle forze armate per raggiungere fini politici, questa insurrezione viene spesso considerata come una rivoluzione.\nLa rivolta.\nPreludio.\nNegli anni trenta, il reggente d'Ungheria, il militarista di destra Mikl\u00f3s Horthy, strinse un'alleanza con la Germania nazista, nella speranza di recuperare alcune delle perdite territoriali dovute al Trattato del Trianon, che aveva fatto seguito alla prima guerra mondiale. Avendo guadagnato dei territori grazie alle concessioni del primo e secondo arbitrato di Vienna e nel Banato, l'Ungheria entr\u00f2 infine nella seconda guerra mondiale nel 1941, combattendo principalmente contro l'Unione Sovietica. Nell'ottobre 1944, Hitler rimpiazz\u00f2 Horthy con il collaboratore nazista ungherese Ferenc Sz\u00e1lasi e il suo partito delle Croci Frecciate, allo scopo di evitare la defezione dell'Ungheria a favore dell'Unione Sovietica, com'era avvenuto pochi mesi prima con la Romania.\nLe Croci Frecciate aderirono in pieno alla politica razziale tedesca: durante la fase finale della guerra pi\u00f9 di 400.000 ebrei ungheresi e diverse decine di migliaia di zingari furono deportati nei campi di sterminio nazisti.\nAlla fine della seconda guerra mondiale, vennero ripristinati i confini ungheresi del 1920, eccetto piccole perdite territoriali a favore della Cecoslovacchia. L'Ungheria divenne parte della sfera d'influenza sovietica e dopo un brevissimo periodo di democrazia multipartitica, si trasform\u00f2 gradualmente in uno stato comunista nel biennio 1947-1949, sotto la dittatura di M\u00e1ty\u00e1s R\u00e1kosi e del Partito dei Lavoratori Ungheresi. Le truppe sovietiche erano entrate in Ungheria nel settembre 1944; inizialmente come esercito invasore e forza di occupazione, quindi su invito nominale del governo ungherese e infine in base all'appartenenza dell'Ungheria al Patto di Varsavia.\nIl 5 marzo 1953 mor\u00ec Iosif Stalin, lasciando un vuoto di potere al vertice dell'Unione Sovietica. Si apr\u00ec quindi una fase caratterizzata da un breve periodo di relativa \"destalinizzazione\" - durante la quale vennero tollerati velati sentimenti anti-stalinisti. La maggior parte dei partiti comunisti europei inizi\u00f2 a esprimere un'ala \"revisionista\". Il 17 giugno dello stesso anno i lavoratori di Berlino Est diedero vita a una insurrezione, richiedendo le dimissioni del governo della SED. Questa venne repressa rapidamente e con violenza, con l'aiuto dell'esercito sovietico. Il numero delle vittime fu tra le 125 e le 270.\nIl 13 giugno 1953, prima dell'insurrezione anticomunista di Berlino Est, il Politburo dell'URSS convoc\u00f2 i dirigenti comunisti ungheresi al Cremlino e defenestr\u00f2 il primo ministro ungherese M\u00e1ty\u00e1s R\u00e1kosi, \"il miglior discepolo ungherese di Stalin\", imponendogli di cedere il posto di primo ministro a Imre Nagy, che era gi\u00e0 stato ministro dell'Agricoltura in governi precedenti, ed era inviso a R\u00e1kosi. Fu Malenkov colui che sostenne con forza Nagy. Dopo l'insediamento del governo Nagy, il 4 luglio, inizi\u00f2 la liberazione di prigionieri politici, vittime delle \"purghe\" di R\u00e1kosi. Vennero prese diverse misure di liberalizzazione in campo economico, politico e culturale. Inizi\u00f2 inoltre la convivenza tra due personaggi politici tra loro incompatibili: Nagy e R\u00e1kosi.\nNel gennaio del 1955 il Politburo sovietico convoc\u00f2 al Cremlino i dirigenti comunisti ungheresi e attacc\u00f2 violentemente Nagy. Il ruolo dell'accusatore lo svolse lo stesso Malenkov (Lavrentij Beria era stato nel frattempo arrestato e giustiziato nel dicembre 1953 e, quindi, non faceva pi\u00f9 parte della delegazione che ricevette gli ungheresi, come nel 1953), che aveva sostenuto Nagy nel 1953. Le accuse riguardavano la gestione dell'agricoltura, che non aveva replicato il sistema dei \"kolchoz\" sovietici, e un eccessivo liberalismo, che avrebbe provocato una (blanda) manifestazione antisovietica durante un incontro tra le nazionali di pallanuoto dei due paesi, a Budapest, l'anno precedente, e in generale il \"deviazionismo borghese\". Le accuse si svolsero sulla base di un \"dossier\" preparato da Andropov, allora ambasciatore sovietico a Budapest. Poco dopo Nagy ebbe un lieve infarto. Dimesso dall'ospedale, durante la sua convalescenza, grazie all'azione di R\u00e1kosi, venne destituito da primo ministro.\nIl 25 marzo 1955 l'Organizzazione giovanile comunista ungherese fond\u00f2 a Budapest il \"circolo Pet\u0151fi\", che avr\u00e0 un ruolo essenziale negli avvenimenti del 1956. Il circolo era intitolato a S\u00e1ndor Pet\u0151fi, il poeta che secondo la leggenda avrebbe scatenato la rivoluzione del 1848 con la lettura di una sua poesia.\nIl 18 aprile del 1955 divenne primo ministro Andr\u00e1s Heged\u00fcs, un uomo di R\u00e1kosi. Il 14 maggio 1955 nacque il Patto di Varsavia, che legava l'URSS e i \"paesi satelliti\" a un'alleanza militare di \"reciproca assistenza\". Poco dopo Chru\u0161\u010d\u00ebv si rec\u00f2 a Belgrado, per riallacciare i rapporti con Tito, rotti in maniera drammatica all'epoca di Stalin.\nIl 15 maggio 1955 venne firmato il Trattato di Stato austriaco, che pose fine all'occupazione alleata dell'Austria, che divent\u00f2 quindi una nazione indipendente e demilitarizzata. Come diretta conseguenza, il 26 ottobre 1955 l'Austria dichiar\u00f2 formalmente la propria neutralit\u00e0. Il trattato e la dichiarazione cambiarono significativamente le strategie della pianificazione militare nella guerra fredda, in quanto crearono un cordone neutrale che spaccava la NATO da Vienna a Ginevra e aumentava l'importanza strategica dell'Ungheria per il Patto di Varsavia.\nTra giugno e luglio 1955 continu\u00f2 un certo processo di \"normalizzazione\". Rajk, impiccato nel 1949 per \"titismo\", venne riabilitato \"post mortem\", sia pure solo con un documento interno al partito socialista. Il cardinale J\u00f3zsef Mindszenty venne trasferito dal carcere al domicilio coatto nel castello di Almassy, presso Fels\u0151pet\u00e9ny.\nComincia la rivolta - 23 ottobre.\nVerso le 15 del 23 ottobre 1956, studenti dell'Universit\u00e0 di Tecnologia e di Economia di Budapest si riunirono di fronte alla statua di Pet\u00f5fi a Pest, per inscenare una manifestazione pacifica di solidariet\u00e0 a favore di Gomu\u0142ka. Nagy fu reclamato dalla folla e pronunci\u00f2 un breve discorso dal Parlamento al termine del corteo in serata, ma non ebbe grande successo: la folla fischi\u00f2 il suo \"elvtarsak\" (compagni), parola classica del gergo comunista col quale esord\u00ec, perch\u00e9 non ne poteva pi\u00f9 di quell'appellativo, n\u00e9 grad\u00ec il suo invito a rimettere tutto alle decisioni del Partito. La radio trasmise un discorso minaccioso di Ger\u00f5. Il piccolo raduno iniziale attrasse progressivamente moltissime altre persone e si trasform\u00f2 rapidamente da dimostrazione in protesta. Molti soldati ungheresi di servizio in citt\u00e0 si unirono ai dimostranti, strappando le stelle sovietiche dai loro berretti e lanciandole alla folla. Incoraggiata, questa folla crescente decise di attraversare il grande fiume Danubio che divide in due la citt\u00e0 e di muoversi verso il palazzo del Parlamento. All'apice, la folla contava almeno duecentomila persone (ma il numero preciso \u00e8 difficile da calcolare) senza un \"leader\" riconosciuto. I manifestanti demolirono l'enorme statua di Stalin e distrussero diverse librerie sovietiche.\nDavanti alla sede della radio ungherese, chiesero che venisse trasmesso un comunicato stilato in 16 punti. La direzione della radio finse di accettare, ma la delegazione accolta nella sede della radio venne arrestata. Al diffondersi della notizia, il palazzo fu preso d'assedio dai manifestanti che chiesero la liberazione immediata della delegazione. La polizia di sicurezza (\u00c1VH) apr\u00ec il fuoco sulla folla, provocando i primi morti tra i manifestanti: inizi\u00f2 cos\u00ec una vera e propria battaglia. Altre manifestazioni in altri centri del paese conobbero un destino simile: l'\u00c1VH sparava e uccideva.\nIn serata, il comitato centrale del partito si riun\u00ec e decise di \"chiedere l'intervento delle truppe sovietiche in caso di necessit\u00e0\". Fu creato un comitato militare, il 24 si decise la nomina di Imre Nagy a capo del governo, in sostituzione di Andr\u00e1s Heged\u00fcs, ed egli coopt\u00f2 due suoi collaboratori. A tarda notte si decise che sussisteva il caso di necessit\u00e0 e venne richiesto l'intervento delle truppe sovietiche. Questo aggrav\u00f2 rapidamente gli scontri e le manifestazioni presero un carattere insurrezionale: le auto della polizia vennero rovesciate e date alle fiamme, dalle fabbriche d'armi e dai lavoratori degli arsenali vennero distribuite armi ai civili. Le sedi dell'\u00c1VH furono assediate dalla folla. Quando le autorit\u00e0 cercavano di rifornire la polizia di sicurezza, nascondendo le armi in un'ambulanza con sirene e lampeggianti accesi, la folla la intercettava e s'impossessava delle armi.\nQuello stesso 23 ottobre l'Unione Sovietica attiv\u00f2 i piani d'emergenza che erano stati predisposti fin dai primi di ottobre, per un'azione di polizia che intervenisse nella situazione interna dell'Ungheria. Il Praesidium del Comitato centrale dell'URSS era preoccupato dalla situazione interna ungherese gi\u00e0 da aprile, quando i rapporti di Andropov lo avevano portato a conoscenza del piano di R\u00e1kosi per eliminare un gran numero di intellettuali. La preoccupazione era cresciuta in autunno, quando Ger\u0151 aveva mostrato di avere perso il controllo del partito. L'intervento sovietico, iniziato di fatto il 24 ottobre, cominci\u00f2 impiegando forze gi\u00e0 presenti in Ungheria. Questi soldati sovietici erano diventati adusi allo stile di vita ungherese. La loro missione tradizionale era quella di difendere l'Unione Sovietica da un'invasione della NATO. Questo primo intervento fu politicamente confuso: ad esempio, quando una colonna di carri armati incontr\u00f2 una marcia di protesta verso Parlamento, i carri accompagnarono i dimostranti.\nDal 23 ottobre al 4 novembre.\nNelle fabbriche si formarono consigli operai, perlopi\u00f9 di orientamento anarco-sindacalista, che proclamarono lo sciopero generale. Mosca risped\u00ec Mikojan e Suslov a Budapest. In seguito alla comparsa dei blindati sovietici, si estese l'insurrezione. Il grosso dei combattimenti avvenne a Budapest. I comandanti sovietici spesso negoziavano dei cessate il fuoco a livello locale con i rivoluzionari. In alcune regioni le forze sovietiche riuscirono a fermare l'attivit\u00e0 rivoluzionaria.\nIl 25 ottobre s'insedi\u00f2 il governo Nagy, in cui comparve il filosofo marxista Luk\u00e1cs insieme ad altri moderati. K\u00e1d\u00e1r divenne segretario del partito al posto di Ger\u0151. Dinanzi agli assalti alle sedi della radio e del partito, l'\u00c1VH spar\u00f2 sui rivoltosi. Intanto, in varie parti del Paese, sorsero i Consigli operai che richiesero il ritiro dei sovietici e libere elezioni, mentre si susseguivano i combattimenti. In alcune province (Borsod e Gy\u0151r-Sopron) il potere pass\u00f2 in mano ai consigli e l'\u00c1VH venne sciolta.\nIl 28 ottobre le truppe sovietiche, assieme ad elementi dell'esercito ungherese fedeli al vecchio regime, concepirono un piano di contrattacco, ma non era affatto sicuro che sarebbero riusciti ad avere la meglio (forti dubbi serpeggiavano in proposito anche fra i comandanti ungheresi). Altri ufficiali dell'esercito si rifiutarono di partecipare all'iniziativa e di sparare sui rivoltosi. Una parte della polizia, capeggiata dal questore di Budapest S\u00e1ndor Kop\u00e1csi, stava con questi ultimi. Cos\u00ec unit\u00e0 dell'esercito, come quelle della caserma Kili\u00e1n, dov'era di stanza il colonnello P\u00e1l Mal\u00e9ter, spedito a reprimere l'insurrezione il 25 ottobre e, pur con qualche esitazione, passato dalla parte degli insorti. Come risultato, l'esercito ungherese rest\u00f2 sostanzialmente passivo. Nagy intervenne per scongiurare una carneficina e inizi\u00f2 trattative febbrili, prima con Andropov, poi con Mikojan e infine con lo stesso Chru\u0161\u010d\u0451v. In quel momento l'attitudine del Cremlino continuava ad essere quella di considerare Nagy un elemento prezioso per trovare una via d'uscita pacifica, \"alla polacca\", concedendo maggiore autonomia e ritirando anche le truppe, se necessario. Mentre le trattative procedevano, i sovietici compirono maldestre mosse militari e vennero sostanzialmente battuti dagli uomini di Mal\u00e9ter. Nagy negoziava con i sovietici un cessate il fuoco che annunci\u00f2 alle 13 e 20 assieme al riconoscimento del carattere nazionale e democratico dell'insurrezione e all'avvio di negoziati con gli insorti. Annunci\u00f2 anche l'imminente ritiro delle truppe sovietiche e lo scioglimento dell'\u00c1VH. Il partito socialista si \"autosciolse\", Ger\u0151 raggiunse R\u00e1kosi nel suo esilio in URSS. La tregua teneva.\nRinacquero sindacati, giornali e associazioni culturali abolite da R\u00e1kosi. A Roma 101 intellettuali comunisti firmarono un appello di solidariet\u00e0 con gli insorti. Vari agenti dell'\u00c1VH e dirigenti del partito (compreso il segretario di Budapest, di orientamento riformatore) vennero trucidati, mentre si inizi\u00f2 a formare una Guardia Nazionale composta dagli insorti. Il 30 ottobre Mikojan e Suslov ritornarono a Budapest, latori di una risoluzione del Praesidium che stabiliva rapporti paritari tra l'URSS e gli altri paesi socialisti. Si decise, quindi, di non intervenire militarmente. Si form\u00f2 un nuovo governo Nagy quadripartito composto da comunisti, socialdemocratici, nazional-contadini e piccoli proprietari. Il cardinale Mindszenty venne liberato e ricondotto a Budapest. Capo di quella pattuglia di liberatori fu il maggiore di origini italiane Antal Pallavicini (che finir\u00e0 impiccato il 10 dicembre 1957).\nNel frattempo inizi\u00f2 la crisi di Suez: l'aviazione anglo-franco-israeliana attacc\u00f2 in forze l'Egitto, che aveva nazionalizzato il canale. Il 31 ottobre a Mosca il Praesidium del Comitato centrale dell'URSS, assenti Mikojan e Suslov che si trovavano in Ungheria, si risolse per l'intervento, soprattutto in considerazione della situazione internazionale e per non dare \"un segno di debolezza a favore degli imperialisti\". Nikita Chru\u0161\u010d\u0451v, una volta deciso l'intervento, spron\u00f2 Ivan Serov, il comandante del KGB con il quale aveva un lungo sodalizio e una ricambiata stima dai tempi dell'Ucraina, a intervenire invadendo in forze l'Ungheria. Venne chiesto un parere al maresciallo Ivan Stiepanovic Koniev, maresciallo dell'URSS, comandante in capo del Patto di Varsavia, sul tempo necessario per schiacciare la rivolta e la risposta fu tre giorni. Venne cos\u00ec decisa l'invasione col nome in codice operazione \"Turbine\".\nIl 1\u00ba novembre i movimenti di truppe corazzate dell'Armata Rossa alle frontiere e all'interno dell'Ungheria divennero evidenti. Nagy chiese spiegazioni ad Andropov che lo rassicur\u00f2: si stanno ritirando, sono solo movimenti \"tecnici\". Le spiegazioni non erano credibili e il governo proclam\u00f2 la neutralit\u00e0, chiedendo per telescrivente all'ONU di mettere all'ordine del giorno la questione ungherese, con la previsione di una garanzia internazionale dei quattro grandi (inclusa quindi l'URSS) della neutralit\u00e0 ungherese. Ci\u00f2 non avverr\u00e0 in tempo utile.\nIl 2 novembre il Consiglio di Sicurezza dell'ONU mise all'ordine del giorno la questione ungherese. In Ungheria Mal\u00e9ter fu nominato ministro della difesa. Mentre Chru\u0161\u010d\u00ebv volava prima a Bucarest (Romania) e poi a Brioni (Jugoslavia), per ottenere dai rispettivi Partiti comunisti al potere l'assenso all'invasione, nel paese inizi\u00f2 a tornare la calma e la Guardia Nazionale inizi\u00f2 a mettere ordine. Gi\u00e0 il 1\u00ba novembre sera K\u00e1d\u00e1r era sparito dalla circolazione e volato a Mosca, contraddicendo le sue dichiarazioni di difesa della \"nostra gloriosa rivoluzione\", diffuse quello stesso giorno, assieme a Ferenc M\u00fcnnich. Fu Andropov a fare pressioni in tal senso su M\u00fcnnich, un filo-sovietico stalinista, il quale a sua volta convinse K\u00e1d\u00e1r. Nella confusione di quei momenti, la loro sparizione pass\u00f2 quasi inosservata. A Mosca, K\u00e1d\u00e1r parl\u00f2 davanti al Praesidium e afferm\u00f2 che \"un intervento armato ridurrebbe a zero la credibilit\u00e0 morale dei comunisti\".\nIl 3 novembre Mal\u00e9ter e la delegazione ungherese, che stava affrontando una seconda tappa di negoziati per il ritiro dei militari sovietici in un acquartieramento dell'Armata Rossa comandato dal generale Malinin, vennero arrestati da Ivan Serov e dai suoi uomini. Malinin protest\u00f2 vigorosamente, ma dovette fare buon viso a cattivo gioco. Nel frattempo, i consigli approvarono una mozione in cui si stabiliva la ripresa del lavoro in tutta l'Ungheria il 5 novembre. K\u00e1d\u00e1r a Mosca era impegnato nelle discussioni sulla formazione di un nuovo governo.\nLa reazione politica sovietica.\nAnche se si ritiene comunemente che la dichiarazione ungherese di voler uscire dal Patto di Varsavia abbia provocato la soppressione della rivoluzione da parte dell'esercito sovietico, le minute degli incontri al Praesidium del Comitato Centrale del PCUS indicano che le richieste di ritiro delle truppe sovietiche furono solo uno fra tanti diversi fattori che determinarono la scelta dell'invasione e soprattutto che la dichiarazione di neutralit\u00e0 ungherese fu posteriore alla decisione dell'invasione e susseguente alle informazioni sull'afflusso di nuove truppe sovietiche ai confini dell'Ungheria.\nMentre il \"Praesidium\" aveva discusso e deciso di non intervenire, una fazione favorevole alla linea dura e che si radunava attorno a Molotov, spingeva per l'intervento. Chru\u0161\u010d\u0451v e il generale \u017dukov non erano favorevoli all'intervento, ma la paura di uno sgretolamento del sistema a causa delle tendenze centrifughe nei paesi satelliti, inaspr\u00ec la posizione rigida del \"Praesidium\" del PCUS.\nLe posizioni espresse dai rivoltosi ungheresi che pi\u00f9 allarmarono il \"Praesidium\" del CC del PCUS furono lo spostamento verso la democrazia parlamentare multipartitica e la costituzione del Consiglio Nazionale Democratico dei Lavoratori. Entrambe sfidavano la predominanza del Partito Comunista Sovietico nell'Europa Orientale e forse nella stessa Unione Sovietica. Mentre Regno Unito e Francia erano impegnate militarmente e politicamente in Egitto nella crisi di Suez, gli Stati Uniti espressero il 27 ottobre la loro posizione per bocca del Segretario di Stato dell'amministrazione Eisenhower, John Foster Dulles: \u00abNon guardiamo a queste nazioni [Ungheria e altre del Patto di Varsavia] come a potenziali alleati militari\u00bb. Mai, in modo concreto, al di l\u00e0 della retorica politica, gli USA presero in considerazione la possibilit\u00e0 di un intervento militare, ma nemmeno quella di esercitare pi\u00f9 forti pressioni politiche sull'URSS.\nFu sostanzialmente \"Radio Free Europe\" da Monaco di Baviera ad esasperare la situazione, ventilando la possibilit\u00e0 di un intervento militare occidentale, americano in particolare, fornendo acqua al mulino della tesi sovietica e poi kadariana della \"controrivoluzione\". Sulla base di questa combinazione di considerazioni di politica interna e di politica estera, il \"Praesidium\" dell'URSS, il 31 ottobre, decise di rompere il cessate il fuoco e di spazzare via la rivoluzione ungherese. Chru\u0161\u010d\u0451v titub\u00f2 a lungo, ma, una volta presa la decisione, fece pressioni sul KGB perch\u00e9 intervenisse in fretta.\nLa rivoluzione schiacciata (4-10 novembre).\nIl 4 novembre l'Armata Rossa arriv\u00f2 alle porte di Budapest con circa 200.000 uomini e 4.000 carri armati, e inizi\u00f2 l'attacco, trovando un'accanita resistenza nei centri operai; la sproporzione abissale delle forze in campo era tale che le resistenze ebbero comunque vita brevissima. In serata K\u00e1d\u00e1r raggiunse l'Ungheria e fece annunciare dalla citt\u00e0 di Szolnok, con un messaggio radio, la formazione di un \"governo rivoluzionario operaio e contadino\".\nAnche Nagy fece trasmettere tramite \"Radio Kossuth Libera\" (radio di Stato) alle ore 5,20 il seguente messaggio, che venne ripetuto anche in inglese, russo, e francese:\nNagy e diversi suoi compagni trovarono rifugio nell'ambasciata jugoslava, dopo aver ricevuto assicurazioni sulla possibilit\u00e0 della concessione dell'asilo politico. Istv\u00e1n Bib\u00f3, unico ministro a non lasciare il Parlamento denunci\u00f2, in nome del governo, l'illegalit\u00e0 dell'occupazione. Il 14 novembre si form\u00f2 il consiglio operaio centrale di Budapest e dintorni, che proclam\u00f2 lo sciopero generale, chiese il ritiro delle truppe sovietiche e il ritorno del governo Nagy. K\u00e1d\u00e1r dovette negoziare a lungo con i Consigli operai prima di riguadagnare il controllo della situazione. Il 22 novembre i rifugiati dell'ambasciata jugoslava uscirono con un salvacondotto di K\u00e1d\u00e1r per \"fare ritorno a casa\", ma in realt\u00e0 vennero immediatamente rapiti dai sovietici. Si rifiutarono di riconoscere il nuovo governo e vennero deportati a Snagov, in Romania.\nIl 4 novembre tutti i piani che erano stati predisposti per diversi giorni diedero i loro frutti. Le truppe sovietiche impiegate erano diverse da quelle di stanza in Ungheria, che erano state utilizzate nelle operazioni precedenti. Queste non avevano simpatie per gli Ungheresi, e, allo scopo di evitare possibili tentennamenti nell'andare a reprimere un popolo \"fratello\", era stato detto loro che ci si poteva aspettare un attacco delle truppe americane da nord (rendendo cos\u00ec possibile lo scoppio di una terza guerra mondiale). L'Unione Sovietica giustificher\u00e0 poi il suo intervento sulla base della responsabilit\u00e0 nei confronti di un alleato del Patto di Varsavia, ovvero il governo K\u00e1d\u00e1r, che disse essersi formato il 4 novembre. Le truppe sovietiche assegnate al compito provenivano dalla riserva nazionale, le altre nazioni del Patto di Varsavia non fornirono truppe.\nQuesto intervento, contrariamente a quello del 23 ottobre, non si affidava a colonne di carri armati senza sostegno che penetravano in aree urbane densamente popolate. L'intervento del 4 novembre venne costruito attorno ad una strategia combinata di incursioni aeree, bombardamenti di artiglieria e azioni coordinate tra carri e fanteria (i sovietici impiegarono circa 4\u00a0000 carri armati) per penetrare nelle aree urbane nevralgiche. Mentre l'esercito ungherese metteva in piedi una resistenza scoordinata, fu la classe operaia ungherese, organizzata dai propri Consigli, che gioc\u00f2 un ruolo chiave nel combattere le truppe sovietiche. A causa della forza della resistenza della classe operaia, furono le zone industriali e proletarie di Budapest ad essere bersagliate di preferenza dall'artiglieria sovietica e dai raid aerei. Queste azioni continuarono in modo improvvisato fino a quando i Consigli di lavoratori, studenti e intellettuali chiesero il cessate il fuoco il 10 novembre.\nLa decisione di Mosca.\nNel valutare le motivazioni dell'intervento sovietico, si devono esaminare diversi fattori. \nIl \"Praesidium\" del Comitato Centrale del PCUS cerc\u00f2 di sostenere un governo ungherese che fosse controllato da un partito amico. Alla fine di ottobre il governo Nagy si era spinto ben oltre i limiti accettabili dal PCUS. Per la maggioranza del \"Praesidium\", le istanze del controllo dei lavoratori in Ungheria erano incompatibili con la propria idea di socialismo e dovevano essere eliminate. Le relazioni internazionali sovietiche nell'Europa centrale non erano dettate solo dal desiderio di esercitare un'egemonia di stampo imperiale, ma anche dalla paura di un'invasione da ovest. Queste paure erano radicate profondamente nella politica estera sovietica: risalivano alla guerra civile e a quella con la Polonia negli anni 1920. Fu comunque l'invasione tedesca dell'URSS nel 1941, aiutata dallo Stato ungherese, che cement\u00f2 il concetto sovietico di un necessario cuscinetto difensivo di Stati alleati in Europa Centrale.\nDal punto di vista del gruppo dirigente sovietico di quel tempo, va citata la causa probabilmente determinante della decisione di effettuare l'invasione - idea osteggiata fino all'ultimo da Mikojan - e cio\u00e8 la paura di Chru\u0161\u010d\u0451v di essere rovesciato dagli stalinisti (Molotov, ad esempio), che gi\u00e0 mordevano il freno e che difficilmente gli avrebbero perdonato di avere \"perso l'Ungheria\". Questa paura era assai pi\u00f9 giustificata delle vecchie e tradizionali visioni staliniste dell'\"accerchiamento\" che non erano cos\u00ec presenti in un Chru\u0161\u010d\u0451v, convinto della possibilit\u00e0 della coesistenza pacifica. Non c'\u00e8 dubbio che Molotov avrebbe tentato di rovesciarlo in tale evenienza, facendo appello certamente alle \"antiche paure\" per raccogliere attorno a s\u00e9 l'Armata rossa, che pullulava ancora di ufficiali che dovevano la loro carriera a Stalin.\nNel 1956 c'era inoltre il timore diffuso, e reale, di un dilagare a macchia d'olio del \"fenomeno Ungheria\", un effetto domino, com'\u00e8 stato scritto. C'erano state manifestazioni di massa a Varsavia (Polonia) in appoggio della rivoluzione ungherese, e anche in Romania in diversi luoghi ebbero luogo manifestazioni di protesta. Sempre in Romania, in Transilvania, nell'Universit\u00e0 Bolyai di Cluj si era costituito un \"movimento studentesco\" al quale aderivano molti docenti iscritti al partito. Il tutto somigliava molto ai prodromi della rivoluzione ungherese. Il KGB riferiva che in Cecoslovacchia, a Bratislava e altri centri di provincia, dove avevano luogo manifestazioni studentesche, c'era una \"crescente ostilit\u00e0 e sfiducia nell'Unione Sovietica\".\nNella stessa Unione Sovietica c'era stata un'ondata di disordini come contraccolpo della destalinizzazione. Nella primavera del '56 si erano verificati disordini in Georgia - Paese tradizionalmente insofferente al dominio sovietico fin dai tempi dell'ottobre 1917 (era saldamente in mano, allora, ai menscevichi) - a Tbilisi e in altre citt\u00e0, e il Cremlino aveva dichiarato la legge marziale in tutto il Paese, inviando truppe e carri armati. Durante il primo intervento in Ungheria, nell'universit\u00e0 di Mosca studenti e docenti avevano manifestato contro l'intervento ed erano stati repressi. Anche a Jaroslavl' c'erano state manifestazioni di protesta e il KGB era intervenuto con mano pesante. Dal fronte degli scrittori sovietici si temeva - a torto o ragione - una loro emulazione del circolo Pet\u0151fi.\nIl gruppo dirigente dell'URSS dell'epoca era composto da uomini che erano sopravvissuti allo stalinismo. Questo vale anche per gli stessi stalinisti come Molotov, che si era salvato da una purga (una delle ultime due) grazie alla provvidenziale morte di Stalin. Abituati a fronteggiare avversit\u00e0 e pericoli di ogni genere, non erano certo nel panico di fronte ad una situazione difficile, ma appariva loro chiaro che c'era un rischio reale di sgretolamento dell'URSS e del suo sistema, una specie di \"anticipazione\" di quanto avverr\u00e0 assai pi\u00f9 tardi, dopo la caduta di Gorba\u010d\u00ebv e del regime.\nBisogna inoltre tenere anche presente che, come gi\u00e0 detto, Mikojan, che era stato inviato in Ungheria assieme a Suslov in quanto \"specialista\" di quel Paese, \u00e8 stato fino all'ultimo fautore di una soluzione negoziata, cercando di scongiurare l'invasione anche dopo che questa era gi\u00e0 stata decisa (in sua assenza, essendo lui in Ungheria), appena rientrato al Cremlino. La sua idea continuava ad essere quella di una soluzione \"alla Gomu\u0142ka\", che impedisse di \"perdere l'Ungheria\", e insieme di non perdere credibilit\u00e0 internazionale anche e soprattutto all'interno dei \"Paesi satelliti\". Inseguendo Nikita Chru\u0161\u010d\u0451v nel cortile del Cremlino, mentre questi stava partendo per il suo giro dei Paesi dell'Est per ottenere quanto meno una \"neutralit\u00e0\" se non l'approvazione dell'invasione, Mikojan arriver\u00e0 a minacciare le dimissioni, anche se in modo un po' oscuro. Chru\u0161\u010d\u0451v equivocher\u00e0 il suo discorso, interpretandolo come una minaccia di suicidio, e lo inviter\u00e0 a non fare sciocchezze. Quando Chru\u0161\u010d\u0451v rientrer\u00e0 dal suo giro, sar\u00e0 ormai troppo tardi, e Mikojan si adatter\u00e0 agli eventi.\nAnche un oscuro quadro, funzionario alla Pianificazione, Maksim Suburov, si pronunci\u00f2 contro la soluzione militare, perch\u00e9 \"avrebbe giustificato l'esistenza della NATO\", una motivazione non molto lontana da quella di Mikojan. A quanto risulta, furono le uniche due voci contrarie all'intervento dell'Armata rossa. Lo stesso K\u00e1d\u00e1r, che aveva partecipato in modo convinto al movimento rivoluzionario, all'inizio si dichiar\u00f2 a Mosca per una soluzione negoziata. I sovietici, dietro suggerimento di Tito, preferirono lui a Ferenc M\u00fcnnich - un uomo a quanto si dice dal carattere piuttosto servile - perch\u00e9 pi\u00f9 credibile, a causa del suo passato non solo nei brevi giorni della rivoluzione: era stato lui stesso una vittima di R\u00e1kosi.\nDal 10 novembre in poi.\nTra il 10 novembre e il 19 dicembre i consigli dei lavoratori negoziarono direttamente con le forze di occupazione sovietiche. Mentre riuscirono a ottenere alcuni rilasci di prigionieri politici, non ottennero il loro scopo, il ritiro dei sovietici. J\u00e1nos K\u00e1d\u00e1r, capo del Partito Socialista Operaio Ungherese form\u00f2 un nuovo governo, col supporto dell'URSS, che dopo il dicembre 1956 aument\u00f2 costantemente il suo controllo sull'Ungheria. Sporadici attacchi della resistenza armata continuarono fino alla met\u00e0 del 1957.\nImre Nagy, P\u00e1l Mal\u00e9ter e il giornalista Mikl\u00f3s Gimes vennero processati e giustiziati in gran segreto dal governo di K\u00e1d\u00e1r il 16 giugno 1958, dopo un processo a porte chiuse durato cinque giorni. Jozsef Szilagyi, capo della segreteria di Nagy, era gi\u00e0 stato giustiziato due mesi prima.\nIl Primate cattolico d'Ungheria, il cardinale J\u00f3zsef Mindszenty trov\u00f2 rifugio nella sede della rappresentanza diplomatica statunitense a Budapest, dove sarebbe rimasto per ben quindici anni. Altre esecuzioni avvennero a pi\u00f9 riprese. Le stime della CIA, pubblicate negli anni sessanta, parlano approssimativamente di 1.200 esecuzioni.\nNel 1963 la gran parte dei prigionieri politici sopravvissuti della rivoluzione ungherese del 1956 furono rilasciati dal governo di J\u00e1nos K\u00e1d\u00e1r.\nIl 23 ottobre 1989, a pochi mesi dalla caduta del regime comunista e in occasione del trentatreesimo anniversario della rivoluzione, venne ufficialmente proclamata la Repubblica d'Ungheria, che perse definitivamente la vecchia denominazione di Repubblica Popolare. Da allora tale giorno \u00e8 festa nazionale.\nImre Nagy e tutte le vittime della rivolta del '56 sono stati riabilitati. Il funerale di Nagy, come gi\u00e0 accadde per Rajk, \u00e8 stato \"ripetuto\", o forse \u00e8 pi\u00f9 corretto dire ha avuto luogo per la prima volta, il 16 giugno 1989. Per il Partito comunista italiano, un paio di anni prima di cambiare nome in PDS, ai funerali partecip\u00f2 Achille Occhetto, l'allora segretario. Gorba\u010d\u00ebv ammetter\u00e0 come errore l'intervento militare del '68 a Praga ma non quello del '56 a Budapest. L'11 e il 12 novembre 1992 il presidente russo Boris Eltsin, succeduto a Michail Gorba\u010d\u00ebv, in visita a Budapest, rese omaggio ai caduti della rivoluzione e, parlando al Parlamento ungherese, chiese scusa per l'invasione. Consegn\u00f2 inoltre al governo ungherese i documenti sovietici sulle vicende del '56.\nCause.\nIl collasso economico e i bassi standard di vita provocarono un profondo malcontento nella classe lavoratrice, reso manifesto ad esempio dai violenti scontri che spesso accompagnavano le partite di calcio. I contadini erano scontenti delle politiche terriere promosse dal Partito Socialista, il quale non fu neppure in grado di unire le sue ali riformista e stalinista. Oltre a questo si aggiungevano le proteste di giornalisti e scrittori non soddisfatti delle loro condizioni di lavoro e dell'impossibilit\u00e0 di un controllo diretto dei loro sindacati. Il malcontento degli studenti ruotava intorno alle condizioni accademiche e ai criteri di accesso all'universit\u00e0, con proteste che sfociarono nella creazione di sindacati studenteschi indipendenti. \nIl discorso di Nikita Chru\u0161\u010d\u0451v sul governo sovietico sotto Stalin caus\u00f2 un acceso dibattito all'interno dell'\"\u00e9lite\" del Partito Socialista Ungherese: proprio mentre all'interno del Partito era in pieno corso la discussione sulla \"leadership\", la popolazione si mobilit\u00f2.\nDibattito storico.\nL'importanza storica e politica della rivoluzione ungherese del 1956 \u00e8 ancora ampiamente dibattuta.\nLe principali visioni sulla natura della rivoluzione sono:\nEsiste dunque una grande variet\u00e0 di posizioni storiografiche, in conflitto e spesso inconciliabili. Per giunta, poich\u00e9 la rivoluzione ebbe breve vita, \u00e8 molto difficile speculare su quali sarebbero stati i suoi effetti se avesse avuto successo.\nGli effetti sulla sinistra italiana.\nLo \"scoop\" dell'\"Avanti!\" e la presa di posizione del gruppo dirigente del Partito Socialista Italiano a favore della rivoluzione ungherese.\nIl giornalista Luigi Fossati, allora inviato dell'\"Avanti!\", si trov\u00f2 casualmente a realizzare un grande \"scoop\": presente a Budapest durante la rivoluzione dell'ottobre 1956, fu l'unico giornalista occidentale ad assistere personalmente alla rivolta del popolo ungherese contro il regime stalinista di R\u00e1kosi fino all'arrivo, il 4 novembre, dei carri armati inviati da Mosca. Scrisse quindi una serie di articoli basati su quanto da lui personalmente osservato e su quanto riferitogli direttamente dai partecipanti alla sollevazione popolare, che riusc\u00ec a far recapitare al suo giornale tramite un connazionale in partenza per l'Italia.\nL'\"Avanti!\" pubblic\u00f2 gli articoli senza alcuna censura, bench\u00e9 contenessero l'implicita accusa all'URSS di aver invaso militarmente l'Ungheria al solo scopo di reinstaurare l'ortodossia sovietica e di stroncare il tentativo di rinnovamento del regime comunista richiesto dalla maggioranza della popolazione ungherese. All'epoca il Partito Socialista Italiano era ancora molto legato al PCI e al mito dell'Unione Sovietica come patria del socialismo reale.\nIl \"reportage\" di Fossati fu ripreso da quasi tutti i giornali italiani e da molti quotidiani e periodici esteri.\nLo \"scoop\" dell'\"Avanti!\" determin\u00f2 la presa di posizione della gran parte del gruppo dirigente del Partito Socialista Italiano a favore della rivoluzione ungherese, con il definitivo allontanamento del PSI dal regime sovietico.\nNel numero dell'\"Avanti!\" del 28 ottobre 1956, in cui era pubblicato il reportage di Fossati, il segretario del PSI, Pietro Nenni scrisse:\nNenni restitu\u00ec il Premio Stalin per la pace conferitogli cinque anni prima e devolse la somma ricevuta alla Croce Rossa Internazionale in favore delle vittime della rivoluzione ungherese e della crisi di Suez.\nAll'interno del partito fond\u00f2 la corrente \"autonomia socialista\", tendente a creare le condizioni per un governo espressione di un accordo tra i socialisti e il centro, contrapposta alla corrente dei \"carristi\", cos\u00ec chiamati perch\u00e9 favorevoli ai carri armati delle truppe sovietiche in Ungheria, i cui componenti, in gran parte, uscirono dal Partito nel 1964 per dar vita al nuovo PSIUP.\nLa polemica con il PCI, che appoggi\u00f2 senza remore l'intervento delle truppe sovietiche in Ungheria, fu durissima.\nTra i dirigenti comunisti dell'epoca si distinse Giorgio Napolitano, il quale solo nel 2006, in occasione del 50\u00ba anniversario dei \"fatti d'Ungheria\" ammise che \"Nenni aveva ragione\".\nLa posizione dei socialisti sulla vicenda ungherese e la presa di distanze dal regime sovietico favorirono l'ingresso nel PSI degli ultimi \"azionisti\" (Codignola), provenienti dalla lista di Unit\u00e0 Popolare e di alcuni esponenti comunisti usciti dal PCI proprio in conseguenza dell'appoggio all'intervento sovietico in Ungheria, tra i quali Antonio Giolitti, Loris Fortuna, Antonio Ghirelli.\nLa pubblicazione del \"reportage\" di Luigi Fossati nei \"Libri Bianchi\" Einaudi.\nIl 17 novembre 1956, a due settimane dall'invasione sovietica in Ungheria, l'editore torinese Giulio Einaudi scrisse al segretario del PCI Palmiro Togliatti e, rinnovandogli la sua fiducia politica e stima personale, lo esortava a partecipare al processo di \"normalizzazione\" dell\u2019Ungheria, facendosi promotore, a livello internazionale, dell'idea di un socialismo diverso da quello sovietico: \u00abA mio avviso non perderei un minuto, e anche con sollecitudine mi recherei a Mosca, a Belgrado, a Varsavia, a Budapest. Porteresti tutto il peso della tradizione di lotta del Partito [\u2026]. Scusami per questa lettera, dettata dalla coscienza delle comuni responsabilit\u00e0, di una grande fiducia nel socialismo, di una grande stima per la tua persona\u00bb.\nTre giorni dopo, il 20 novembre 1956, Einaudi, non avendo ricevuto risposta, o avendola ricevuta negativa da parte del segretario del Pci, scrisse al segretario del PSI Pietro Nenni per richiedergli l'autorizzazione a pubblicare il \"reportage\" di Fossati da Budapest, con una sua prefazione: \u00abDa parte mia vorrei soltanto dire che la pubblicazione di una Casa non di partito darebbe alla tua prefazione e al resoconto dei fatti d'Ungheria un significato politico, una \"presa\", nel Paese, su un'opinione pubblica intontita e disorientata, di cui tu sei meglio di me in grado di valutare l\u2019importanza in questo momento.\u00bb.\nNenni, comprendendo che l'iniziativa di Einaudi avrebbe allargato la discussione sui \"fatti d'Ungheria\" a tutta la sinistra, facendo conoscere la posizione socialista di difesa dell'autonomia del popolo ungherese dall'intervento militare sovietico, acconsent\u00ec alla pubblicazione e fece avere a Einaudi una prefazione che introdusse il testo di Fossati: \u00abLe corrispondenze di Luigi Fossati all'\"Avanti!\" sugli avvenimenti di Budapest sono qualcosa di pi\u00f9 di un \"reportage\"; sono la testimonianza di un socialista\u00bb. Parole politicamente nette che vennero riprodotte in nero sull'austera copertina bianca che, studiata dall'artista e grafico Bruno Munari, divent\u00f2 la veste ufficiale della nuova collana di libri d'attualit\u00e0 edita dalla Einaudi, che da essa prese il nome: \"I libri bianchi\".\nEinaudi aveva dunque deciso di divulgare nel primo libro della nuova serie bianca della sua attivit\u00e0 editoriale una ricostruzione dei fatti contraria a quella sostenuta dal Pci di Togliatti, partito con il quale egli aveva sempre coltivato un rapporto privilegiato seppur non privo di contrasti.\nSi tratt\u00f2 a tutti gli effetti di un atto politico, la cui forza fu resa ancora pi\u00f9 dirompente dal fatto che intorno a Giulio Einaudi, in quei turbinosi mesi del 1956, si muoveva tutta la casa editrice, a cominciare dalla cellula aziendale comunista intitolata a Giaime Pintor che, negli ultimi giorni di ottobre, approv\u00f2 all'unanimit\u00e0 due documenti di critica alle posizioni del Pci sui fatti polacchi e ungheresi\nLa posizione assunta dalla cellula Pintor contro la linea del Partito ebbe un'eco nell'intervento di Togliatti nella riunione della Direzione del PCI del 30 ottobre: \u00abL'altra posizione sbagliata \u00e8 che la sommossa \u00e8 stata democratica e socialista e dovevamo sostenerla fin dall'inizio. Assieme a ci\u00f2 attacco al partito per non essersi mosso sui problemi internazionali dopo il XX congresso. Posizioni di organizzazioni e gruppi di compagni a Pisa, Mantova, Modena, Cellula Pintor (di Torino) e di Roma (giornalisti e intellettuali)\u00bb (dal verbale della seduta)).\nA Roma, la sede della casa editrice divent\u00f2 uno dei punti di riferimento degli intellettuali e degli studenti universitari comunisti in dissenso con la linea del PCI. Nelle stanze dell'Einaudi si raccolsero le firme di adesione alla lettera del 29 ottobre indirizzata al Comitato centrale del PCI \u2013 il cosiddetto \"Manifesto dei 101\" \u2013 promossa da Carlo Muscetta, allora direttore della rivista \"Societ\u00e0\".\nNel novembre del 1956 l'invasione sovietica dell'Ungheria trovava dunque la casa editrice gi\u00e0 compatta e attiva sul fronte del dissenso con il partito di Togliatti.\nLa forte unit\u00e0 politica del gruppo einaudiano si tradusse subito nella realizzazione di un progetto editoriale dedicato all\u2019attualit\u00e0. \"Sono tempi nuovi che esigono libri nuovi\", come scrisse l'autore anonimo \u2013 ma sicuramente si trattava di Calvino \u2013 che cos\u00ec presentava la collana dei \"Libri bianchi\", gi\u00e0 attiva da due anni, ai lettori del \"Notiziario Einaudi\": \u00abMesi cruciali per la storia del mondo, quelli che stiamo vivendo. Le nostre giornate sono scandite dall'uscita delle edizioni speciali dei quotidiani, dalle notizie che ci porta la radio. Il ritmo dei libri \u00e8 necessariamente pi\u00f9 lento, eppure i volumetti della serie \"bianca\" che gi\u00e0 nei caratteri della copertina richiamano l'immediatezza \u2013 tanto spesso drammatica \u2013 dei giornali, intendono non solo seguire ma precedere l'attualit\u00e0, un precedere che vorremmo equivalesse a un prevenire, informandoci tempestivamente dei problemi che s'affacciano alla ribalta.\n\"Qui Budapest\", come fu intitolato il \"reportage\" di Fossati, inaugur\u00f2 con successo la collana dei \"Libri bianchi\": fu salutato dalla stampa come \u00abil primo libro sull'insurrezione magiara\u00bb, \u00abuna delle testimonianze pi\u00f9 esaurienti e obiettive che si possano avere in Italia sulle drammatiche giornate di ottobre e novembre in Ungheria\u00bb, \u00abuna raccolta di corrispondenze di grande interesse ed importanza non solo per il quadro obiettivo dei tragici avvenimenti che da esse risulta, ma soprattutto per cogliere, in queste osservazioni secche e apparentemente spassionate, il travaglio ideologico del socialismo italiano a contatto con fatti di valore traumatico\u00bb.\nIl libro di Fossati fu un successo editoriale per la tempestivit\u00e0 della pubblicazione (gennaio 1957), ma anche per la raffinatezza dell'analisi proposta. Le doti di scrittura di Fossati si accompagnavano alla sottigliezza e alla profondit\u00e0 analitica che l'autore dimostrava nell'elaborazione di considerazioni politiche su eventi ancora in corso. Per Fossati la scrittura diventava il mezzo attraverso cui operare una scelta di campo, in senso politico-ideologico ma, prima ancora, in senso morale:\n\u00abMentre vi trasmetto le ultime note stese durante la battaglia della capitale ungherese, desidero fare una sola precisazione: in questi venti giorni pieni di orrori e violenze, ho parlato con molti operai, con studenti di Budapest. Non ho confuso i loro volti con quelli dei provocatori di marca fascista. Questi lavoratori, questi studenti, mi hanno raccomandato di raccontare esattamente i fatti di cui ero stato testimone diretto. Ho cercato di mantenermi fedele all'impegno, nel limite delle mie forze: l'ho ritenuto, in un momento tanto doloroso, un obbligo morale\u00bb.\nA \"Qui Budapest\" segu\u00ec, come secondo volume della collana dei \"Libri Bianchi\", lo scritto di Antonio Giolitti \"Riforme e rivoluzione\", uscito nei primi mesi del 1957, destinato ad avere un'ampia eco nel dibattito politico suscitato nella sinistra italiana dai fatti di Ungheria.\nNel dicembre del 1956 si era tenuto a Roma l'VIII Congresso del Pci, nell'ambito del quale Giolitti espresse pubblicamente il suo dissenso rispetto all'interpretazione ufficiale del partito sui fatti di Ungheria. Di fronte alle richieste di chiarimento avanzate dalla direzione del Pci, Giolitti per rispondere in maniera pi\u00f9 analitica scrisse un memoriale, destinato quindi a rimanere nell'ambito ristretto del partito. Ma una volta depositato questo scritto presso la direzione comunista su di esso non si apr\u00ec alcuna discussione e sul suo autore cal\u00f2 il silenzio. Giolitti decise allora di rendere pubbliche le sue riflessioni attraverso la casa editrice con cui egli collaborava dal 1943.\n\"Riforme e rivoluzione\" usc\u00ec nei primi mesi del 1957. Alla fase preparatoria della sua pubblicazione la casa editrice si dedic\u00f2 con impegno intellettuale e passione civile inusuali. A cominciare dal testo stampato in copertina, che venne sottoposto a un'elaborazione minuziosa di cui Giulio Bollati, il principale collaboratore di Giulio Einaudi, diede notizia a Giolitti in una lettera del primo aprile 1957: \u00abDopo uno spoglio accurato dei passi del tuo libro che meglio esprimono il contenuto e lo spirito del lavoro, Einaudi e noi con lui, ci siamo fermati su questo (p. 22 delle bozze): \u00abAffrontare questi problemi in questi termini non \u00e8 \"revisionismo senza principi\": ci\u00f2 comporta non l'abbandono dei principi, bens\u00ec dei vecchi schemi [\u2026] e il riesame di certi giudizi e di certe previsioni sulla crisi del capitalismo che i fatti hanno smentito e che l'analisi marxista non solo permette, ma si impone di correggere\u00bb.\nIl testo della fascetta, avvertiva Bollati, \u00e8 stato approvato \u00aball'unanimit\u00e0 da tutti quanti\u00bb. Attraverso la pubblicazione dello scritto di Giolitti la casa editrice pot\u00e9 dunque misurare la sua capacit\u00e0 di incidere sul dibattito politico in atto attraverso quello che Calvino defin\u00ec a tutti gli effetti \u00abun libro per la discussione\u00bb.\nDa un punto di vista commerciale, il manifesto di Giolitti rappresent\u00f2, per gli standard di quegli anni, un successo, raggiungendo nel giro di pochi mesi la quarta edizione, suscit\u00f2 consensi e malumori che spaccarono ulteriormente la compagine della sinistra italiana lungo la linea Psi-Pci. Sulle pagine della stampa nazionale si innesc\u00f2 un fitto dibattito intorno alle tesi del \u00abcompagno Giolitti\u00bb.\nGiorgio Napolitano, ex Presidente della repubblica italiana (nel 1956 responsabile della commissione meridionale del Comitato Centrale del PCI), condann\u00f2 la presa di posizione di Giolitti, qualificando come controrivoluzionari gli insorti ungheresi.\nA 50 anni di distanza Giorgio Napolitano, nella sua autobiografia politica \"Dal PCI al socialismo europeo\", parl\u00f2 del suo \"grave tormento autocritico\" riguardo a quella posizione, nata dalla concezione del ruolo del Partito comunista come \u00abinseparabile dalle sorti del campo socialista guidato dall'URSS\u00bb, contrapposto al fronte \"imperialista\".\nNel 2006, in occasione dell'anniversario dei fatti d'Ungheria del 1956, Antonio Giolitti ricev\u00e9 l'omaggio del presidente della Repubblica Giorgio Napolitano, il quale, recandosi personalmente nella sua abitazione romana, riconobbe che cinquant'anni prima la ragione stava dalla sua parte. Il 26 settembre 2006 il Presidente Napolitano, in visita ufficiale in Ungheria, rese omaggio al monumento ai caduti della rivoluzione e alla tomba di Imre Nagy..\nMa la risposta pi\u00f9 inattesa arriv\u00f2 proprio dall'interno del PCI, che decise di rispondere pubblicamente a \"Riforme e rivoluzione\" attraverso un opuscolo firmato da Luigi Longo, vicesegretario del Pci, e intitolato \"Revisionismo nuovo e antico\".\nUn opuscolo, quello di Longo, che la Einaudi pubblic\u00f2 nella primavera del 1957 come sesto volume dei \"Libri bianchi\": fu un'occasione importante per la collana di presentarsi come spazio libero di discussione e confronto sui temi politici all'ordine del giorno. Il senso della scelta di questa pubblicazione venne reso esplicito nella brevissima nota editoriale che accompagn\u00f2 lo scritto di Longo: \u00abCi sembra che una discussione pubblica tanto franca ed esplicita tra due esponenti del maggior partito di sinistra costituisca nella nostra recente vita politica un fatto nuovo e chiarificatore, suscettibile di ulteriori interessanti sviluppi. La discussione tra Longo e Giolitti si inserisce nel pi\u00f9 ampio dibattito in corso nello schieramento della sinistra italiana. La nostra collana resta aperta a quanti, uomini di cultura e uomini politici, vorranno contribuire ad approfondirlo\u00bb.\nIl PCI e i fatti d'Ungheria.\nLa linea ufficiale del PCI fu dettata dal suo segretario generale Palmiro Togliatti, secondo cui non bisognava perdere di vista la globalit\u00e0 del processo storico di affermazione del comunismo.\nA partire dalla sollecitazione lanciata nell'ottobre 1986 dallo storico magiaro-francese Fran\u00e7ois Fejto, sono stati trovati i documenti che comprovano al di l\u00e0 di ogni ragionevole dubbio che Togliatti sollecit\u00f2 i sovietici all'intervento armato contro la rivoluzione ungherese: in una sua lettera del 30 ottobre 1956 al Comitato Centrale del PCUS, pubblicata su \"La Stampa\" l'11 settembre 1996, scrisse:\nTogliatti aveva gi\u00e0 inviato la lettera ai sovietici, all'insaputa di tutti gli altri dirigenti comunisti italiani, quando, la sera del 30 ottobre, si riun\u00ec la direzione del PCI, nel corso della quale egli enunci\u00f2 il celebre principio: \u00abSi sta con la propria parte anche quando sbaglia\u00bb.\nPalmiro Togliatti sostenne anche: \u00ab\u00c8 tutta colpa di quegli agitatori qualunquisti del Circolo Pet\u00f6fi di Pest e dell'influenza esercitata dal filosofo Gy\u00f6rgy Luk\u00e1cs, comunista per modo di dire. Lo rimanderemo a scrivere i suoi libri a Vienna, come ha fatto per tanto tempo. [...] Giunto a questo punto \u00e8 mia opinione che una protesta contro l'Unione Sovietica avrebbe dovuto farsi se essa [...] non fosse intervenuta, e con tutta la sua forza questa volta, per sbarrare la strada al Terrore bianco e schiacciare il fascismo nell'uovo, nel nome della solidariet\u00e0 che deve unire nella difesa della civilt\u00e0 tutti i popoli, ma prima di tutto quelli che gi\u00e0 si sono posti sulla via del socialismo\u00bb.\nA fine novembre 1957, durante la Prima Conferenza mondiale dei partiti comunisti tenutasi a Mosca, Togliatti vot\u00f2, insieme agli altri \"leader\" comunisti (tranne il segretario del Partito Comunista Polacco Gomulka, presente il nuovo \"leader\" ungherese J\u00e1nos K\u00e1d\u00e1r) a favore della condanna a morte dell'ex presidente del Consiglio ungherese Imre Nagy e del generale P\u00e1l Mal\u00e9ter, ministro della Difesa, arrestati l'anno prima dalle truppe sovietiche d'occupazione, il 3 novembre nel quartier generale sovietico di T\u00f6k\u00f6l e il 22 novembre appena uscito dall'ambasciata jugoslava con il salvacondotto del governo K\u00e1d\u00e1r, con l'accusa di aver aperto \u00abla strada alla controrivoluzione fascista\u00bb.\nLa condanna a morte sarebbe stata sancita soprattutto su pressione della Cina. Secondo quanto affermato dallo stesso K\u00e1d\u00e1r in un verbale di riunione del CC del partito comunista ungherese del 29 novembre 1957, Togliatti preg\u00f2 di rinviare quelle ingombranti esecuzioni a dopo le imminenti elezioni politiche italiane del 25 maggio 1958, perch\u00e9 il PCI non ne fosse troppo danneggiato. L'invito fu accolto e Imre Nagy fu impiccato il 16 giugno 1958.\nA Pietro Ingrao, che era andato a trovarlo subito dopo l'invasione per confidargli il suo turbamento, riferendogli di non avere dormito la notte per l'angoscia, Togliatti rispose: \u00abIo invece ho bevuto un bicchiere di vino in pi\u00f9\u00bb.\nIngrao, pur nel suo \"turbamento\", essendo all'epoca direttore del quotidiano del PCI \"l'Unit\u00e0\", si trov\u00f2 a firmare due perentori editoriali (\"Da una parte della barricata a difesa del socialismo\", uscito senza firma il 25 ottobre 1956, e \"Il coraggio di prendere posizione\", pubblicato il 27 ottobre a firma \"P. I.\") con cui esprimeva una durissima condanna della Rivoluzione ungherese, una posizione filo-sovietica della quale si sarebbe pubblicamente pentito nel prosieguo della sua vicenda politica.\n\"L'Unit\u00e0\" defin\u00ec gli operai insorti \"teppisti\" e \"spregevoli provocatori\", nonch\u00e9 \"fascisti\" e \"nostalgici del regime horthyiano\", giustificando l'intervento delle truppe sovietiche, sostenendo che si trattasse di un elemento di \"stabilizzazione internazionale\" e di un \"contributo alla pace nel mondo\".\nIl corrispondente del giornale comunista Orfeo Vangelista cos\u00ec descriveva i \"fatti d'Ungheria\":\n\u00abGruppi di facinorosi, seguendo evidentemente un piano accuratamente studiato, hanno attaccato la sede della radio e del Parlamento. Gruppi di provocatori in camion hanno lanciato slogan antisovietici apertamente incitando a un'azione controrivoluzionaria. In piazza Stalin i manifestanti hanno tentato di abbattere la statua di Stalin. L'intervento sovietico \u00e8 un dovere sacrosanto senza il quale si ritornerebbe al terrore fascista tipo Horty. Le squadre dei rivoltosi sono composte prevalentemente da giovani rampolli della aristocrazia e della grossa borghesia\u00bb.\nLuigi Longo sostenne la tesi della rivolta imperialista: \u00abL'esercito sovietico \u00e8 intervenuto in Ungheria allo scopo di ristabilire l'ordine turbato dal movimento rivoluzionario che aveva lo scopo di distruggere e annullare le conquiste dei lavoratori\u00bb.\nUmberto Terracini dichiar\u00f2: \u00abL'intervento sovietico non pu\u00f2 che trovare unanime appoggio e solidariet\u00e0 in tutti i veri democratici italiani\u00bb.\nTuttavia la base del partito rimase molto scossa e negli anni successivi si ebbe un calo degli iscritti al PCI. Contestualmente si ebbero diverse manifestazioni di piazza di militanti comunisti scesi a sostegno dei rivoluzionari ungheresi.\nLa CGIL prese posizione a favore degli insorti, con un comunicato approvato all'unanimit\u00e0 dalla Segreteria della Confederazione il 27 ottobre 1956 e redatto dal vice-Segretario socialista Giacomo Brodolini, con la piena approvazione del Segretario generale Giuseppe Di Vittorio: \u00abLa Segreteria della CGIL esprime il suo profondo cordoglio per i caduti nei conflitti che hanno insanguinato l'Ungheria [...] , ravvisa in questi luttuosi avvenimenti la condanna storica e definitiva dei metodi antidemocratici di governo e di direzione politica ed economica che determinano il distacco fra dirigenti e masse popolari... deplora che sia stato richiesto e si sia verificato in Ungheria l'intervento di truppe straniere...\u00bb (\"Avanti!\" e \"l'Unit\u00e0\" del 28 ottobre 1956).\nPoich\u00e9 si era diffusa la voce che l'atteggiamento assunto dalla C.G.I.L. riguardo agli avvenimenti ungheresi fosse dovuto principalmente alle pressioni dei sindacalisti socialisti, Di Vittorio si sent\u00ec di dover dimostrare che tale posizione rifletteva effettivamente le convinzioni di tutti i membri della segreteria confederale (del resto il documento era stato votato all'unanimit\u00e0), rilasciando a sua volta una dichiarazione all'agenzia di stampa S.P.E., affermando che \u00abgli avvenimenti hanno assunto un carattere di cos\u00ec tragica gravit\u00e0 che essi segnano una svolta di portata storica\u00bb e che \u00ab\u00e8 un fatto che tutti i proclami e le rivendicazioni dei ribelli, conosciuti attraverso le comunicazioni ufficiali di radio Budapest, sono di carattere sociale e rivendicano libert\u00e0 e indipendenza. Da ci\u00f2 si pu\u00f2 desumere chiaramente che \u2014 ad eccezione di elementi provocatori e reazionari legati all'antico regime - non vi sono forze di popolo che richiedano il ritorno del capitalismo o del regime di terrore fascista di Horty\u00bb..\nPer questa sua presa di posizione Giuseppe Di Vittorio fu assoggettato da Togliatti ad una sorta di \"processo interno\" al PCI, nel quale il \"leader\" sindacale fu costretto ad aderire alla posizione ufficiale del partito, in una sorta di abiura di quanto in precedenza da lui affermato, giustificando pubblicamente la sua condotta di sindacalista con l'esigenza di unit\u00e0 della confederazione. L'episodio \u00e8 raccontato nella \"fiction\" sulla vita di Giuseppe Di Vittorio \"Pane e libert\u00e0\" del 2009.\nAlcuni intellettuali comunisti deplorarono l'intervento sovietico nel \"Manifesto dei 101\", firmato tra gli altri da un gruppo di storici (Renzo De Felice, Luciano Cafagna, Salvatore Francesco Romano, Piero Melograni, Roberto Zapperi, Sergio Bertelli, Francesco Sirugo, Giorgio Candeloro), da alcuni universitari comunisti romani (Alberto Caracciolo, Alberto Asor Rosa, Mario Tronti, Enzo Siciliano), dal filosofo Lucio Colletti, da alcuni critici (Dario Puccini, Mario Socrate, Luciano Lucignani), da artisti e studiosi d'arte (Lorenzo Vespignani e Corrado Maltese), da uomini di cinema (Elio Petri), da giuristi (Vezio Crisafulli), da architetti (Piero Moroni) e da scienziati (Franco Graziosi e Luciano Angelucci).\nMolti intellettuali iscritti o simpatizzanti del PCI si dimisero dal Partito - tra di essi Antonio Giolitti, Eugenio Reale, Vezio Crisafulli, Fabrizio Onofri, Natalino Sapegno, Domenico Purificato, Gaetano Trombatore, Carlo Aymonino, Carlo Muscetta, Loris Fortuna, Antonio Ghirelli, Italo Calvino, Elio Vittorini, Rachele Farina - o presero le distanze in maniera netta dal PCI dopo l'appoggio dato all'invasione sovietica, in ci\u00f2 unendosi alla critica nei confronti dell'intervento armato formulata pubblicamente da chi aveva gi\u00e0 abbandonato da tempo il partito (Ignazio Silone).\nTale presa di posizione fu favorita dalle dichiarazioni della CGIL e del Partito Socialista Italiano, in particolare della sua corrente autonomista guidata da Pietro Nenni, che condann\u00f2 senza riserve la repressione. L'approvarono invece alcuni esponenti della sinistra socialista, da allora definiti \"carristi\"."}
{"id": "251008", "revid": "110038918", "url": "https://it.wikipedia.org/wiki?curid=251008", "title": "Talnakhite", "text": "La talnakhite \u00e8 un minerale.\nOrigine e giacitura.\nIl minerale talnakhite prende il nome dalla citt\u00e0 siberiana di Talnach, dove \u00e8 stato scoperto nel 1963."}
{"id": "251009", "revid": "1442080", "url": "https://it.wikipedia.org/wiki?curid=251009", "title": "Isocubanite", "text": "La isocubanite \u00e8 un minerale."}
{"id": "251010", "revid": "1442080", "url": "https://it.wikipedia.org/wiki?curid=251010", "title": "Orickite", "text": "La orickite \u00e8 un minerale."}
{"id": "251011", "revid": "124418767", "url": "https://it.wikipedia.org/wiki?curid=251011", "title": "Socialisti autonomisti", "text": "Durante la Guerra Fredda, in particolare fino agli anni sessanta-settanta, erano chiamati Autonomisti, per distinguerli dai \"Carristi\", i socialisti che operavano per l'affermazione dell'autonomia del PSI dal PCI dopo un decennio di politica frontista: quelli che poi saranno i socialisti liberali, i socialisti riformisti, i socialdemocratici.\nI socialisti autonomisti: i \"\"socialdemocratici\".\nIl 18 gennaio 1947 con la scissione dal PSI del gruppo democratico-riformista dei \"saragattiani\" (contrari al fronte unico PSI-PCI), la maggior parte dei socialisti autonomisti usc\u00ec dal PSI e conflu\u00ec nel nuovo partito socialista, democratico e filo-occidentale, (il \"Partito Socialista dei Lavoratori Italiani\", poi \"Partito Socialista Democratico Italiano\"). All'interno del Psi l'ultimo baluardo riformista-autonomista, contro una stragrande maggioranza di sinistra filo-comunista e massimalista, rimase la piccola pattuglia dei romitiani, rappresentata all'interno del Comitato Centrale PSI (80 membri), solo da 3 esponenti: Jacometti, Perrotti e lo stesso Romita.\nAl \"26\u00ba Congresso\" (Roma, gennaio 1948), Segretario di partito Basso, il Comitato Centrale viene abolito e tutti i suoi poteri avocati alla Direzione. Dei 21 membri della Direzione, 8 sono tendenzialmente autonomisti.\nDopo il \"27\u00ba Congresso\" straordinario, il \"28\u00ba Congresso\" (Firenze, maggio 1949) Romita e Viglianesi passano al partito socialdemocratico, e la corrente autonomista viene sciolta. Pietro Nenni riprende in mano il partito divenendone il Segretario.\nAl \"29\u00ba Congresso\" (Bologna, gennaio 1951) la sinistra totalizza il 90% dei posti nel Comitato centrale: analoga la situazione nel 30\u00ba (Milano, gennaio 1953) pur se si manifestano nuovi fermenti autonomistici.\nIl successivo Congresso di Torino (aprile 1955) segna la ripresa della dialettica interna del partito.\nI nuovi autonomisti: i \"craxiani\"\".\nLa spaccatura del PSI dur\u00f2 in pratica fino all'avvento di Bettino Craxi che riun\u00ec tutto il partito su posizioni filo-occidentali.\nAll'inizio degli anni ottanta inizi\u00f2 infatti una revisione ideologica ed anche estetica del partito, effettuata in buona parte dallo stesso Craxi. Ad esempio, vennero cancellati dal programma politico alcuni termini che potevano ricondurre al marxismo; venne eliminato il termine \"autonomismo\" che venne sostituito con la parola \"riformismo\", giudicata pi\u00f9 inerente dalla corrente moderata e democratico-riformista. Venne inoltre abolito il termine \"Comitato Centrale\" (perch\u00e9 esso riconduceva immediatamente ai partiti comunisti), sostituito dal pi\u00f9 neutro \"Assemblea Nazionale\", nella quale entrarono a far parte oltre ai politici anche uomini dello spettacolo, della moda, dello sport e della cultura. Si rinunci\u00f2 al tradizionale anticlericalismo socialista (con l'approvazione del nuovo Concordato) e fu infine ridotto e poi eliminato (dal 1987) il simbolo della falce e martello nel logo del PSI, sostituito dal vecchio simbolo ottocentesco del garofano rosso, che da allora divenne emblema del partito.\nL'epicentro del potere socialista e craxiano era Milano, centro nevralgico della finanza e degli affari, con il cui ambiente il PSI fin\u00ec per identificarsi. Si avvicendarono alla guida del comune una giunta monocolore socialista appoggiata all'esterno da altre forze laiche, con l'adesione del PCI, guidata da Carlo Tognoli, per ben 2 mandati (1976-1986), seguita, nel dicembre 1986, dall\u2019elezione a Primo Cittadino di Paolo Pillitteri, cognato di Craxi."}
{"id": "251013", "revid": "287204", "url": "https://it.wikipedia.org/wiki?curid=251013", "title": "Raguinite", "text": "La raguinite \u00e8 un minerale. Fu scoperto per la prima volta nel 1969 da Yvette Laurent, Paul Picot, Roland Pierrot, Francois Permigneat e T. Ivanov nel deposito geologico di Alsar (Kavadarci) in Macedonia del Nord. Venne chiamato cos\u00ec in onore del professore di mineralogia francese Eug\u00e8ne Raguin (1900\u20132001).\nAbito cristallino.\nIn cristalli microscopici pseudoesagonali.\nOrigine e giacitura.\nIn depositi idrotermali.\nForma in cui si presenta in natura.\nIn aggregati lamellari di cristalli oblunghi concresciuti con la pirite associati alla lor\u00e1ndite ed al realgar.\nLocalit\u00e0 di ritrovamento.\nAd Alsar (Macedonia del Nord)."}
{"id": "251014", "revid": "1776051", "url": "https://it.wikipedia.org/wiki?curid=251014", "title": "Picotpaulite", "text": "La picotpaulite \u00e8 un minerale."}
{"id": "251016", "revid": "827882", "url": "https://it.wikipedia.org/wiki?curid=251016", "title": "Luzonite", "text": "La luzonite \u00e8 un minerale. Fu scoperta nel 1874 nelle Filippine, nella localit\u00e0 di Mankayan, nell'isola di Luzon, da cui ha preso il nome.\nAbito cristallino.\nPseudoottaedrico.\nOrigine e giacitura.\nL'origine \u00e8 idrotermale di bassa e modetata temperatura.\nIl minerale si trova in alcuni giacimenti di rame o altri giacimenti metalliferi, spesso associata a enargite, minerale dalla stessa composizione chimica ma dalla differente struttura cristallina, ma associato anche ad altri minerali cupriferi tra cui calcopirite e tetraedrite.\nForma in cui si presenta in natura.\nIn granuli, massivo, in aggregati. I cristalli sono molto rari."}
{"id": "251017", "revid": "729019", "url": "https://it.wikipedia.org/wiki?curid=251017", "title": "Famatinite", "text": "La famatinite \u00e8 un minerale omologo dell'enargite da cui differisce per la presenza dell'antimonio a posto dell'arsenico. Chimicamente \u00e8 un sale tioantimoniato di rame. Un sinonimo \u00e8 la stibioluzonite.\nOrigine e giacitura.\nClassificato dal 1873, il nome deriva dalla localit\u00e0 Sierra de Famatina, La Rioja, Argentina.\nForma in cui si presenta in natura.\nSi pu\u00f2 trovare in associazione con altri tioantimoniati come l'enargite."}
{"id": "251018", "revid": "486946", "url": "https://it.wikipedia.org/wiki?curid=251018", "title": "Socialisti carristi", "text": ""}
{"id": "251019", "revid": "1442080", "url": "https://it.wikipedia.org/wiki?curid=251019", "title": "Permingeatite", "text": "La permingeatite \u00e8 un minerale."}
{"id": "251021", "revid": "1442080", "url": "https://it.wikipedia.org/wiki?curid=251021", "title": "Briartite", "text": "La briartite \u00e8 un minerale."}
{"id": "251022", "revid": "1026699", "url": "https://it.wikipedia.org/wiki?curid=251022", "title": "Unificazione socialista", "text": "Con unificazione socialista si intende la ricomposizione in unit\u00e0 dei partiti che si richiamano al socialismo:\nA Palazzo Barberini, in realt\u00e0, la storia si era ripetuta: nel 1921 i socialisti di sinistra (comunisti) si erano staccati dal Partito Socialista Italiano perch\u00e9 il partito si era rifiutato di accettare la loro tesi del bolscevismo come \"partito guida\". Solo che allora, al Congresso di Livorno, la maggioranza fu con Giacomo Matteotti e Ludovico D'Aragona per l'autonomia socialista, mentre nel 1947 solo la minoranza conserv\u00f2 le idee di libert\u00e0 ed usc\u00ec dal partito con Saragat."}
{"id": "251025", "revid": "1855442", "url": "https://it.wikipedia.org/wiki?curid=251025", "title": "Convivenza pacifica", "text": "Il concetto di convivenza pacifica fu descritto da Papa Pio XII nell'enciclica \"Summi Pontificatus\" la quale indica il programma del suo pontificato (pubblicata il 20 ottobre 1939). La convivenza pacifica non deve essere pi\u00f9 solo quello negativo della rinuncia alla violenza ma quello positivo della fratellanza tra gli uomini ed i popoli."}
{"id": "251027", "revid": "453768", "url": "https://it.wikipedia.org/wiki?curid=251027", "title": "Coesistenza pacifica", "text": "Con il termine coesistenza pacifica si intende comunemente una dottrina di politica estera sviluppata in particolare in Unione Sovietica durante la Guerra fredda da Nikita Chru\u0161\u010d\u0451v in riferimento alle relazioni tra Unione Sovietica e Stati Uniti.\nSecondo tale teoria, la rivalit\u00e0 fra le due superpotenze atomiche sarebbe stata da leggersi non pi\u00f9 nell'ottica di una preparazione ad un futuro scontro militare, quanto nei termini di una sfida in termini politico-economici, non necessariamente preludio di un conflitto armato.\nIn generale, l'espressione viene utilizzata per indicare la convivenza non conflittuale di due sistemi o blocchi ideologicamente contrapposti.\nStoria.\nIl ricorso al termine \"coesistenza\" per definire i rapporti fra l'Occidente capitalista e lo stato socialista sovietico \u00e8 stato usato diverse volte dai leader politici dell'URSS. Gi\u00e0 Lenin aveva parlato di una \"pacifica coabitazione\" fra Unione Sovietica e stati occidentali, in occasione della tregua seguita al raggiunto riconoscimento da parte della comunit\u00e0 internazionale gli inizi degli anni '20.\nSebbene in linea di principio contraria ai dettami del marxismo ortodosso (per il quale vige una incompatibilit\u00e0 di fondo fra il sistema comunista e quello capitalista, destinata a sfociare in un conflitto inevitabile), la linea della coesistenza con l'Occidente ricevette una nuova formulazione ufficiale all'inizio degli anni '50 da parte di Malenkov, che parl\u00f2 di una possibile di convivenza fra blocco occidentale e sovietico, certo comunque del trionfo finale di quest'ultimo, in virt\u00f9 della sua intrinseca superiorit\u00e0.\nIn questa versione, presente nella relazione finale del XIX Congresso del Partito Comunista dell'Unione Sovietica del 1952, la linea politica venne ripresa nel 1956 nel discorso di Chru\u0161\u010d\u0451v, segretario generale del PCUS, al XX Congresso del Partito Comunista dell'Unione Sovietica, e divenne l'orientamento ufficiale del partito, pubblicizzato dallo stesso Chru\u0161\u010d\u0451v durante il suo viaggio in America nel 1959.\nIn esplicita rottura con la dottrina staliniana, Chru\u0161\u010d\u0451v parl\u00f2 apertamente di una possibilit\u00e0 di \"coesistenza pacifica\" con l'Occidente, la sfida con il quale sarebbe dovuta svilupparsi non tanto sul terreno della preparazione ad una pi\u00f9 o meno imminente terza guerra mondiale, quanto su quello di una contrapposizione competitiva politica, ideologica ed economica. Presupposto di questa visione era l'idea, di cui Chru\u0161\u010d\u0451v rimase sempre convinto, che il sistema pianificato comunista fosse intrinsecamente superiore a quello fondato sul dominio del libero mercato, e che avrebbe alla lunga prevalso naturalmente su quello rivale. Sul piano strategico, il possesso della bomba atomica, di cui l'URSS disponeva sin dal 1949, garantiva inoltre un effettivo deterrente contro un eventuale attacco diretto da parte statunitense.\nSul piano specificamente geopolitico, la dottrina venne talvolta definita della \"coesistenza competitiva\": con questa espressione si intendeva sottolineare lo sforzo da parte delle ideologie marxista da una parte e liberalista dall'altra di \"attrarre\" nel proprio campo, in virt\u00f9 della propria maggiore forza ideologica, quei paesi non ancora allineati che proprio negli anni '50 stavano iniziando a costituire un fronte importante del confronto fra le due superpotenze (in particolare in Asia e in Africa).\nLa teoria non era vista come una rinuncia alla lotta per il predominio del socialismo nel mondo, che per\u00f2, come lo stesso Chru\u0161\u010d\u0451v ebbe a dichiarare, deve astenersi dall'uso del conflitto aperto come mezzo di risoluzione delle controversie. Era anzi intesa come una vera e propria continuazione della lotta di classe, trasposta su un piano internazionale.\nLa dottrina della coesistenza pacifica divenne il nuovo cardine della politica estera sovietica post-staliniana. Questo non imped\u00ec tuttavia il presentarsi di acute crisi internazionali (come la crisi di Cuba e la costruzione del Muro di Berlino), n\u00e9 trattenne il segretario dall'approvare misure repressive simili a quelle del suo criticato predecessore, quali la repressione della rivoluzione ungherese del 1956. Il principio della coesistenza si mostr\u00f2 cos\u00ec applicabile solamente in relazione con gli Stati Uniti, e non nei confronti degli stati satelliti del blocco orientale.\nIl rifiuto della dottrina adottata dalla nuova dirigenza sovietica fu una delle concause della rottura con la Repubblica Popolare Cinese di Mao Zedong, che alla fine degli anni '50 giunse ad accusare Chru\u0161\u010d\u0451v di revisionismo, e che culmin\u00f2 con la rottura delle relazioni diplomatiche nel 1964.\nCon le dimissioni di Chru\u0161\u010d\u00ebv nel 1964, l'orientamento politico sovietico torn\u00f2 nuovamente ad essere percepito come \"pi\u00f9 rigido\" nei confronti delle posizioni occidentali (sebbene la possibilit\u00e0 di arrivare ad un vero e proprio conflitto su scala mondiale fosse di fatto abbandonata dai suoi successori), e l'espressione cadde in disuso nel lessico politico del PCUS.\nUso recente.\nCon la fine della Guerra fredda, l'espressione \u00e8 stata utilizzata al di fuori del suo contesto originario ed \u00e8 stata adottata in un senso pi\u00f9 generale. Nel suo discorso di Natale del 2004, Papa Giovanni Paolo II ha fatto appello ad una \"convivenza pacifica\" nell'area del Medio Oriente. "}
{"id": "251032", "revid": "1776051", "url": "https://it.wikipedia.org/wiki?curid=251032", "title": "Barquillite", "text": "La barquillite \u00e8 un minerale appartenente al gruppo della stannite, analogo alla briartite.\nEtimologia.\nIl nome deriva dal villaggio spagnolo di Barquilla, della Castiglia e Le\u00f3n sudoccidentale, nelle cui vicinanze \u00e8 stato reperito il minerale"}
{"id": "251033", "revid": "1442080", "url": "https://it.wikipedia.org/wiki?curid=251033", "title": "Kuramite", "text": "La kuramite \u00e8 un minerale."}
{"id": "251034", "revid": "729019", "url": "https://it.wikipedia.org/wiki?curid=251034", "title": "Stannite", "text": "La stannite \u00e8 un minerale (solfuro di rame ferro e stagno), \u00e8 conosciuta anche come volfsonite. Il nome del minerale deriva dall'elemento chimico stagno (in latino \"stannum\"), che \u00e8 contenuto nella stannite.\nAbito cristallino.\nCristalli scalenoedrici, tetraedrici, geminati.\nOrigine e giacitura.\nGenesi idrotermale, ma anche nelle vene-cuscinetto o filoni di stagno associato a pirite e calcopirite o a wolframite e cassiterite.\nForma in cui si presenta in natura.\nMassiva compatta, granulare, microcristallina, rari cristalli.\nQuest'ultima caratteristica rende il minerale non facile da riconoscere, nelle masse compatte si nota una certa mescolanza del minerale con la calcopirite e la pirite.\nLocalit\u00e0 di ritrovamento.\nIn alcune miniere in Cornovaglia, a Cinovec (Dub\u00ed) nella Repubblica Ceca, in Bolivia, in Germania ed in Australia."}
{"id": "251035", "revid": "1442080", "url": "https://it.wikipedia.org/wiki?curid=251035", "title": "Ferrok\u00ebsterite", "text": "La ferrok\u00ebsterite \u00e8 un minerale."}
{"id": "251036", "revid": "1272592", "url": "https://it.wikipedia.org/wiki?curid=251036", "title": "David Bryan", "text": " \u00c8 conosciuto soprattutto come tastierista dei Bon Jovi di cui \u00e8 cofondatore. \u00c8 inoltre noto per aver composto il pluripremiato musical di Broadway \"Memphis\" insieme a Joe DiPietro\".\" Nel 2018, Bryan \u00e8 stato inserito nella Rock and Roll Hall of Fame, in qualit\u00e0 di membro dei Bon Jovi.\nInfanzia.\nDavid nasce a Perth Amboy nel New Jersey e cresce a Edison. Il padre, Eddie Rashbaum (morto il 2 maggio 2003, mentre David era in tour), \u00e8 un famoso trombettista locale e influenza molto il figlio con la sua musica, mentre la madre, Florence Rashbaum, \u00e8 una casalinga molto attenta alla formazione culturale di David e di sua sorella Michelle. Frequenta le elementari alla Clara Barton Elementary School dove suona molti strumenti quali violino, viola, tromba e clarinetto. Terminate le elementari frequenta le medie alla Herbert Hoover Middle School e poi la J.P. Stevens High School dove si diploma e incontra il cugino di Jon, Joseph Bongiovi. Quest'ultimo lo mette in contatto con Jon che lo ingaggia in una cover band di Bruce Springsteen e degli Southside Johnny &amp; The Asbury Jukes. \u00c8 proprio in questo periodo che David crea uno stile personale traendo ispirazione da musicisti quali Mozart, Beethoven, Bach, Led Zeppelin, Deep Purple.\nDavid studia pianoforte dall'et\u00e0 di sette anni ogni venerd\u00ec per tredici anni con il maestro Emery Hack, laureto alla Julliard e direttore dell'NBC Symphony Orchestra per 16 anni, e all'et\u00e0 di 14 anni suona nella band Transistor. Dopo il liceo, studia medicina alla Rutgers University, preparandosi ad entrare alla Julliard.\nCon i Bon Jovi.\nSuccessivamente sceglie di formare una rock band con il suo vecchio compagno di scuola John Francis Bongiovi. Insieme ricercano una label che li produca, setacciando la east-cost. Inutile. Tornati a New York, si separano per breve tempo, fin quando l'amico John riceve una proposta da una casa discografica, complice anche il successo del brano \"Runaway\", incluso in una compilation di autori emergenti. Nascono cos\u00ec i Bon Jovi, di cui David \u00e8 sempre stato il tastierista e coautore di diversi brani quali Breakout e Love Lies nel CD di lancio della band \"Bon Jovi\", \"Only Lonely\", \"The Hardest Part Is the Night\", \"(I Don't Wanna Fall) To the Fire\" nel secondo album \"7800\u00b0 Fahrenheit\", \"In These Arms\" in \"Keep the Faith\" e \"Last Cigarette\" in \"Have a Nice Day\".\nIl teatro.\nDavid ha co-scritto il musical \"Memphis\" con Joe DiPietro, che ha avuto il suo debutto off-Broadway nel 2002. Il musical \u00e8 parzialmente ispirato dalla storia di Dewey Phillips, uno dei primi DJ bianchi a suonare la tipica \"black music\" del contesto musicale afro-americano di Memphis nei lontani anni cinquanta. Nel 2008 \"Memphis\" \u00e8 stato eseguito alla Jolla Playhouse in San Diego, California; lo spettacolo \u00e8 stato poi eseguito nel gennaio del 2009 a Seattle, Washington, prima di trasferirsi a Broadway nel corso del 2009. \"Memphis\" \u00e8 stato candidato a 8 premi Tony Award per la stagione 2010 di cui ne ha vinto quattro tra cui Miglior Musical, Miglior Colonna Sonora Originale, Miglior Orchestrazione e Miglior Libretto. \"Memphis\" ha vinto diversi premi Drama Desk e Outer Critics Circle Awards. Memphis \u00e8 ora in tour mondiale dal 2011. Da segnalare tra le 21 canzoni del musical (amate e cantate anche da David): \"The Music of My Soul\", \"Say a Prayer \"e \"Memphis Lives in Me (\"un articoloso arrangiamento sviluppato partendo dall'omonimo brano che compare anche nell'album solista di David \"On A Full Moon).\"\nGli autori di \"Memphis\", dal mese di ottobre, stanno scrivendo la sceneggiatura per riadattare lo stesso musical e riuscire a girare un film. La produzione appartiene ad Alcon Entertainment, di preopriet\u00e0 della Warner Bros.\nBryan ha inoltre co-scritto il musical \"The Toxic Avenger \"(ispirato all'omonimo film del 1984), sempre collaborando con Joe DiPietro. Il musical ha fatto il suo debutto off-Broadway a New York nel New World Stages il 6 aprile 2009. La storia riprende quella del film in cui come protagonista vi \u00e8 un mostro che da nemico diventer\u00e0 protettore della cittadina del New Jersey in cui \u00e8 ambientato il musical. La critica ha definito la produzione \"incredibilmente divertente\" e la musica accuratamente arrangiata. Due delle 18 canzoni componenti il musical sono tra le preferite di David che suona spesso nelle sue uscite in solista: \"You Tore My Heart Out\" e \"A Brand New Day in New Jersey\".\nLa terza, recente, collaborazione con DiPietro ha portato alla nascita di un nuovo musical carico dell'energico beat del rock 'n roll sessantiano: \"Chasing The Song. \"La creazione racconta le storie di un gruppo di cantautori pop americani\ntra il 1962 e il 1964 che hanno lavorato nel Brill Building, analizzando quella che era la musica prima dell'avvento rivoluzionario dei Beatles e, in particolare, il viaggio nel mondo della musica di una donna. Lo stesso David descrive il suo musical in un'intervista definendolo \"Una storia di fantasia sull'America\". Lo spettacolo ha debuttato il 13 maggio 2014 alla Potiker Playhouse di La Jolla (California); l'obiettivo ora, stando alle dichiarazioni di Bryan e del librettista DiPietro \u00e8 portare il musical a Broadway.\nDavid, in un'intervista al Journalstar, afferma che scrivere un musical non \u00e8 tanto differente dallo scrivere per i Bon Jovi. Queste le sue parole: \" Quando scrivo per Broadway mi esprimo attraverso un personaggio, uomo, donna, vecchio o bambino che sia; quando scrivo per la band, invece, mi esprimo direttamente nel testo dicendo quello che penso o che sento.\nVita privata.\nDavid ha sposato nel 25 agosto 1990, April McLean (originariamente sua fidanzata dai tempi del liceo) da cui ha avuto 3 figli: i gemelli Gabriella Luna e Colton Moon (nati il 10 marzo 1994) e Tyger Lily (nata il 28 aprile 2000). La coppia ha poi divorziato nel 2004 e David ha sposato Lexi Quaas il 7 agosto 2010 a Colts Neck, dove tuttora vivono.\nNel 1991, prima di collaborare con l'amico e collega chitarrista Richie Sambora per registrare l'album solista di Richie, Stranger in This Town, ha dovuto lottare con un parassita contratto durante l'appena terminato tour della band in Sud America. David \u00e8 stato ricoverato per due settimane in ospedale e poi un mese di riposo e convalescenza a casa. Cos\u00ec descrive il dolore patito \"Il parassita mangi\u00f2 il mio stomaco, l'intestino e ha attaccato le mie terminazioni nervose. Il mio sangue era stato avvelenato. Ero veramente malato...\" Fortunatamente riusc\u00ec a riprendersi in tempo per le sessioni di registrazione di \" Keep the Faith\".\nNel 1999 David ha subito un incidente domestico alla mano, tagliandosi quasi un dito con una sega circolare. Dopo un anno di riabilitazione ha potuto partecipare alle registrazioni di \"Crush\".\nL'impegno nel sociale.\nBryan \u00e8 molto attivo nel VH-1's Save The Music Foundation e nel IFH Eddie Rashbaum Trumpet Memorial Fund, associazione creata in onore di suo padre, medico e trombettista.\n\u00c8 attivo anche nella Only Make Believe di cui \u00e8 membro onorario del consiglio. Questa \u00e8 un'organizzazione non-profit che porta il teatro ai bambini malati cronici e disabili che sono costretti in ospedali e strutture di assistenza. David, con Dena Hammerstein, ha scritto l'inno per Only Make Believe, \"Rockin 'All Over the World\".\nEgli \u00e8 inoltre membro del consiglio di Damon Marks' Travalling Guitar Foundation.\nDavid \u00e8 stato anche nominato nel 2005 nella \"advisory board\" della MusicForAllFoundation da Bob Morrison.\nStrumentazione.\nDavid Bryan \u00e8 un endorser Yamaha, ma ha utilizzato e tuttora utilizza altre marche di tastiere oltre alla casa giapponese.\nRack in studio/live.\n- David Bryan possiede anche un pianoforte Steinway &amp; Sons, rivestito interamente del prezioso marmo bianco di Carrara, disegnato e creato appositamente per lui da GVM. Il pianoforte \u00e8 stato suonato il 26 maggio 2012 all'interno delle Cave di Fantiscritti dallo stesso David Bryan durante un concerto che ha inaugurato la prima edizione di Carrara Idol, un evento biennale di arte e cultura, ideato e promosso da Gualtiero Vanelli (proprietario della GVM La Civilt\u00e0 del Marmo) e il sostegno del Comune di Carrara. David ha partecipato come special guest anche alla seconda edizione del Carrara Idol che si \u00e8 tenuta lo scorso 8 aprile a Milano.\n- Durante i Promo Tour degli ultimi album a partire dal 2013 le tastiere di entrambi gli stand sono affiancate ciascuna da un LCD di una decina di pollici con funzione di teleprompter, sui quali, quindi, vengono trasmessi i testi delle canzoni, fresche degli studi di registrazione."}
{"id": "251037", "revid": "92920", "url": "https://it.wikipedia.org/wiki?curid=251037", "title": "Good Charlotte", "text": "I Good Charlotte sono un gruppo musicale pop punk statunitense formato nel 1996 dai gemelli Benji Madden (chitarra) e Joel Madden (voce), provenienti dal Maryland. Il nome deriva dal titolo di un libro per bambini: \"\" di Carol Beach York.\nStoria del gruppo.\nLa band era formata inizialmente solo dai gemelli Joel e Benji Madden che, in seguito, coinvolsero alcuni compagni di scuola: il bassista Paul Thomas, il batterista Aaron Escolopio e successivamente anche il chitarrista Billy Martin. Dopo alcuni anni \u00e8 subentrato Chris Wilson (che ha sostituito Aaron Escolopio), ora sostituito, dopo essersi allontanato per problemi di salute, da Dean Butterworth. I Good Charlotte sono nati ispirandosi ai Beastie Boys, ma seguono lo stile dei Clash, dei Green Day e dei blink-182.\nAlcune canzoni vengono dedicate proprio al loro periodo scolastico, cos\u00ec duro per chi si ribella alle regole. \nQuesto giovanile malessere viene raccontato in molte loro canzoni, come \"The Little Things\", tratto dal loro primo album, che dice:\nIl loro primo album, \"Good Charlotte\", ha introdotto la band nel mondo del punk melodico. Il secondo album, \"The Young and the Hopeless\", \u00e8 stato un vero e proprio successo pubblicato nel tardo autunno in America (2003), dove ha riscosso numerosi consensi con le canzoni \"The Anthem\", \"Girls &amp; Boys\" e \"Lifestyles of the Rich and Famous\".\nIl loro terzo album, \"The Chronicles of Life and Death\", contiene i successi della stagione 2005 \"I Just Wanna Live\" e \"We Believe\".\nIl loro nuovo lavoro, \"Good Morning Revival\", contiene canzoni come \"Victims of Love\" o \"Misery\", che parlano (anche indirettamente) della vita dei componenti del gruppo. I primi singoli estratti dall'album sono stati \"The River\", in collaborazione con M. Shadows e Synyster Gates, e \"Keep Your Hands off My Girl\".\nNel 2008 \u00e8 uscito \"The Greatest Remixes\", un album contenente alcuni remix dei pi\u00f9 grandi successi del gruppo realizzati da vari artisti. Nell'album \u00e8 inclusa una reinterpretazione della canzone \"Dance Floor Anthem\" realizzata dai Metro Station.\nIl quinto album dei Good Charlotte, \"Cardiology\", \u00e8 stato pubblicato il 2 novembre 2010.\nDescrivendo il nuovo sound a MTV News, Joel Madden disse che lui e la sua band sono stati molto influenzati dai blink-182, ma successivamente scrisse sul sito ufficiale che il genere dell'album sarebbe stato pop punk. Nella stessa intervista, Joel dichiar\u00f2 che quest'album \u00e8 completamente diverso dai primi tre, e si avvicin\u00e0 alle sonorit\u00e0 di \"Good Morning Revival\". A novembre, Chamillionaire annunci\u00f2 che i Good Charlotte parteciperanno al suo terzo album di studio.\nNel 2008 partecipano alla serie TV iCarly, comparendo nell'episodio 2x07 (iCarly va in Giappone parte 3).\nNell'articolo del 3 dicembre 2008 di \"Kerrang!\" i Good Charlotte annunciano che il loro quinto album sar\u00e0 pubblicato nel 2009 e sar\u00e0 intitolato \"Cardiology\". Successivamente, la data viene posticipata dall'ottobre 2009 al novembre 2010. A proposito di questo, Benji Madden ha dichiarato: \"[...] mi sono recato in studio per ascoltare il risultato del nostro lavoro e sono rimasto basito. Non era questo che avevo pensato per il nuovo disco dei Good Charlotte, adoro i testi e le musiche ma mi son accorto che in alcuni punti non si amalgamano bene, non suonano come desideravo. Dopo lo smarrimento iniziale ho deciso di cestinare 'Cardiology' e ricominciare da capo.\"\nDopo essere entrati in pausa indefinita nel 2011, nell'autunno 2015 il gruppo ha ripreso a registrare nuove canzoni e ad esibirsi dal vivo.\nIl 29 marzo 2016 hanno annunciato ufficialmente l'uscita del loro nuovo album, \"Youth Autority\", prevista per il 15 luglio 2016.\nNel 2018 i singoli \"Actual Pain\" e \"Prayers\" anticipano il settimo album \"Generation RX\".\nAttivismo.\nBilly Martin \u00e8 vegetariano e ha vinto il premio \"vegetariano dell'anno\" promosso dalla PETA nel 2012. In passato la band ha supportato attivamente le campagne per i diritti degli animali organizzate dalla PETA. I membri del gruppo hanno registrato una versione di \"Lifestyles of the Rich and Famous\" per il CD \"Liberation\" dell'associazione e sono apparsi al venticinquesimo \"Anniversary Gala and Humanitarian Awards Show\". \nI membri del gruppo hanno inoltre protestato contro il trattamento dei polli da parte di KFC. Nel 2012 e nel 2013 i membri della band hanno promosso fortemente Kentucky Fried Chicken in una serie di pubblicit\u00e0 sulla televisione australiana, ricevendo accuse di ipocrisia."}
{"id": "251042", "revid": "2175", "url": "https://it.wikipedia.org/wiki?curid=251042", "title": "A Julienne", "text": ""}
{"id": "251043", "revid": "110157", "url": "https://it.wikipedia.org/wiki?curid=251043", "title": "Arboldswil", "text": "Arboldswil (toponimo tedesco) \u00e8 un comune svizzero di 561 abitanti del Canton Basilea Campagna, nel distretto di Waldenburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "251045", "revid": "125952413", "url": "https://it.wikipedia.org/wiki?curid=251045", "title": "Il flauto magico", "text": "Il flauto magico (K 620; titolo originale in tedesco \"Die Zauberfl\u00f6te\" ) \u00e8 un \"Singspiel\" in due atti musicato da Wolfgang Amadeus Mozart nel 1791, su libretto di Emanuel Schikaneder e con il contributo di Karl Ludwig Giesecke.\nStoria.\nAlla fine del 1790 Mozart si rifiut\u00f2 di recarsi a Londra, dove gi\u00e0 si trovava Haydn, malgrado un'offerta cospicua. Egli non volle lasciare Vienna, le sue amicizie, le sue abitudini, nonostante si trovasse in precarie condizioni economiche. A salvarlo dalla situazione arriv\u00f2, nel marzo del 1791, Emanuel Schikaneder, dinamico cantante-impresario che cercava da tempo di risollevare le sorti del \"Singspiel\" dalla concorrenza della musica italiana. Egli dirigeva il Theater auf der Wieden e progettava la creazione di un'opera fiabesca sulla base di un libretto che egli stesso aveva redatto traendolo da una fiaba, \"Lulu oder die Zauberfl\u00f6te\", unendovi tutta una serie di personaggi buffi e passaggi scherzosi e propose a Mozart di realizzarla insieme. Mentre il lavoro di stesura del libretto stava per essere terminato, venne rappresentata con successo, da un teatro rivale, un'opera tratta dalla stessa fiaba, \"Gaspare il fagottista\". Schikaneder, non si scoraggi\u00f2 e, con l'aiuto di Giesecke, rivide e riscrisse la trama facendo diventare la Regina della notte una strega malvagia e Sarastro un mago benevolo; mut\u00f2 poi tutta la vicenda su uno sfondo simbolico massonico-orientale e Sarastro divenne gran sacerdote di Iside. Per agevolare Mozart nella composizione dell'opera, Schikaneder gli mise a disposizione un piccolo padiglione nelle vicinanze del teatro in modo che il musicista non dovesse spostarsi da casa al luogo di lavoro. Quando per\u00f2 da Praga giunse al musicista la commissione per una nuova opera per l'incoronazione di Leopoldo II, Mozart abbandon\u00f2 repentinamente il lavoro quasi terminato per scrivere \"La clemenza di Tito\" recandosi a Praga, nella speranza di entrare nelle grazie del nuovo sovrano. La nuova opera non ebbe un buon risultato soprattutto per la rapidit\u00e0 di composizione e quando il musicista rientr\u00f2 a Vienna era molto avvilito e con i problemi di salute aggravati; Schikaneder seppe per\u00f2 incoraggiarlo e sostenerlo nel terminare la composizione.\nAccoglienza.\nLa prima rappresentazione avvenne al Theater auf der Wieden di Vienna il 30 settembre 1791 con lo stesso Schikaneder (Papageno) e Josepha Hofer, cognata di Mozart, (Regina della notte) diretti dal compositore. Il primo atto non riscosse molto successo, tanto che il musicista, amareggiato, durante l'intermezzo era quasi deciso di lasciar perdere; dopo gli incoraggiamenti degli amici riprese la direzione e port\u00f2 a termine la rappresentazione che ebbe infine molto successo.Nelle numerose repliche successive il successo crebbe, conquistando definitivamente il pubblico.\nDopo le prime recite, Mozart scrisse alla moglie Constanze Weber che era partita per Baden: \"Sala sempre piena come sempre. Il duetto \"Mann und Weib\" e il \"Glockenspiel\" del Primo atto sono stati bissati come al solito, come pure il terzetto dei Fanciulli del Secondo atto; ma quello che mi ha fatto pi\u00f9 piacere \u00e8 il \"plauso silenzioso della platea\". Si vede bene quanto quest\u2019opera stia crescendo sempre pi\u00f9 nella stima del pubblico\".\nTrama.\nLa trama, piena di significati esoterici e massonici, si svolge in un antico Egitto immaginario; caratterizzata da un'alternanza di riferimenti al giorno e alla notte, si sviluppa lungo un graduale passaggio dalle tenebre dell'inganno e della superstizione, verso la luce della sapienza solare, al quale corrisponde un progressivo capovolgimento di prospettiva nel ruolo dei buoni e dei malvagi, i cui poli contrapposti sono rappresentati da Sarastro e dalla Regina della Notte, Astrifiammante.\nAtto I.\nIl principe Tamino sta fuggendo in una foresta inseguito da un dragone, e al momento di essere raggiunto, cade sfinito e sviene. Giungono per\u00f2 in suo soccorso le tre Dame della Regina della Notte che abbattono il serpente con le loro lance d'argento, lasciando poi a malincuore il bel giovane per recarsi dalla Regina a informarla.\nEntra in scena Papageno, il buffo uccellatore vestito di piume che suona il suo flauto. Quando Tamino riprende i sensi crede che sia stato Papageno a uccidere il dragone, e costui non nega il fatto. Tornano per\u00f2 le tre Dame che lo puniscono per questa menzogna, chiudendogli la bocca con un lucchetto, per poi mostrare a Tamino un ritratto della giovane Pamina, figlia della Regina, dalla cui bellezza egli resta colpito.\nPreannunciata da un fragore di tuoni, fa l'ingresso in scena la Regina della Notte, che lamenta il dolore per la scomparsa della figlia Pamina, rapita dal malvagio Sarastro, tenuta prigioniera da un suo incantesimo, e prega Tamino di andare a salvarla.\nTamino, innamoratosi del ritratto della giovane, decide di andare con l'uccellatore Papageno a liberarla. Le Dame tolgono a quest'ultimo il lucchetto, e danno poi a Tamino un flauto magico che lo assista nell'impresa, e a Papageno un \"Glockenspiel\" (una sorta di carillon) fatato. Tamino e Papageno si incamminano cos\u00ec verso il castello di Sarastro, sotto la guida di tre fanciulli, o genietti.\nPapageno arriva per primo al castello e penetra nella stanza dove il perfido moro Monostato tiene prigioniera Pamina, oggetto delle sue attenzioni morbose. Alla vista reciproca, Papageno e Monostato si mettono paura a vicenda, essendo il primo bizzarramente rivestito di piume e il secondo un uomo di pelle nera. Entrambi scappano via, ma Papageno riprende coraggio, torna da Pamina e la informa che il principe Tamino \u00e8 innamorato di lei. Costei a sua volta lo rincuora assicurando che il cielo mander\u00e0 anche a lui una compagna; poi insieme tentano la fuga.\nFrattanto, Tamino, guidato dai ragazzi, giunge di fronte a tre templi, intitolati rispettivamente alla Natura, alla Ragione, e alla Sapienza. Respinto dai primi due, vede uscire dal terzo un sacerdote egizio che gli chiede cosa stia cercando. Tamino risponde amore e virt\u00f9, eppure il suo cuore grida vendetta contro Sarastro. Il sacerdote, capovolgendo l'immagine di un Sarastro malvagio, sostiene che questi \u00e8 un maestro di saggezza, il quale ha rapito Pamina per un motivo che rester\u00e0 oscuro a Tamino finch\u00e9 non si faccia guidare dall'amicizia.\nTamino, sconcertato e disorientato, suona il flauto magico nella speranza di far apparire Pamina, e riceve in lontananza la risposta dello zufolo di Papageno, che sta fuggendo insieme con lei dagli sgherri di Monostato. Per sottrarsi alle loro grinfie, Papageno fa suonare il carillon fatato, facendo ammansire per magia gli sgherri di Monostato, che si allontanano.\nPapageno e Pamina non fanno per\u00f2 in tempo a esultare, perch\u00e9 arriva Sarastro su un carro trionfale condotto da sei leoni, preceduto da un corteo di devoti. Pamina gli confessa di aver tentato la fuga per sottrarsi alle insidie di Monostato, al che Sarastro, con fare paterno, le spiega che per il suo bene non vuole restituirla a sua madre, donna che definisce superba.\nCatturato da Monostato, Tamino viene successivamente condotto al cospetto di Sarastro. Ora Tamino e Pamina si incontrano per la prima volta e subito si innamorano l'uno dell'altra. Contro ogni aspettativa, Sarastro fa punire Monostato e libera Tamino, informandolo che, se vorr\u00e0 entrare nel suo regno con Papageno, dovr\u00e0 superare tre prove.\nAtto II.\nLa scena riprende in un boschetto di acacie, al cui centro si erge una piramide. Diciotto sacerdoti marciano con passi solenni, guidati da Sarastro, per preparare il Rito di iniziazione per l'ingresso dei nuovi adepti nella loro confraternita. Sarastro rivela di aver rapito Pamina perch\u00e9 destinata dagli Dei al nobile Tamino. Pronuncia quindi un'invocazione a Iside e Osiride, affinch\u00e9 assistano spiritualmente Papageno e Tamino nelle dure prove che li attendono.\nTerminata l'orazione, i due sono fatti entrare nel vestibolo del Tempio della Saggezza, dove vengono privati di ogni possesso e interrogati da due sacerdoti circa le loro intenzioni. Tamino risponde di voler cercare in amicizia la conoscenza e la saggezza, mentre Papageno preferirebbe invece una donna da amare. Entrambi incominciano quindi la prima prova: dovranno stare in silenzio, qualunque cosa accada. Presto si fa buio e riappaiono le tre Dame, che cercano di dissuaderli dall'entrare nella confraternita, mettendoli in guardia dalle false intenzioni dei sacerdoti. Tamino tuttavia non cede.\nNella scena seguente, Monostato si avvicina furtivamente a Pamina addormentata in un giardino notturno: vorrebbe baciarla, ma, spaventato dall'arrivo di Astrifiammante, la Regina della Notte, si nasconde per origliare. La Regina della Notte chiede a Pamina notizie del giovane che aveva inviato a liberarla, e va in collera quando apprende che si \u00e8 unito agli iniziati. Poich\u00e9 lei non pu\u00f2 nulla contro Sarastro, da quando il suo sposo in punto di morte lasci\u00f2 a lui il Cerchio del Sole dai Sette Raggi, consegna a Pamina un pugnale perch\u00e9 sia lei a uccidere Sarastro, minacciando di maledirla e rinnegarla per sempre se non far\u00e0 ci\u00f2 che le ha ordinato.\nLa Regina della Notte se ne va e Monostato, avvicinatosi a Pamina, la minaccia di rivelare l'intrigo a Sarastro se lei non ceder\u00e0 alle sue voglie. Sopraggiunge lo stesso Sarastro che, dopo aver scacciato Monostato, si rivolge paternamente a Pamina e le spiega che non si vendicher\u00e0, perch\u00e9 solo l'amore, non la vendetta, conduce alla felicit\u00e0.\nProsegue intanto il percorso iniziatico di Tamino e di Papageno, al quale si rivolge una vecchina innamorata di lui, che afferma di avere diciotto anni. Si avvicinano anche i tre ragazzi su una macchina volante, che restituiscono loro rispettivamente il flauto e il carillon di campanelli, e portano loro anche del cibo. Pamina cerca di parlare a Tamino, ma il giovane - essendo ancora sottoposto alla prova del silenzio - non pu\u00f2 risponderle. Lei crede che lui non l'ami pi\u00f9, e, sopraffatta dal dolore, medita il suicidio col pugnale della madre, ma viene fermata dai tre fanciulli che le confidano che Tamino \u00e8 ancora innamorato di lei.\nPapageno, che ha infranto la regola del silenzio, non pu\u00f2 pi\u00f9 continuare la prova; non potendo ora pi\u00f9 godere delle gioie celesti, gli viene concesso il piacere terreno di una coppa di vino rosso, e dell'amore di quella vecchia che improvvisamente si tramuta in un'avvenente ragazza di nome Papagena, la quale per\u00f2 gli viene subito sottratta.\nPamina decide invece di accompagnare Tamino nel tentativo di superare le due successive prove dei quattro elementi: l'attraversamento dei sotterranei del Tempio e la purificazione con l'Acqua, la Terra, l'Aria e il Fuoco. Pamina gli svela anche l'origine del flauto magico, che fu intagliato durante una tempesta da suo padre, Gran Maestro di una Confraternita Solare, grazie al suono del quale ora essi, protetti da una piramide di energia, possono restare indenni contro le forze astrali che si scatenano su di loro. Superando infine la prova, vengono fatti entrare nel Tempio con un coro di giubilo dei sacerdoti.\nPapageno, intanto, sconsolato per la scomparsa di Papagena, vorrebbe impiccarsi a un albero, ma viene fermato in tempo dai tre genietti che lo esortano a suonare i magici campanelli: subito riappare la sua innamorata, che finalmente si concede a lui per sempre.\nAncora indomiti, sopraggiungono Astrifiammante, le tre Dame e Monostato, che si \u00e8 unito a loro, per uccidere Sarastro e impossessarsi del suo regno. Un terremoto li fa per\u00f2 inabissare, e si celebra cos\u00ec la vittoria del Bene sul Male. Pamina e Tamino vengono accolti nel Regno Solare di Sarastro, e l'opera si conclude col coro finale dei sacerdoti:\nForme musicali.\nNella partitura del \"Flauto magico\", un Singspiel tedesco come \"Il ratto dal serraglio\", si possono identificare rimandi a varie forme e generi musicali, fino a vere e proprie citazioni:\nPersonaggi.\nTamino.\nTamino (tenore lirico) appare nell'opera sin dal primo momento, quando le tre Dame della \"Regina della Notte\" lo salvano dal drago. \u00c8 un principe coraggioso, innamorato di Pamina, e attraverso dure prove progredisce moralmente fino a riuscire a dominare la natura con i suoi elementi.\nPamina.\nPamina (soprano) \u00e8 una giovane principessa, figlia della Regina della Notte, ed \u00e8 innamorata di Tamino. Quest'ultimo la libera dalle forze del male e la conduce nella beatitudine solare della luce iniziatica.\nTamino e Pamina sono nomi di origine egiziana, derivanti da \"Ta-Min\" (nome femminile) e \"Pa-Min\" (nome maschile) che significano rispettivamente serva e servo del dio Min, antica divinit\u00e0 dell'Alto Egitto, protettore della fecondit\u00e0 e della fertilit\u00e0.\nPapageno.\n\u00c8 un giovane uccellatore al servizio della Regina della notte, suona il flauto di Pan a cinque canne ed \u00e8 alla ricerca di una donna da amare. Dall'animo semplice e in sintonia colla natura, lontano dalla levatura morale e intellettuale di Tamino, funge da aiutante di costui, al quale dice, mentendo, di averlo salvato da un serpente (ucciso invece dalle Tre dame che, per punizione, gli chiudono la bocca con un lucchetto).\nAll'inizio dell'opera appare come un ingenuo profittatore, piuttosto bugiardo e codardo, ma in seguito si riveler\u00e0 di buon cuore e piuttosto saggio, pur rimanendo sottomesso alla dimensione istintiva e naturale.\nLa sua parte \u00e8 in genere affidata a un baritono lirico-brillante, quale doveva essere lo stesso librettista Schikaneder.\nPapagena.\n\u00c8 una giovane uccellatrice, interpretata da un soprano. Questa ragazza ha un obiettivo: conquistare il cuore di Papageno, lo spavaldo uccellatore.\nSi presenta a lui per la prima volta camuffata in una vecchietta che gli offre un bicchiere di vino dicendogli che lei sarebbe diventata la sua compagna.\nPapageno, che non crede alle storie che racconta la vecchia signora, continua il suo cammino spensierato, ma pi\u00f9 tardi scoprir\u00e0 chi \u00e8 veramente quell'anziana donna...\nSarastro.\nSarastro (basso profondo), il cui nome allude al profeta persiano Zoroastro, all'inizio viene dipinto come un crudele tiranno poich\u00e9 ha rapito Pamina, ma egli dichiara di averlo fatto per proteggerla dalla madre che lui definisce \"superba\", l'\u00abastrifiammante\u00bb Regina della Notte. Quest'ultima minaccia Pamina, durante la famosa aria \"Der H\u00f6lle Rache kocht in meinem Herzen\", ordinandole di uccidere Sarastro e di consegnarle il prodigioso Cerchio Settemplice solare, il quale protegge Sarastro e i suoi discepoli, gli Iniziati.\nIntona due arie: \"O Isis und Osiris\" e \"In diesen heil'gen Hallen.\"\nLa Regina della Notte.\nLa Regina della Notte, Astrifiammante (soprano di coloratura come tipologia vocale, che raggiunge il Fa sopracuto), \u00e8 la madre della principessa Pamina, rapita da Sarastro, il quale lo ha fatto - a suo dire - per proteggerla dalla madre stessa.\nVuole recuperare il Settemplice Cerchio Solare, che il marito, morendo, ha dato a Sarastro, maestro solare di cui ella rappresenta il polo opposto e lunare. Ha a servizio le tre Dame, e si serve inizialmente di Tamino e Papageno per i suoi scopi. Sprofonder\u00e0 nella \"notte eterna\" con Monostatos e le sue aiutanti in un terremoto al palazzo di Sarastro.\nLa Regina della Notte canta due arie: \"O zittre nicht, mein lieber Sohn\" (\u00abNon tremare, caro figliolo\u00bb) e la famosissima \"Der H\u00f6lle Rache kocht in meinem Herzen\" (\u00abLa vendetta dell'inferno ribolle nel mio cuore\u00bb), in cui intima alla figlia di uccidere Sarastro.\nLe tre Dame.\nSono le tre donne al servizio della Regina della Notte (due soprani e un contralto). Sono incaricate di consegnare all'uccellatore Papageno vino, pane e fichi dolci, a patto che egli catturi uccelli per la sovrana. All'inizio dell'opera le tre dame appaiono tre brave donne che salvano il principe Tamino e poi si invaghiscono di lui, per\u00f2 nel prosieguo dell'opera i sacerdoti di Sarastro le presentano come tre tentatrici, il cui unico scopo \u00e8 quello di aiutare la loro regina nella distruzione di Sarastro. Sprofonderanno nella \"notte eterna\" insieme alla regina e a Monostatos nel castello di Sarastro a causa di un terremoto.\nI tre Genietti.\nFanciulli che guidano e assistono Tamino e Papageno nelle loro prove, facendo anche desistere Pamina dal suicidio, sono angioletti del piccolo popolo della natura e della tradizione folcloristica medievale, figure della magia e delle favole che stavano venendo riscoperti e rivalutati dal Romanticismo. Le tre parti, impersonate inizialmente dalla ventiquattrenne nipote dell'impresario, Anna Schikaneder, e da due bambini, vengono oggi affidate indifferentemente a voci bianche o a cantanti adulte.\nChiavi di lettura.\n\"Il flauto magico\" \u00e8 stato interpretato utilizzando varie chiavi di lettura: oltre che come fiaba per bambini, \u00e8 stato letto anche come racconto massonico o come storia a contenuto illuminista. Oltre al filone razionalista della cultura massonica del Settecento, l'opera \u00e8 caratterizzata da un afflato mistico-spirituale e dall'attrazione per i misteriosi scenari dell'Oriente. Mozart vi affronta tematiche tipiche della cultura massonica, a lui care: morte e rinascita, rapporto tra terreno e ultraterreno, iniziazione e prova come cammino per giungere all'amore universale. La Rivoluzione francese porter\u00e0 a \"politicizzare\" i personaggi: la perfida Regina della Notte sar\u00e0 associata all'odiato Ancien R\u00e9gime, Sarastro all'Illuminismo.\nLa vicenda racconta per\u00f2 anche lo sviluppo di un individuo che, da giovane, ignorante e debole che era, diventa saggio, sapiente e uomo adulto attraverso la scoperta dell'amore e il superamento di varie prove iniziatiche. Durante questo percorso formativo, il giudizio di Tamino sui due Regni nemici si capovolge: il bene, inizialmente identificato con il Regno Lunare della Regina della notte in quanto vittima del rapimento della figlia perpetrato da Sarastro, finir\u00e0 per essere identificato col Regno Solare di quest'ultimo, dapprima giudicato come malvagio. Nel Regno di Sarastro Tamino trover\u00e0 ragione e saggezza. Si scoprono cos\u00ec le buone intenzioni di Sarastro nel portare a s\u00e9 Pamina, non togliendole libert\u00e0, ma sottraendola con intento protettivo alla malvagia madre, onde poterla destinare al giovane predestinato ed eroe della vicenda, ovvero lo stesso Tamino.\nOltre alla contrapposizione orizzontale fra i due Regni, la vicenda si pu\u00f2 leggere in un'ottica verticale dove la dicotomia \u00e8 fra il potere, l'autorit\u00e0, i due Regni, e il sotto-mondo popolare, semplice e genuino rappresentato da Papageno. L'antitesi \u00e8 allora fra il concreto uomo-animale allo stato naturale, e l'eletto, aristocratico e idealista Tamino. Il Regno della Luna e quello del Sole pur essendo nemici sono, in tal caso, sostanzialmente equivalenti. Entrambi rappresentano l'autorit\u00e0 e l'ordine, mentre Papageno - che non ha superato le prove iniziatiche ma di ci\u00f2 s'infischia beatamente - \u00e8 l'uomo di tutti i giorni capace di servire allo stesso modo la Regina della notte come Sarastro, consapevole che la bont\u00e0 e la felicit\u00e0, seppur materiale, stanno dalla sua parte.\nPietro Citati rileva che Tamino e Pamina sono due nomi egiziani. Le stesse palme con le foglie d'oro appaiono tra le mani dei sacerdoti di Apuleio (\"Le metamorfosi\" XI, 10) e dei sacerdoti di Mozart (atto II, scena I). Le strane grottesche piramidi in miniatura che nel \"Flauto Magico\" i sacerdoti usano come lanterne o portano sulle spalle (atto II, scena XIX) apparivano gi\u00e0 nelle tombe egizie. Alcune caratteristiche di questo viaggio iniziatico hanno suggerito anche, alla dantista Maria Soresina, la possibilit\u00e0 di un parallelo con il percorso di Dante Alighieri nella \"Divina Commedia\", che viene proposta come una diversa chiave di lettura dell'opera.\nElementi culturali.\nVari elementi culturali confluiscono cos\u00ec nel \"Flauto magico\":"}
{"id": "251049", "revid": "57342", "url": "https://it.wikipedia.org/wiki?curid=251049", "title": "Marco Bellocchio", "text": "Affermato regista cinematografico, nel 1967 si \u00e8 aggiudicato il Leone d'argento per la regia alla Mostra internazionale d'arte cinematografica di Venezia per il film \"La Cina \u00e8 vicina\". Nel 1991 ha vinto l'Orso d'argento, gran premio della giuria al Festival internazionale del cinema di Berlino per il film \"La condanna\". Nel 1999 \u00e8 stato insignito con un premio d'onore per il contributo al cinema al Festival cinematografico internazionale di Mosca, mentre nel 2011 gli \u00e8 stato conferito il Leone d'oro alla carriera alla Mostra internazionale d'arte cinematografica di Venezia e nel 2021 ha ricevuto la Palma d'oro onoraria al Festival di Cannes.\nBiografia.\nFormazione ed esordio.\nFin dai tempi della scuola salesiana ha mostrato interesse per il mondo del cinema. In seguito la sua irriverenza verso modelli sociali conformisti lo ha fatto considerare un ribelle. A Bobbio ha frequentato molto la sala cinematografica locale appassionandosi alla regia.\nNel 1959 ha frequentato il Centro sperimentale di cinematografia di Roma e - sotto la guida di Andrea Camilleri - nel 1962 \u00e8 diventato regista. In seguito ha proseguito a Londra i suoi studi sul cinema.\nTornato in Italia, a Bobbio in provincia di Piacenza dove \u00e8 nato e cresciuto, all'et\u00e0 di 26 anni ha diretto il suo primo lungometraggio: \"I pugni in tasca\" (1965), selezionato al Festival del film Locarno e vincitore della Vela d'argento 1965. In questo lavoro ha mostrato il suo anticonformismo, e lo stesso \u00e8 avvenuto nei successivi lungometraggi: \"La Cina \u00e8 vicina\" (1967, presentato al Festival di Venezia e vincitore del Gran premio della giuria) e \"Il popolo calabrese ha rialzato la testa\" (1969).\nQuesti film esprimono i valori di una rivolta vissuta, interpretata e proposta: quella del sessantotto contro le istituzioni che, nella sua visione, dominano, controllano e reprimono tutta la societ\u00e0 imponendo valori etici borghesi. Bellocchio ha messo a nudo l'ipocrisia borghese svelandone tutte le contraddizioni, fornendone una lettura personale. Non ha inteso tuttavia fare propaganda politica, pur essendo, nei suoi lavori, chiaramente orientato a sinistra. Erano gli anni della sua militanza nell'Unione Comunisti Italiani, un gruppo d'ispirazione maoista.\nNel 1966 ha pubblicato sulla rivista \"Rendiconti\" una raccolta di poesie dal titolo \"I morti crescono di numero e d'et\u00e0\". Nel 1969 partecipa con un episodio al film \"Amore e rabbia\" (1969) insieme a Pasolini, Bertolucci, Lizzani e Godard.\nAnni 1970.\nNel 1971 sottoscrive la lettera aperta a L'Espresso sul caso Pinelli pubblicata sul settimanale \"L'Espresso\". Intervistato in occasione della presentazione del suo film \"Vincere\", Bellocchio ha confermato di non essere pentito di quell'appello.\nRievoc\u00f2 la sua infanzia in chiave grottesca nel film \"Nel nome del padre\" (1972) con Laura Betti. L'anno dopo dirige Gian Maria Volont\u00e9 in \"Sbatti il mostro in prima pagina\" (1972). Dopo \"Pianeta Venere\" (1974, diretto da Elda Tattoli), Bellocchio rivolge un duro atto d'accusa contro i manicomi in \"Nessuno o tutti - Matti da slegare\" (1975), co-diretto con Silvano Agosti, Sandro Petraglia e Stefano Rulli. Nello stesso anno, presta la sua voce all'attore Aldo Valletti nel lungometraggio di Pier Paolo Pasolini \"Sal\u00f2 o le 120 giornate di Sodoma\".\nNel 1977 gira una versione della commedia di Anton \u010cechov \"Il gabbiano\". Nel 1978 conosce lo psichiatra Massimo Fagioli, con cui intraprende una lunga e complessa collaborazione: Fagioli parteciper\u00e0 attivamente alla realizzazione di tre film: \"Diavolo in corpo\", \"La condanna\", \"Il sogno della farfalla\".\nAnni 1980, 1990 e 2000.\nDopo \"Armonica a bocca\" (1979) e \"Vacanze in Val Trebbia\" (1980) dirige Marcello Mastroianni in \"Enrico IV\" (1984), tratto da una commedia di Luigi Pirandello, e quindi \"Diavolo in corpo\" (1986) tratto dal libro di Raymond Radiguet e \"La visione del sabba\" (1987). Nel 1991 vince l'Orso D'Argento Gran Premio della Giuria al Festival di Berlino con \"La condanna\". Nel 1999 torna ad adattare Luigi Pirandello sul grande schermo con \"La balia\".\nNel 2002 dirige Sergio Castellitto in \"L'ora di religione\", con cui vince il Nastro d'Argento. L'anno successivo (2003) rievoca la prigionia di Aldo Moro in \"Buongiorno, notte\", con Maya Sansa e Roberto Herlitzka come protagonisti. Nel 2006 dirige nuovamente Castellitto in \"Il regista di matrimoni.\"\nNel 2006 si candida alle elezioni politiche per la Camera dei deputati nella lista della Rosa nel Pugno, costituita da radicali e socialisti, allontanandosi dalle sue storiche posizioni comuniste. Negli anni successivi ha pi\u00f9 volte manifestato la propria vicinanza ai radicali.\nNel 2009 esce \"Vincere.\" Racconta la tormentata vita di Ida Dalser (Giovanna Mezzogiorno), amante di Benito Mussolini (Filippo Timi) e madre di suo figlio Benito Albino (sempre Filippo Timi), ritenuta malata di mente per i suoi ripetuti, ma vani tentativi di vedere riconosciuta la paternit\u00e0 del figlio da parte del Duce. Il film vince l'Efebo d'Oro e il David di Donatello come miglior regista. Sempre nel 2009 ha diretto lo spot di Banca Monte dei Paschi di Siena, ideato dall'agenzia Catoni Associati.\nDal 2010 ad oggi.\nNel marzo 2010, rivela di lavorare a un film a basso budget sull'Italia contemporanea, per il quale non ha trovato fondi. Ugualmente senza seguito resta l'intenzione di girare \"La monaca di Bobbio\", un film storico ambientato nel suo paese natale. Il 4 e il 5 settembre 2010 dirige in diretta televisiva l'opera lirica \"Rigoletto a Mantova\", interpretata da Pl\u00e1cido Domingo, prodotta dalla Rai e trasmessa in mondovisione in 148 paesi.\nNel 2011 gli viene assegnata l'Alabarda d'oro alla carriera per il cinema e anche il premio per la miglior regia per il film \"Sorelle Mai\". Il 9 settembre alla 68\u00aa Mostra internazionale d'arte cinematografica di Venezia ha ricevuto dalle mani di Bernardo Bertolucci il Leone d'oro alla carriera.\nIn seguito annuncia la sua intenzione di girare una storia ispirata alla vicenda di Eluana Englaro e di suo padre. Nonostante le numerose difficolt\u00e0 produttive e i contrasti con la Regione Friuli-Venezia Giulia, le riprese iniziarono nel gennaio 2012 a Cividale del Friuli. Il film viene presentato in anteprima al Festival di Venezia 2012 con il titolo \"Bella addormentata\". Il film affronta il tema dell'eutanasia e la difficolt\u00e0 di avere una legislazione in materia di fine vita in un paese, l'Italia, che ospita nei suoi confini la Citt\u00e0 del Vaticano, centro mondiale della Chiesa cattolica. A seguito della decisione della giuria del Festival di Venezia, che ha escluso il film dal Leone d'oro (assegnato al regista sudcoreano Kim Ki-duk), Bellocchio ha espresso forti critiche contro il presidente Michael Mann e l'operato dell'intera giuria, che accusa di penalizzare e non capire i film italiani.\nNel 2013 al Bif&amp;st riceve il \"Premio Mario Monicelli\" per il regista del miglior film per \"Bella addormentata\".\nFra il 2013 e il 2014, viene dato seguito al progetto di girare un film a Bobbio ed in Val Trebbia. Il film, ambientato nel XVII secolo, narra le vicende di una nobildonna costretta dalla famiglia a farsi monaca. La produzione di quest'ultimo progetto \u00e8 italo-franco-svizzera; oltre alla regia e sceneggiatura di Bellocchio, il film avr\u00e0 le musiche di Carlo Crivelli, il montaggio di Francesca Calvelli e la fotografia di Daniele Cipr\u00ec. Il cast include Lidiya Liberman, Filippo Timi, Alba Rohrwacher, Roberto Herlitzka, Toni Bertorelli, Ivan Franek e Pier Giorgio Bellocchio (figlio del regista), ma anche molte comparse locali. Il film viene presentato in anteprima al Festival di Venezia 2015 con il titolo \"Sangue del mio sangue\". Da marzo 2014 \u00e8 presidente della Cineteca di Bologna.\nNel 2016 esce \"Fai bei sogni\", film interpretato da Valerio Mastandrea e B\u00e9r\u00e9nice Bejo basato sul romanzo autobiografico omonimo di Massimo Gramellini e presentato alla Quinzaine des R\u00e9alisateurs del Festival di Cannes 2016. Nel 2019 esce \"Il traditore\", film interpretato da Pierfrancesco Favino e Luigi Lo Cascio incentrato sul personaggio di Tommaso Buscetta, il mafioso, noto come \"il boss dei due mondi\", che aiut\u00f2 i giudici Giovanni Falcone e Paolo Borsellino a far luce sull'organizzazione di Cosa nostra e sui suoi vertici. Il Film \u00e8 stato in concorso al Festival di Cannes 2019.\nNel 2021 riceve la Palma d'oro onoraria al Festival di Cannes, dove presenta anche in anteprima \"Marx pu\u00f2 aspettare\".\n\"Farecinema\" e il \"Bobbio Film Festival\".\nA Bobbio, ogni anno, dirige il suo laboratorio \"Farecinema \u2013 incontro con gli autori\", scuola di regia e recitazione. La citt\u00e0 e i dintorni fanno da set cinematografico con la partecipazione di comparse anche prese dalla strada. In parallelo istituisce il Festival cinematografico \"Bobbio Film Festival\", con rappresentazioni nel periodo estivo nel chiostro dell'Abbazia di San Colombano dove si trasferisce il cinema locale. Un cineforum segue il termine delle proiezioni dove partecipano personaggi rappresentativi del film proiettato.\nDal 2005 al miglior film viene assegnato il premio \"Gobbo d'Oro\", in riferimento al Ponte Gobbo, simbolo di Bobbio, del gobbo come suggeritore e del gobbo (\"Rigoletto\", tema caro al regista). Inoltre l'atteggiamento intimista richiama i film del regista, il mantello racchiude sul cuore il fratello gemello scomparso, la frattura che attraversa la statuina e l'espressiona angosciata sono metafora del trauma subito. Dal 2010, all'interno del festival, si tiene un seminario di critica residenziale, a cura della rivista duellanti.\nVita privata.\n\u00c8 fratello del critico Piergiorgio Bellocchio e padre dell'attore Pier Giorgio Bellocchio. Cognato della psicologa Lella Ravasi Bellocchio e zio della scrittrice Violetta Bellocchio, \u00e8 cugino di Carmelina, moglie dell'imprenditore Vittorio Malacalza. Compagno della montatrice Francesca Calvelli, ha avuto due figli, Pier Giorgio dall'unione con l'attrice Gisella Burinato ed Elena dall\u2019unione con la montatrice Francesca Calvelli.\nMarco Bellocchio \u00e8 ateo ma preferisce definirsi non credente. In un'intervista, alla domanda: \u00abCome definirebbe il suo ateismo?\u00bb ha risposto: \u00abCome un rifiuto della dimensione metafisica\u00bb."}
{"id": "251050", "revid": "45697625", "url": "https://it.wikipedia.org/wiki?curid=251050", "title": "Morbo di Hansen", "text": ""}
{"id": "251051", "revid": "363629", "url": "https://it.wikipedia.org/wiki?curid=251051", "title": "Hanseniasi", "text": ""}
{"id": "251053", "revid": "484362", "url": "https://it.wikipedia.org/wiki?curid=251053", "title": "Comuni della Grecia per popolazione", "text": "Questa \u00e8 una lista dei comuni della Grecia con pi\u00f9 di 30.000 abitanti."}
{"id": "251054", "revid": "123714517", "url": "https://it.wikipedia.org/wiki?curid=251054", "title": "Tzaraath", "text": "Tzaraath ( - IPA , traslitt. tiberiense: \"\u1e63\u0101ra\u02bba\u1e6f\" e numerose varianti, tra cui \"\u1e93araath\", \"tzaraas\", \"tzaraat\", \"tsaraas\" e \"tsaraat\") \u00e8 un sostantivo ebraico che descrive condizioni anormali/deturpate della cute, dei peli della barba, di indumenti di lino o lana, di pietre usate nella costruzione di case in Terra di Israele. Tutte le variazioni sono principalmente descritte nei capitoli di Levitico.\nEtimologia.\nIl sostantivo deriva dal verbo \"tzara\" () che significa \"avere una malattia della pelle\". La radice linguistica di \"tzaraath\" pu\u00f2 significare \"colpire\", in parallelo con l'arabo, e con riferimento alla spiegazione talmudica che \"essa serve come punizione per il peccato\"; \u00e8 possibile che \"tzaraath\" fosse un termine generico per certi tipi di malattie cutanee, piuttosto che una condizione specifica, ed il Talmud afferma la stessa opinione, riportando che \"tzaraath\" si riferiva generalmente a qualsiasi afflizione che producesse pustole, ulcere ed eruzioni della pelle.\nTraduzioni.\nIl Testo Masoretico della Torah introduce tre variazioni di \"tzaraath\" che colpiscono la pelle: \u05e9\u05d0\u05ea, \u05e1\u05e4\u05d7\u05ea \u05d5\u05d1\u05d4\u05e8\u05ea (\"Se'eth, Sapachath\" e \"Bahereth\"). Il Septuaginta, traduzione greca della Bibbia ebraica (\"Tanakh\") usata in origine dagli ebrei ellenisti e dai proseliti gentili, traduce il termine \"tzaraath\" col greco \"lepra\" (\u03bb\u03ad\u03c0\u03c1\u03b1), da cui proviene la parola imparentata \"lebbra\" tradizionalmente usata nelle bibbie italiane. Il termine greco classico \"lepra\" \u00e8 innanzitutto usato solo per lo scolorimento della pelle e non per putrefazione e muffe. Il \"Tanakh\" riporta \"una crosta o una macchia lucida\" in .\n\"Tzaraath\" \u00e8 sufficientemente dissimile dalla lebbra da esser considerata una malattia del tutto differente, nonostante la sua traduzione coincidentale nel Septuaginta. Per esempio, \"tzaraath\" non \u00e8 una forma contagiosa tra persone, mentre la lebbra lo \u00e8. Il \"metzora\" (termine ebraico per chi \u00e8 infetto da \"tzaraath\") \u00e8 bandito dall'entrare l'accampamento di Israele (nel deserto) o la citt\u00e0 di Gerusalemme, non perch\u00e9 contagioso ma a causa dell'impurit\u00e0 rituale.\nBibbia ebraica.\nLa Torah identifica tre manifestazioni di \"tzaraath\": come afflizione della pelle umana, () di indumenti () e di case (). La Torah parla anche di \"tzaraath\" in due altre occasioni, una in riferimento a Mos\u00e8 e l'altra in riferimento a sua sorella, Miriam. Nella prima occasione, in , quando Mos\u00e8 sta davanti al roveto ardente e dubita che gli ebrei crederanno in lui come messaggero di Dio. Dio gli fornisce due segni per comprovare la sua missione: trasforma il suo bastone in un serpente e poi lo fa ridiventare bastone, e poi colpisce la sua mano con \"tzaraath\" e poi la sana. Mos\u00e8 rivela questi portenti agli anziani in . L'altra occasione \u00e8 in , in cui Miriam \u2013 sorella di Mos\u00e8 \u2013 viene afflitta da \"tzaraath\" a causa del suo coinvolgimento nel calunniare Mos\u00e8. Aronne prega Mos\u00e8 di curarla con mezzi straordinari, poich\u00e9 egli, come fratello, non pu\u00f2 esaminarla, confinarla o purificarla. Mos\u00e8 allora praga per sua sorella e Miriam viene sanata dalla \"tzaraath\" ma deve rimanere confinata per sette giorni. La Torah, tuttavia, non indica se ella ademp\u00ec un qualche processo di purificazione simile a ci\u00f2 che viene normalmente richiesto, come spiegato di seguito.\nSecondo alcuni biblisti \u00e8 preferibile traslitterare le tre suddivisioni della pelle \"tzaraath\" piuttosto che tradurle, poich\u00e9 non esistono termini equivalenti in lingua italiana o in altre lingue moderne , e qualsiasi tentativo di traduzione diminuisce grandemente il carattere distintivo e la messa a fuoco della parola ebraica. Inoltre, una diagnosi di \"tzaraath\" pu\u00f2 essere eseguita solo da un \"kohen\" (sacerdote ebraico).\nAlcuni affermano che la manifestazione di \"tzaraath\" \u00e8 definita come un \"negah\" () \"afflizione\", \"nega'im\" (plurale: \u05e0\u05d2\u05e2\u05d9\u05dd) e ci sono tre variet\u00e0 di \"nega'im\" che si riferiscono alla cute umana, due delle quali sono:\nMishnah.\nLe leggi di \"tzaraath\" vengono spiegate dalla Mishnah, nel Trattato Nega'im.\nMacchie della pelle.\nMacchie della pelle sono confermate come \"tzaraath\" quando appaiono uno qualsiasi di tre segni:\nMentre la calvizie non \u00e8 una forma di \"tzaraath\", placche che appaiono su un capo calvo possono essere \"tzaraath\" se rispondono ai criteri citati nella Torah. Tale eruzione su un capo calvo deve apparire in una maniera particolare, ma \u00e8 regolata da norme simili a quella di \"nega'im\" sulla pelle; tuttavia, pu\u00f2 succedere solo agli uomini. Un'eruzione del cuoio capelluto diviene \"tzaraath\" quando la lesione \u00e8 una macchia bianca suffusa di rosso (\u05e0\u05d2\u05e2 \u05dc\u05d1\u05df \u05d0\u05d3\u05de\u05d3\u05dd). Nell'uomo, ci\u00f2 pu\u00f2 succedere in due posizioni: sulla calvizie posteriore del capo (\u05e7\u05e8\u05d7\u05ea) e su quella anteriore (\u05d2\u05d1\u05d7\u05ea).\nSe qualcuno taglia via della pelle o una parte del proprio corpo per rimuovere un \"negah\", egli diventa impuro, anche se non mostra segni confermatori. Pu\u00f2 ridiventare puro solo dopo che si formi un altro \"negah\". L'eccezione avviene quando un \"negah\" appare sulla cima del prepuzio e viene asportato durante la circoncisione, situazione permessa poich\u00e9 un comandamento positivo annulla un comandamento negativo.\nUlcere e bruciature.\nUlcere e bruciature, se avvengono naturalmente a causa di un ascesso, trauma per contusione o ingiuria termica alla cute, non sono \"tzaraath\" e non provocano impurit\u00e0. Durante le fasi di guarigione di tali lesioni, tuttavia, se appaiono certi segni che somigliano a quelli delle succitate macchie, potrebbe provocare \"tzaraath\". Se ne ha conferma se appaiono due segni rispettivamente:\nPlacche o lesioni del capo o nella barba.\nIl sintomo iniziale di questo tipo di \"negah\" sono placche dovute a perdita di capelli/peli. Secondo Maimonide, cuoio capelluto e barba \"nega'im\" sono caratterizzati da perdita di capelli senza alcun cambiamento della cute nella parte calva. La Tosefta, tuttavia, riporta che la pelle della macchia calva si altera in \"negah\". Ci sono due segni di conferma:\nIspezione di \"nega'im\" e determinazione di \"tzaraath\".\nPer tutti i tipi differenti di \"nega'im\" della pelle umana, esiste un protocollo simile esposto dalla Torah per determinare se l'eruzione cutanea sia o meno \"tzaraath\". La persona con l'eruzione deve visitare un \"kohen\", che \u00e8 un ebreo maschio con lignaggio diretto da Aronne, che era il Sommo Sacerdote e fratello di Mos\u00e8. Il \"kohen\", esperto nell'esaminare lesioni e diagnosticare \"tzaraath\", esaminer\u00e0 la lesione e determiner\u00e0 se risponde o meno alle specifiche di \"tzaraath\". Specificamente, valuter\u00e0 la lesione secondo i criteri succitati, fatta eccezione naturalmente per il criterio finale della propagazione, che pu\u00f2 solo essere diagnosticata durante un'esaminazione successiva, se necessaria. Se durante l'esaminazione iniziale le caratteristiche della lesione seguono i criteri di \"tzaraath\", il \"kohen\" dichiarer\u00e0 la persona \"tamei\" (\u05d8\u05de\u05d0, \"ritualmente impura\") ().\nSe non si riscontrano i relativi criteri della lesione durante l'esaminazione iniziale del \"kohen\", la persona viene relegata a casa sua per sette giorni, in attesa di un controllo susseguente () Se nuovamente tali criteri di \"tzaraath\" non vengono riscontrati e la lesione non si \u00e8 diffusa, c'\u00e8 una differenza di protocollo a seconda del tipo di lesione:\nDopo il secondo isolamento di sette giorni, sia quelli con placche cutanee sia quelli con zone calve sono rivalutati un'altra volta. Se non si riscontrano ancora i criteri di \"tzaraath\", la persona afflitta \u00e8 dichiarata \"tahor\" (\u05d8\u05d4\u05e8, \"ritualmente pura\"). Tale persona deve per\u00f2 lavare sia il proprio corpo e gli indumenti: a causa dell'isolamento, in un certo senso \u00e8 considerata impura.\nSe il \"negah\" era stato dichiarato ritualmente puro e in seguito si diffonde, esso deve essere nuovamente mostrato ad un \"kohen\", che quindi lo dichiarer\u00e0 \"tzaraath\".\nCi sono molte altre regole in merito all'ispezione:\nSe tuttavia si riscontrano i criteri di \"tzaraath\", durante l'esame iniziale oppure ad uno dei due successivi (ove applicabile) o anche dopo una precedente dichiarazione di purit\u00e0, la persona \u00e8 dichiarata \"tamei\" (\u05d8\u05de\u05d0, \"ritualmente impura\"). La persona viene dichiarata impura anche se la lesione non \u00e8 peggiorata o propagata, ma rimasta invariata \u2014 l'eruzione cutanea deve diventare pi\u00f9 scolorita per essere dichiarata pura alla seconda ispezione.\n\"Metzora\".\nLa persona che \u00e8 dichiarata impura con \"tzaraath\" viene chiamata \"tzarua\" (\u05e6\u05e8\u05d5\u05e2) o \"metzora\" (\u05de\u05e6\u05d5\u05e8\u05e2) . La persona \"metzora\" \u00e8 schivata, evitata, e deve vivere da sola fuori dei confini della comunit\u00e0 (). La persona \"metzora\" si strappa gli indumenti per lutto come coloro che sono in lutto per la morte di un parente stretto, e non si taglia i capelli. La persona \"metzora\" deve inoltre coprirsi la faccia fino al labbro superiore alla maniera di coloro che sono in lutto, e dovr\u00e0 annunciare ad alta voce \"impuro, impuro\" per avvertire gli altri di mantenersi a distanza (Rashi, Commentario di ).\nLa persona \"metzora\" rimane confinata fuori dalla comunit\u00e0 finch\u00e9 la sua condizione di \"tzaraath\" scompare. La persona \"metzora\" viene valutata da un \"kohen\", che esce dalla comunit\u00e0 per andare ad esaminarla. Quando il \"kohen\" osserva conclusione di \"tzaraath\", allora inizia una procedura che alla fine revoca lo stato impuro della persona \"metzora\" ().\nProcesso di purificazione.\nGli articoli usati nella pirificazione rituale erano inclusi specificamente per trasmettere un messaggio alla persona \"metzora\". Sebbene molti peccati portino a tale punizione, il principale peccato che provoca \"tzaraath\" \u00e8 \"lashon hara\" (una \"malalingua\", vedi \"Interpretazioni\" sotto); parlare spregiativamente degli altri in modo consistente ai propri amici \u00e8 paragonato agli uccelli, che ciarlano senza fine (Talmud \"Arachin\" 16b). Analogamente, colui che parla male di altri \u00e8 arrogante, considerandosi al di sopra degli altri e viene paragonato ad un alto cedro. Per essere guarito, il \"metzora\" deve eliminare l'arroganza, umiliandosi come un verme \u2013 questo \u00e8 un gioco di parole, poich\u00e9 il termine \"tola'as\" (\u05ea\u05d5\u05dc\u05e2\u05ea) significa sia \"rosso\" sia \"verme\" - come anche issopo.\nAcqua di sorgente viene raccolta in una vaso di terracotta, su cui uno degli uccelli \u00e8 macellato e in cui si fa scorrere il sangue. Il \"kohen\" poi immerge il secondo uccello e altri oggetti nell'acqua insanguinata e spruzza il \"metzora\" sette volte sul dorso della mano. Alcuni dicono che l'aspersione fosse fatta sulla sua fronte. La stessa procedura era eseguita per una casa infestata da \"tzaraath\", con l'aspersione fatta sull'architrave. L'uccello macellato era sepolto in presenza del \"metzora\" e l'uccello vivo veniva liberato nei campi.\nLa persona \"metzora\" lava i propri indumenti dalle impurit\u00e0 e si tosa tutti i capelli, eccetto quelli posti in zone simili a quelli in cui i \"nega'im\" non sono soggetti ad impurit\u00e0 (Mishnah \"Nega'im\" 2:4). La persona \"metzora\" poi attende sette giorni prima di iniziare le fasi finali della propria cerimonia di purificazione (). Al settimo giorno, la persona \"metzora\" nuovamente lava gli indumenti che indossava eliminandone le impurit\u00e0 e si rade ancora i capelli (Mishnah \"Nega'im\" 14:3). L'ottavo giorno, la persona \"metzora\" porta tre sacrifici animali al Tempio di Gerusalemme: un'offerta espiatoria di un'agnella, e un'offerta di riparazione e una offerta bruciata, entrambe di agnelli maschi ().\nCol sangue della vittima di riparazione si bagnava il lobo dell'orecchio destro, il pollice della mano destra e l'alluce del piede destro del \"metzora\" (). Ci\u00f2 creava dei problemi dato che al \"metzora\" non era permesso entrare nell'ambito del Tempio prima della sua purificazione ed il sangue dell'offerta non poteva essere portato fuori dal Tempio. Per risolvere il dilemma, il \"metzora\" infilava queste sue parti del corpo dentro la cancellata una alla volta per ricevere il sangue. Lo stesso veniva fatto con l'olio delle offerte della farina fatte dal \"metzora\". Se il \"metzora\" perdeva una di queste parti fisiche dopo esser pronto per la purificazione, non poteva mai pi\u00f9 ottenere la purificazione stessa (Mishnah \"Nega'im\" 14:9).\nDonativo sacerdotale.\nLa porzione d'olio d'oliva rimanente, chiamata in ebraico \"log shemen shel metzora\", \u00e8 trattenuta dal \"Kohen\" al completamento del servizio religioso. Tale porzione viene elencata come uno dei \"ventiquattro doni kohanici\".\nContaminazioni.\nInfestazione di indumenti.\n\"Tzaraath\" pu\u00f2 contaminare le \"vesti\" (). Vesti \"tzaraath\" riguardano solo tre materiali: \nIn un indumento di lana o di lino, la \"tzaraath\" pu\u00f2 apparire come un \"negah\" sparso uniformemente sulla stoffa oppure come un \"negah\" limitato solo alla trama o all'ordito (\u05d0\u05d5 \u05d1\u05e9\u05ea\u05d9 \u05d0\u05d5 \u05d1\u05e2\u05e8\u05d1) dell'indumento stesso ().\nEsistono una quantit\u00e0 di limitazioni a \"tzaraath\" applicata al vestiario:\nManifestazione, ispezione e gestione di \"tzaraath\" negli indumenti.\n\"Tzaraath\" appare sui vestiti come un'eruzione di colore verde intenso (- \"yerakrak\") o rosso (\u05d0\u05d3\u05de\u05d3\u05dd - \"adamdam\"), e devono essere portate al \"kohen\" per ispezione. Riguardo agli indumenti \"tzaraath\", non ci sono criteri coi quali si possa dichiarare contaminazione dopo un esame iniziale. L'indumento viene isolato per sette giorni, e se al settimo giorno il \"negah\" si \u00e8 propagato, \u00e8 un \"negah\" di \"tzaraath\" ed \u00e8 dichiarato impuro. Dopo una dichiarazione di \"tzaraath\", la veste, che sia di lana, lino o cuoio, viene bruciata completamente (\u05d1\u05d0\u05e9 \u05ea\u05e9\u05e8\u05e3); se la \"tzaraath\" era limitata alla trama o all'ordito, solo questi necessitano di esser bruciati.\nSe, ad una rivalutazione fatta dopo i sette giorni di isolamento, il \"kohen\" vede che l'eruzione non \u00e8 diminuita, allora avvisa che l'indumento sia lavato e confinato ancora per altri sette giorni. Se dopo una seconda rivalutazione, dopo gli altri sette giorni di isolamento, il \"kohen\" vede che l'eruzione non \u00e8 diminuita e non si \u00e8 diffusa, la veste \u00e8 dichiarata impura e deve essere bruciata.\nSe la seconda rivalutazione rivela una diminuzione dell'eruzione, il \"kohen\" strappa l'area dell'eruzione e brucia completamente la porzione strappata. La parte lacerata viene rappezzata per permettere un'altra ispezione dell'area in caso di ritorno di \"negah\". Se tale eruzione ritorna sul rappezzamento, non si concede nessun isolamento ma si brucia l'indumento interamente; se un \"negah\" riappare sull'indumento ma non sulla pezza, l'indumento deve essere bruciato ma la pezza pu\u00f2 essere risparmiata. Riassumendo, se il \"negah\" rimane com'era dopo la prima settimana di isolamento, viene lavato e riconfinato. Se rimane com'era dopo la seconda settimana di isolamento, \u00e8 bruciato.\nSe tuttavia, dopo una seconda rivalutazione, il \"negah\" scompare, l'indumento deve essere immerso in un \"mikveh\" (\u05de\u05e7\u05d5\u05d4, \"bagno rituale\") e quindi diventa puro.\nContaminazione di abitazioni.\nIl terzo ed ultimo tipo di \"tzaraath\" citata dalla Torah affligge gli edifici. Se una persona nota un'infestazione in casa sua, ne deve informare un \"kohen\". Il \"kohen\" allora ordiner\u00e0 che la casa sia svuotata di tutti i suoi contenuti prima dell'ispezione; ci\u00f2 per prevenire ulteriori perdite economiche, perch\u00e9 se la casa deve essere isolata, anche tutto quello che contiene diventa impuro.\nQuando il \"kohen\" arriva per fare l'ispezione, egli controlla che non ci siano lesioni sulle pareti che appaiano di un verde intenso () o rosso intenso (\u05d0\u05d3\u05de\u05d3\u05de\u05ea) che non siano in profondit\u00e0, oltre i pannelli delle superfici parietali (\u05e9\u05e4\u05dc \u05de\u05df \u05d4\u05e7\u05d9\u05e8, letteralmente \"inferiori al muro\"). Se riscontra tali infestazioni, il \"kohen\" esce dalla casa e la isola per sette giorni.\nAl settimo giorno, dopo aver riesaminato l'eruzione, se il \"kohen\" vede che l'infestazione si \u00e8 diffusa oltre alla macchia originale, le pietre contaminate sono rimosse, l'area intorno alle pietre infestate viene raschiata e sia le pietre tolte sia l'intonaco di calce sono gettati in un luogo di impurit\u00e0. Si devono asportare almeno due pietre dal muro e un minimo di due pietre nuove devo essere messe al loro posto per riempire il vuoto. Se il muro contaminato \u00e8 condiviso da due abitazioni, i due vicini devono collaborare a rimuovere le pietre infestate, raschiare e porre le nuove pietre, ma solo il proprietario della casa infestata internamente svolge il nuovo intonacamento. \u00c8 da questa normativa che proviene il proverbio \"Oy l'rasha, oy l'scheino\" (\u05d0\u05d5 \u05dc\u05e8\u05e9\u05e2 \u05d0\u05d5 \u05dc\u05e9\u05db\u05e0\u05d5, \"Guai al malvagio! Guai al suo vicino!\").\nIl vuoto \u00e8 riempito con pietre nuove e intonaco di calce, e la casa \u00e8 isolata per altri sette giorni. Se dopo la seconda rivalutazione, il \"negah\" \u00e8 ritornato dopo che le pietre nuove sono state rintonacate, il \"negah\" \u00e8 dichiarato \"tzaraath\" e l'intera casa deve essere demolita. Se il \"negah\" non ritorna, la casa \u00e8 dichiarata pura, e viene effettuato lo stesso procedimento di purificazione riservato alla \"tzaraath\" della carne umana.\nCi sono numerose limitazioni imposte sulla \"tzaraath\" che affligge le case:\nInterpretazioni.\nIl Rabbino tedesco Shimshon Raphael Hirsch dimostr\u00f2 ampiamente che \"tzaraath\" non doveva essere interpretata come una malattia medica, ma piuttosto come un'afflizione spirituale. Il rispettivo versetto biblico lo indica, poich\u00e9 ordina a coloro che sono contaminati di cercare un \"Kohen\" (sacerdote) e non un dottore, mentre la Torah specificamente permette e persino incoraggia coloro che hanno necessit\u00e0 di cure mediche di cercare cure da medici.\nL'enfasi della Torah chiaramente \u00e8 su \"tumah\" (, \"impurit\u00e0 rituale\") che risulta da una diagnosi di \"tzaraath\" perch\u00e9 i versetti si concentrano sella dichiarazione di \"impurit\u00e0\" del \"kohen\" - \u05d5\u05e8\u05d0\u05d4\u05d5 \u05d4\u05db\u05d4\u05df \u05d5\u05d8\u05de\u05d0 \u05d0\u05ea\u05d5 (\"Il \"kohen\" vedr\u00e0 [l'eruzione] e lo [dichiarer\u00e0] impuro\").\nIl Talmud, e la maggior parte delle letteratura ebraica in generale, considera \"tzaraath\" una punizione del peccato; elenca sette possibili cause di \"tzaraath\":\nUna fonte \"midrashica\" afferma categoricamente che \"tzaraath\" appare nelle scritture solo come punizione per \"malalingua\", mentre altre fonti aggiungono altre ragioni alla lista del Talmud. A differenza dell'approccio medico moderno, che cerca di curare con mezzi naturali, le fonti ebraiche classiche sostenevano che la cura contro \"tzaraath\" si otteneva soltanto con il pentimento ed il perdono. In particolare, la \"Midrash Rabbah\" considera i differenti tipi di \"tzaraath\" come livelli crescenti di punizione, che possono essere abbreviati e bloccati in qualsiasi momento se ci si pente:\nAltri scrittori rabbinici classici ritenevano che la \"tzaraath\" delle case avesse benefici pratici. Secondo una fonte, oltre ad essere una punizione per l'avarizia, dimostrava anche che il proprietario stava mentendo, se diceva di non possedere certi oggetti che i vicini avevano chiesto in prestito, poich\u00e9 le regole bibliche richiedono che il proprietario della casa porti fuori di essa tutti i suoi beni prima dell'isolamento. D'altra parte, Rashi, basandosi sul \"Levitico Rabbah\", afferma che \"tzaraath\" di case era una ricompensa per il proprietario, dicendo che le case degli Israeliti erano precedentemente state quelle dei cananei, che avevano nascosto i propri beni nei muri; la \"tzaraath\" richiedeva che il proprietario rimuovesse i mattoni e quindi poteva scoprire dei tesori dentro i propri muri.\nPiuttosto che interpretare le descrizioni bibliche dei sintomi di \"tzaraath\" alla maniera dei medici moderni, la letteratura rabbinica classica ne dava un'interpretazione estremamente letterale. Per il gruppo di sintomi in cui i peli di una zone infetta diventano bianchi, la Mishnah sostiene che strappare tali peli bianche sia sufficiente per non considerare la malattia \"tzaraath\"; analogamente, poich\u00e9 il testo biblico cita \"tzaraath\" per la zona dove precedenti pustole fossero guarite ma dove esistano anche pustole non cicatrizzate, la Mishnah asserisce che la comparsa di altri sintomi in una pustola non guarita o bruciatura non indicano \"tzaraath\", e che se la pustola o bruciatura successivamente guarisce, ancora non indica \"tzaraath\", a meno che avvengano altri sintomi in parti del corpo non precedentemente ammalati. La Mishnah inoltre sostiene che le piaghe inferiori alla grandezza di una lenticchia, quelle alle estremit\u00e0 del corpo (come le dita delle mani e dei piedi, le orecchie, naso, seni, ecc.), quelle che appaiono sopra bolle o bruciature non guarite, e quelle che appaiono su parti pelose del corpo, non indicano \"tzaraath\".\nI biblisti sospettano che queste descrizioni di \"tzaraath\", quando si riferiscono a condizioni cutanee, in realt\u00e0 concernino una serie di malattie dermatologiche, che, a causa della situazione sottosviluppata della scienza medica del tempo, non venivano diagnosticate in distinzione. Delle particolari situazioni che il Codice Sacerdotale descrive come \"tzaraath\",\n\u00c8 tuttavia evidente come nessuno di questi studiosi abbia contestato in modo sistematico la dimostrazione di Rabbi Shimshon Hirsch che \"tzaraat\" non si riferisce a nessuna delle succitate malattie.\nSintomi di altre condizioni.\nOltre ad eruzioni semplici, infiammazioni, e gonfiori, il testo biblico cita una quantit\u00e0 di altre condizioni che potrebbero essere confuse con \"tzaraath\". Tra le altre situazioni che il testo considera innocue sono la comparsa di \"macchie bianche pallide\", macchie bianche sulla pelle senza piaghe, e calvizie senza piaghe; gli studiosi ritengono che le ultime due si riferiscano rispettivamente alla vitiligine e all'alopecia e la Bibbia riporta che la prima - le macchie bianche pallide - siano una forma di efelidi. I sintomi che il testo considera indicativi di malattia, includono quelli che si propagano in tumefazioni o macchie (dove c'era precedentemente una bolla), e quelli di piaghe bianco-rossastre in sone di calvizie; la prima condizione viene identificata dalla Bibbia come \"lebbra\", ma gli studiosi propongono una diagnosi di vaiolo, mentre la seconda pare indichi la tigna favosa.\nTentativi di identificazione.\nNel tentativo di identificare la condizione cutanea di \"tzaraath\", il patologo russo Gregory N. Minh (1836\u20131896) scopr\u00ec che la lebbra aveva il fattore di contagio e quindi veniva squalificata dall'essere la \"tzaraath\" citata nella Bibbia. Conclusioni parallele erano proposte dal medico ebreo Reuven Kalisher, che sosteneva che la vitiligine, quale malattia malattia decolorante della pelle che possiede il trio di caratteristiche citate dal testo biblico, poteva essere la stessa afflizione della \"tzaraath\"; cio\u00e8:\nQuesti tre sintomi sono discussi in come segni comprovanti la \"tzaraath\". Una malattia scolorativa quasi identica \u00e8 stata assegnata ad un tipo di vitiligine nota anche come leucoderma e/o piebaldismo (albinismo parziale). Basandosi su certa letteratura rabbinica, \u00e8 stato inoltre proposto che la vitiligine dimostri paralleli col colore e le sfumature citate dalla Mishnah nel Trattato \"Negaim\" (cap. 1) ed \u00e8 quindi la \"tzaraath\" del Levitico. Nella sua opera, il medico ucraino Yehuda L. Katzenelson concluse che esisteva una conferma da parte dei Saggi ebrei nei testi mishnaici, che la vitiligine e la \"tzaraath\" fossero proprio la stessa cosa."}
{"id": "251055", "revid": "124016868", "url": "https://it.wikipedia.org/wiki?curid=251055", "title": "Fiat Barchetta", "text": "La Fiat Barchetta \u00e8 un'autovettura spider prodotta negli stabilimenti della casa torinese dal 1994 al 2005 e che ha riportato la FIAT nel campo delle spider dopo un lungo periodo di assenza.\nStoria.\nIl disegno della Barchetta (che gli appassionati scrivono spesso in minuscolo, cos\u00ec com'\u00e8 scritto sullo sportellino porta oggetti) \u00e8 nato nel 1994 per opera di un designer greco, Andreas Zapatinas che ha fatto i suoi primi schizzi nel 1990 ispirandosi alla Ferrari 166 MM e che \u00e8 rimasto a capo del progetto fino al 1993; dopo questo incarico, Zapatinas \u00e8 stato nominato direttore del Centro Stile Alfa Romeo. L'interno fu realizzato partendo dai primi concept di Peter Davis e Giuseppe Bertolusso. Alessandro Cavazza sostitu\u00ec poi Zapatinas come responsabile di stile del progetto e port\u00f2 la macchina in produzione. Il nome in codice del progetto \u00e8 183. I progetti per la Barchetta erano due e in competizione tra loro. Erano indicati con i nomi di due pizze: la \"Marinara\" dalla quale \u00e8 uscita la forma definitiva della Fiat Barchetta, e la \"Diavola\", una rivisitazione del disegno di Chris Bangle per la Fiat Coup\u00e9.\nCaratteristiche tecniche.\nLa vettura fu progettata a partire dal telaio della Fiat Punto con passo accorciato ed equipaggiata di un motore da 1747 cm\u00b3 16V della famiglia modulare Pratola Serra erogante la potenza di 130 CV a 6300 giri/minuto, in comune all'altro modello sportivo di casa Fiat, la \"Coup\u00e9\", e alla versione HGT della nuova Punto (prodotta dal 1999). Fra le sue caratteristiche costruttive principali, il variatore di fase (VFD) sull'albero a camme lato aspirazione che agisce sull'anticipo di apertura delle valvole e consente di realizzare il migliore compromesso fra potenza, coppia e emissioni. Ai bassi regimi viene anticipata la fasatura di aspirazione migliorando la coppia, mentre a quelli alti essa viene ritardata ottimizzando le prestazioni. Il risultato \u00e8 un'estrema elasticit\u00e0 del motore, che eroga il 90% della coppia massima fra i 2000 e i 6000 giri/minuto. Tale propulsore le permette di spingersi a oltre 200 km/h con uno scatto di 0-100 in poco meno di 9 secondi. La Fiat barchetta \u00e8 stata esclusivamente equipaggiata con questo propulsore in tutto il periodo della sua produzione. Non esistono versioni con motorizzazioni differenti. Tuttavia nel 1999 questo motore ricevette un aggiornamento tecnico che per\u00f2 non fu pubblicizzato al pubblico. Il nuovo motore denominato Step 2 differiva per il precedente Step 1 per la presenza di una nuova centralina microibrida Hitachi posizionata nel vano motore invece che nell'abitacolo. Il collettore di aspirazione in alluminio cedette il posto ad un collettore di aspirazione a geometria variabile (V.I.S.) in materiale plastico che consentiva migliori doti di ripresa senza peggiorare le emissioni inquinanti e preparava la barchetta a soddisfare le future normative Euro 3 (1\u00ba gennaio 2001). Anche il cambio fu aggiornato con la quinta marcia pi\u00f9 lunga che permetteva una velocit\u00e0 di punta leggermente superiore e consumi ridotti. Ulteriori modifiche riguardavano il sistema di aspirazione. All'inizio del 2001 iniziarono le consegne della Barchetta Euro 3 che sostanzialmente differiva dalla precedente versione per la presenza di un precatalizzatore montato sui collettori di scarico e una nuova mappatura della centralina. Si perdette anche la geometria variabile dei collettori di aspirazione, ma arriv\u00f2 l'acceleratore elettronico.\nDi serie la scocca a deformabilit\u00e0 programmata, rinforzata contro gli urti frontali e dotata di barre anti intrusione laterali nelle portiere. \u00c8 stata messa a punto in oltre 40 crash test.\nL'abitacolo costituisce una robusta cellula di sopravvivenza, rinforzato nella zona longheroni e con un robusto parabrezza rinforzato da una struttura tubolare a elevata resistenza dello schiacciamento e che fa le veci di Roll bar. Il tutto per una rigidezza torsionale di 50.000 kgm/rad, la migliore della sua categoria. Un risultato reso possibile anche da una serie di interventi specifici sul pianale. Due longheroni di ampia sezione rinforzati, due longherine sottopavimento e un doppio tunnel centrale racchiusi da una traversa sottoparabrezza che collega i montanti e da una traversa sottopiedi costituiscono una \u201cgabbia di protezione\u201d ad altissima resistenza.\nSono inoltre di serie: airbag lato guida; cinture di sicurezza con pretensionatore; sedili con traversa interna antiscivolamento (anti submarining); serrature delle portiere ad elevata resistenza; impianto anti incendio FPS con interruttore inerziale, blocco pompa e valvola antideflusso carburante e serbatoio carburante in materiale a elevata resistenza collocato in vano protetto, Air-bag passeggero su richiesta e la chiave elettronica antifurto con blocco motore \"Fiat Code\".\nL'impianto frenante a doppio circuito incrociato e a doppio correttore di frenata, permette il controllo della vettura anche in caso di anomalia a uno dei due rami. I freni sono a 4 dischi. Il servofreno a corsa ridotta rende pi\u00f9 efficace la frenata nella guida sportiva. A richiesta era disponibile l'impianto ABS a quattro canali e quattro sensori (equipaggiato di serie su alcune versioni tra le quali la \"Riviera\").\nLa distribuzione dei pesi \u00e8 tipica delle trazioni anteriori: 65% all'anteriore e 35% al posteriore.\nL'avantreno, che utilizza il sistema MacPherson, ha regolazioni sportive: molle rigide, barra ben dimensionata, carreggiata larga, pneumatici sportivi e angoli caratteristici delle ruote.\nAl posteriore presenta le ruote indipendenti con bracci longitudinali e barra antirollio.\nMaggiora svilupp\u00f2 anche un prototipo \"Sport\" con assetto ribassato ed irrigidito, impianto frenante potenziato, differenziale autobloccante, cerchi da 16\" e motore elaborato da 160 CV che per\u00f2 non ebbe seguito nonostante le ottime doti dinamiche del telaio.\nProduzione di serie.\nDal 1994 al 2002, la Fiat Barchetta ha portato sui battenti delle porte la scritta \"Maggiora\" con relativo simbolo della Carrozzeria Maggiora che si occupava dell'assemblaggio finale presso l'ex-Stabilimento Lancia di Chivasso, dopo che il telaio era stato costruito (stampato e saldato) presso la \"ILCAS\" di Sparone, e verniciato e lucidato presso la Carrozzeria Bertone S.p.A. di Grugliasco. I motori venivano costruiti a Pratola Serra e trasportati alla Maggiora, che ne aveva sempre una scorta. Il sistema di trasmissione proveniva, invece, dallo stabilimento di Termoli. Nel 2002, dopo il fallimento del carrozziere torinese, la produzione venne sospesa. Nel giugno del 2003 riprese nello stabilimento di Mirafiori l'assemblaggio della Barchetta, nella versione \"restyling\" introdotta sul mercato nella met\u00e0 di luglio, curato da Tom Tjaarda. La produzione fu quindi nuovamente interrotta fino all'aprile del 2004 e termin\u00f2 definitivamente nel giugno 2005.\nNonostante la grande richiesta del mercato inglese, la Barchetta era disponibile solo con guida a sinistra, poich\u00e9 la Fiat ritenne troppo costoso produrre anche la versione con guida a destra.\nFurono prodotte circa 57.791 unit\u00e0. Le prime Fiat \"Progetto 183\" (sperimentali) sono state prodotte nel 1994 (dal telaio 00000099 allo 00000161). La reale produzione fu avviata a gennaio del 1995, in concomitanza con la rivelazione del nome ufficiale \"barchetta\" da parte della casa costruttrice. L'ultima Barchetta usc\u00ec dalla linea di assemblaggio di Mirafiori nel giugno del 2005. Le ultime 2000 unit\u00e0 (dal telaio 00055890 al telaio 00057890) erano caratterizzate da un modesto restyling che modificava la linea.\nLe Barchetta furono omologate per l'uso su strada dal telaio 00000162. Fiat present\u00f2 la vettura alla stampa a Jerez de la Frontera, nel sud della Spagna, da met\u00e0 febbraio a inizio marzo, dove allest\u00ec un circuito di prova apposito per farla provare ai giornalisti. Sempre a marzo ci fu la presentazione al Salone dell'Auto di Ginevra. Debutt\u00f2 nei concessionari Fiat d'Italia l'8 e il 9 aprile 1995.\nI modelli esistenti di quest'autovettura spider (o Roadster) prodotta dalla Fiat sono stati molti, riconoscibili dalle seguenti numerazioni MVS (ModelloVersioneSerie):\nEvoluzione.\nNel 2007 la carrozzeria Bertone rilasci\u00f2 una concept car per un eventuale seconda generazione della Barchetta. Costruita per commemorare i 95 anni della famosa azienda, la vettura era basata sul pianale della Fiat Panda e presentava una carrozzeria in alluminio divisa in due sezioni collegate tra di loro dalla superficie vetrata delle portiere. Gli interni erano realizzati in pelle, e dello stesso materiale era realizzata la copertura del vano bagagli posteriore. L'impianto luci sfruttava la tecnologia LED."}
{"id": "251058", "revid": "110157", "url": "https://it.wikipedia.org/wiki?curid=251058", "title": "Bretzwil", "text": "Bretzwil (toponimo tedesco) \u00e8 un comune svizzero di 755 abitanti del Canton Basilea Campagna, nel distretto di Waldenburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "251059", "revid": "339392", "url": "https://it.wikipedia.org/wiki?curid=251059", "title": "Villa Gallarati Stampa", "text": ""}
{"id": "251060", "revid": "339392", "url": "https://it.wikipedia.org/wiki?curid=251060", "title": "Villa Gallarati-Stampa", "text": ""}
{"id": "251062", "revid": "1442080", "url": "https://it.wikipedia.org/wiki?curid=251062", "title": "Tsnigriite", "text": "La tsnigriite \u00e8 un minerale."}
{"id": "251063", "revid": "287204", "url": "https://it.wikipedia.org/wiki?curid=251063", "title": "K\u00ebsterite", "text": "La k\u00ebsterite \u00e8 un minerale."}
{"id": "251064", "revid": "111845891", "url": "https://it.wikipedia.org/wiki?curid=251064", "title": "\u010cern\u00fdite", "text": "La \u010dern\u00fdite \u00e8 un minerale analogo strutturale della stannite dove il ferro \u00e8 sostituito dal cadmio. Deve il suo nome in onore del mineralogista Petr \u010cern\u00fd per i suoi studi sulle pegmatiti nelle quali il minerale \u00e8 stato scoperto (nato nel 1934 a Brno) professore emerito presso l'universit\u00e0 di Manitoba, Canada.\n\u00c8 stato trovato in due luoghi: la miniera di Tanco presso il lago Bernick, Manitoba, e nella miniera di Hugo presso Keystone, nel Dakota del Sud.\nMorfologia.\nSi presenta in masse irregolari di dimensioni variabili da microscopiche a una decina di cm concresciute con la k\u00ebsterite con microgranuli di sola \u010dern\u00fdite non pi\u00f9 grandi di 200\u00a0\u00b5m. Non sono state trovate forme cristalline.\nOrigine e giacitura.\nPresente in complessi pegmatitici all'interno di rare associazioni di minerali dello zolfo, sembra sia associata ad ambienti poveri di zolfo. \u00c8 concresciuta con la kesterite, si associa inoltre alla stannite e ad altri minerali dello zolfo."}
{"id": "251065", "revid": "1543377", "url": "https://it.wikipedia.org/wiki?curid=251065", "title": "Velikite", "text": "La velikite \u00e8 un minerale, correlato strutturalmente alla k\u00ebsterite.\nEtimologia.\nDeve il suo nome a Aleksandr Semenovich Velikiy (1913-1970), un collezionista di minerali dei giacimenti dell'Asia centrale.."}
{"id": "251066", "revid": "1442080", "url": "https://it.wikipedia.org/wiki?curid=251066", "title": "Hocartite", "text": "La hocartite \u00e8 un minerale."}
{"id": "251067", "revid": "110157", "url": "https://it.wikipedia.org/wiki?curid=251067", "title": "Pirquitasite", "text": "La pirquitasite \u00e8 un minerale della serie Hocartite-Pirquitasite appartenente al gruppo della stannite.\nAbito cristallino.\nI cristalli di pirquitasite solitamente sono geminati.\nOrigine e giacitura.\nLa pirquitasite si rinviene nelle vene di mineralizzazione idrotermale in ambienti subvulcanici.\nForma in cui si presenta in natura.\nLa pirquitasite se presenta solitamente in grani irregolari."}
{"id": "251068", "revid": "1442080", "url": "https://it.wikipedia.org/wiki?curid=251068", "title": "Sakuraiite", "text": "La sakuraiite \u00e8 un minerale."}
{"id": "251069", "revid": "984922", "url": "https://it.wikipedia.org/wiki?curid=251069", "title": "Petrukite", "text": "La petrukite \u00e8 un minerale."}
{"id": "251070", "revid": "767487", "url": "https://it.wikipedia.org/wiki?curid=251070", "title": "La Berthenoux", "text": "La Berthenoux \u00e8 un comune francese di 470 abitanti situato nel dipartimento dell'Indre nella regione del Centro-Valle della Loira."}
{"id": "251071", "revid": "110157", "url": "https://it.wikipedia.org/wiki?curid=251071", "title": "Rhodostannite", "text": "La rhodostannite \u00e8 un minerale."}
{"id": "251072", "revid": "287204", "url": "https://it.wikipedia.org/wiki?curid=251072", "title": "Les Bordes (Indre)", "text": "Les Bordes \u00e8 un comune francese di 961 abitanti situato nel dipartimento dell'Indre nella regione del Centro-Valle della Loira."}
{"id": "251073", "revid": "104265", "url": "https://it.wikipedia.org/wiki?curid=251073", "title": "Toyohaite", "text": "La toyohaite \u00e8 un minerale."}
{"id": "251074", "revid": "767487", "url": "https://it.wikipedia.org/wiki?curid=251074", "title": "Stannoidite", "text": "La stannoidite \u00e8 un minerale."}
{"id": "251075", "revid": "287204", "url": "https://it.wikipedia.org/wiki?curid=251075", "title": "La Buxerette", "text": "La Buxerette \u00e8 un comune francese di 109 abitanti situato nel dipartimento dell'Indre nella regione del Centro-Valle della Loira."}
{"id": "251077", "revid": "287204", "url": "https://it.wikipedia.org/wiki?curid=251077", "title": "La Champenoise", "text": "La Champenoise \u00e8 un comune francese di 316 abitanti situato nel dipartimento dell'Indre nella regione del Centro-Valle della Loira."}
{"id": "251078", "revid": "287204", "url": "https://it.wikipedia.org/wiki?curid=251078", "title": "La Chapelle-Orthemale", "text": "La Chapelle-Orthemale \u00e8 un comune francese di 127 abitanti situato nel dipartimento dell'Indre nella regione del Centro-Valle della Loira."}
{"id": "251079", "revid": "287204", "url": "https://it.wikipedia.org/wiki?curid=251079", "title": "La Chapelle-Saint-Laurian", "text": "La Chapelle-Saint-Laurian \u00e8 un comune francese di 141 abitanti situato nel dipartimento dell'Indre nella regione del Centro-Valle della Loira."}
{"id": "251080", "revid": "767487", "url": "https://it.wikipedia.org/wiki?curid=251080", "title": "La Ch\u00e2tre-Langlin", "text": "La Ch\u00e2tre-Langlin \u00e8 un comune francese di 570 abitanti situato nel dipartimento dell'Indre nella regione del Centro-Valle della Loira."}
{"id": "251081", "revid": "125139161", "url": "https://it.wikipedia.org/wiki?curid=251081", "title": "Milo\u0161 Forman", "text": "Vinse due Oscar al miglior regista e due Golden Globe per il miglior regista per il suo lavoro in \"Qualcuno vol\u00f2 sul nido del cuculo\" (1975) e per \"Amadeus\" (1984), vincendo un terzo Golden Globe per \"Larry Flynt - Oltre lo scandalo\" (1996).\nNei principali festival europei vinse il Grand Prix Speciale della Giuria al Festival di Cannes per \"Taking Off\" (1971), e l'Orso d'oro e l'Orso d'argento per il miglior regista al Festival di Berlino rispettivamente per \"Larry Flynt - Oltre lo scandalo\" (1996) e per \"Man on the Moon\" (1999).\nBiografia.\nForman nacque a \u010c\u00e1slav, nell'allora Cecoslovacchia (l'attuale Repubblica Ceca), il 18 febbraio del 1932, figlio di Rudolf Forman, un docente cecoslovacco, e di Anna \u0160v\u00e1bov\u00e1, donna cecoslovacca direttrice di un alberghetto estivo, ambedue di religione protestante. Durante l'occupazione nazista, il padre milit\u00f2 nelle file partigiane e in seguito venne arrestato dalla Gestapo. Perir\u00e0 a Buchenwald nel 1944. Stessa sorte aveva subito la madre morta ad Auschwitz nel 1943. In seguito alla deportazione dei genitori, Forman fu affidato agli zii. Verso gli 11 anni, incominci\u00f2 a conoscere e ad amare i film di Charlie Chaplin, Buster Keaton e John Ford.\nPoco dopo la fine della guerra, Forman scopr\u00ec di essere nato da una relazione adulterina tra sua madre e l'architetto cecoslovacco di origine ebraica Otto Kohn. A Praga s'iscrisse alla facolt\u00e0 di Cinematografia; si mise in luce con una serie di ottimi lavori come \"L'asso di picche\" (1964), \"Gli amori di una bionda\" (1965), che ottenne la candidatura al premio Oscar al miglior film straniero e \"Al fuoco, pompieri!\" (1967). Emigrato negli Stati Uniti nel 1968 dopo la primavera di Praga, divenne uno dei registi pi\u00f9 premiati e acclamati dalla critica nel ventennio 1970-1990, rimanendo legato allo stile europeo di un cinema di contenuto, \"contaminato\" per\u00f2 dagli elementi spettacolari e avvincenti propri del cinema hollywoodiano.\nAppena arrivato in America, gir\u00f2 il caustico e intenso \"Taking Off\" (1971), parabola americana giocosa e penetrante sull'incomunicabilit\u00e0 tra genitori e figli (e dei rispettivi \"vizi\": alcool e marijuana), con un'apparizione dell'allora giovanissima Kathy Bates. Lavor\u00f2 inoltre al documentario \"Ci\u00f2 che l'occhio non vede\" (1972), dirigendo un episodio. Nel 1975 firm\u00f2 \"Qualcuno vol\u00f2 sul nido del cuculo\", tutt'oggi considerato, insieme ad \"Amadeus\", il suo capolavoro: vinse 5 premi Oscar, compreso quello al Miglior Film. Su questa scia di denuncia sociale bas\u00f2 i suoi successi come \"Hair\" (1979), musical pacifista e contestatore, e \"Ragtime\" (1981), sulla discriminazione razziale nell'America di inizio secolo in cui apparve, dopo 20 anni d'assenza, James Cagney.\nNel 1984 usc\u00ec quello che secondo molti \u00e8 tra i pi\u00f9 grandi film in costume di tutti i tempi: il kolossal \"Amadeus\", sulla vita di Wolfgang Amadeus Mozart. La pellicola ebbe grande successo e nel 1985 vinse quattro Golden Globe e ben otto premi Oscar, inclusi \"miglior film\" e \"miglior regia\". Nel film vengono ricordati, oltre alle interpretazioni dei due protagonisti Tom Hulce e F. Murray Abraham, i costumi, le scenografie e le ricostruzioni fedelissime di Vienna del XVIII secolo. Il successivo \"Valmont\" (1989), fu liberamente tratto da \"Le relazioni pericolose\" di Choderlos de Laclos.\nTorn\u00f2 alla regia dopo un periodo di lontananza, quando Oliver Stone gli affid\u00f2 la direzione di \"Larry Flynt - Oltre lo scandalo\" (1996), biografia dell'omonimo magnate del porno, che vinse l'Orso d'Oro al Festival di Berlino. Successivamente diresse \"Man on the Moon\" (1999), biografia del comico statunitense Andy Kaufman. Il 2006 fu l'anno de \"L'ultimo inquisitore\", con Natalie Portman e Javier Bardem, lungometraggio che raccolse critiche molto positive e che si ispir\u00f2 alla figura del pittore Francisco Goya quale geniale testimone delle rivoluzioni e delle atrocit\u00e0 del suo tempo.\nNonostante si parlasse di un suo imminente ritorno dietro alla cinepresa per un film dedicato alla storia di Charles Ponzi e al suo schema truffaldino e si sapesse che fosse impegnato nell'avanzata fase di pre-produzione per la realizzazione del film \"The Ghost of Munich)\", basato su un suo adattamento, in collaborazione con V\u00e1clav Havel, dell'omonimo romanzo di Georges-Marc Benamou incentrato sulla figura del primo ministro francese \u00c9douard Daladier alla conferenza di Monaco del 1938, il 27 aprile del 2011, in un'intervista concessa al tabloid ceco \"Blesk\", Forman rivel\u00f2 che probabilmente sarebbe stato costretto ad abbandonare ogni suo futuro progetto di regia, a causa di una degenerazione maculare che da tempo affliggeva la retina del suo occhio destro.\nQuesta grave patologia, che ha un andamento progressivo e che, se evolve colpendo entrambi gli occhi, pu\u00f2 portare fino alla completa e irreversibile cecit\u00e0, gli fece perdere completamente la zona centrale del campo visivo destro, al posto del quale poteva vedere solo una macchia scura. La sua condizione non lo port\u00f2 ad abbandonare completamente il mondo cinematografico, per il quale continu\u00f2 a impegnarsi come attore. La sua ultima fatica in tale veste lo vide al fianco di Catherine Deneuve nel film \"Les Bien-Aim\u00e9s\" (2011), pellicola che venne scelta per chiudere la rassegna della 64\u00aa edizione del Festival di Cannes.\nMor\u00ec il 13 aprile 2018, a 86 anni, dopo una breve malattia."}
{"id": "251082", "revid": "767487", "url": "https://it.wikipedia.org/wiki?curid=251082", "title": "\u00c9cueill\u00e9", "text": "\u00c9cueill\u00e9 \u00e8 un comune francese di 1.338 abitanti situato nel dipartimento dell'Indre nella regione del Centro-Valle della Loira."}
{"id": "251083", "revid": "23", "url": "https://it.wikipedia.org/wiki?curid=251083", "title": "Volfsonite", "text": ""}
{"id": "251084", "revid": "1516566", "url": "https://it.wikipedia.org/wiki?curid=251084", "title": "\u00c9guzon-Chant\u00f4me", "text": "\u00c9guzon-Chant\u00f4me \u00e8 un comune francese di 1.393 abitanti situato nel dipartimento dell'Indre nella regione del Centro-Valle della Loira.\nStoria.\nSimboli.\nLo stemma del comune si blasona:\nRicalca quello dell'antica famiglia de Chamborant. Nel 1644, Etienne de Chamborant, signore de la Clavi\u00e8re acquis\u00ec la terra e la signoria di \u00c9guzon diventando cos\u00ec proprietario della maggior parte dell'attuale comune di \u00c9guzon."}
{"id": "251085", "revid": "110157", "url": "https://it.wikipedia.org/wiki?curid=251085", "title": "Lauwil", "text": "Lauwil (toponimo tedesco) \u00e8 un comune svizzero di 333 abitanti del Canton Basilea Campagna, nel distretto di Waldenburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "251086", "revid": "767487", "url": "https://it.wikipedia.org/wiki?curid=251086", "title": "\u00c9trechet", "text": "\u00c9trechet \u00e8 un comune francese di 899 abitanti situato nel dipartimento dell'Indre nella regione del Centro-Valle della Loira."}
{"id": "251087", "revid": "1442080", "url": "https://it.wikipedia.org/wiki?curid=251087", "title": "Chatkalite", "text": "La chatkalite \u00e8 un minerale."}
{"id": "251089", "revid": "767487", "url": "https://it.wikipedia.org/wiki?curid=251089", "title": "Le Magny (Indre)", "text": "Le Magny \u00e8 un comune francese di 1.048 abitanti situato nel dipartimento dell'Indre nella regione del Centro-Valle della Loira."}
{"id": "251090", "revid": "1442080", "url": "https://it.wikipedia.org/wiki?curid=251090", "title": "Mawsonite", "text": "La mawsonite \u00e8 un minerale."}
{"id": "251091", "revid": "287204", "url": "https://it.wikipedia.org/wiki?curid=251091", "title": "Le Menoux", "text": "Le Menoux \u00e8 un comune francese di 472 abitanti situato nel dipartimento dell'Indre nella regione del Centro-Valle della Loira."}
{"id": "251092", "revid": "17654", "url": "https://it.wikipedia.org/wiki?curid=251092", "title": "Flauto magico", "text": ""}
{"id": "251093", "revid": "1442080", "url": "https://it.wikipedia.org/wiki?curid=251093", "title": "Hemusite", "text": "La hemusite \u00e8 un minerale."}
{"id": "251094", "revid": "767487", "url": "https://it.wikipedia.org/wiki?curid=251094", "title": "Kiddcreekite", "text": "La kiddcreekite \u00e8 un minerale."}
{"id": "251095", "revid": "287204", "url": "https://it.wikipedia.org/wiki?curid=251095", "title": "Renierite", "text": "La renierite \u00e8 un minerale."}
{"id": "251096", "revid": "287204", "url": "https://it.wikipedia.org/wiki?curid=251096", "title": "La Motte-Feuilly", "text": "La Motte-Feuilly \u00e8 un comune francese di 34 abitanti situato nel dipartimento dell'Indre nella regione del Centro-Valle della Loira."}
{"id": "251097", "revid": "767487", "url": "https://it.wikipedia.org/wiki?curid=251097", "title": "Le P\u00eachereau", "text": "Le P\u00eachereau \u00e8 un comune francese di 2.073 abitanti situato nel dipartimento dell'Indre nella regione del Centro-Valle della Loira."}
{"id": "251098", "revid": "287204", "url": "https://it.wikipedia.org/wiki?curid=251098", "title": "La P\u00e9rouille", "text": "La P\u00e9rouille \u00e8 un comune francese di 424 abitanti situato nel dipartimento dell'Indre nella regione del Centro-Valle della Loira."}
{"id": "251099", "revid": "767487", "url": "https://it.wikipedia.org/wiki?curid=251099", "title": "Le Poin\u00e7onnet", "text": "Le Poin\u00e7onnet \u00e8 un comune francese di 5.997 abitanti situato nel dipartimento dell'Indre nella regione del Centro-Valle della Loira."}
{"id": "251100", "revid": "287204", "url": "https://it.wikipedia.org/wiki?curid=251100", "title": "Le Tranger", "text": "Le Tranger \u00e8 un comune francese di 190 abitanti situato nel dipartimento dell'Indre nella regione del Centro-Valle della Loira."}
{"id": "251101", "revid": "287204", "url": "https://it.wikipedia.org/wiki?curid=251101", "title": "La Vernelle", "text": "La Vernelle \u00e8 un comune francese di 795 abitanti situato nel dipartimento dell'Indre nella regione del Centro-Valle della Loira."}
{"id": "251102", "revid": "1442080", "url": "https://it.wikipedia.org/wiki?curid=251102", "title": "Vinciennite", "text": "La vinciennite \u00e8 un minerale."}
{"id": "251103", "revid": "287204", "url": "https://it.wikipedia.org/wiki?curid=251103", "title": "Germanite", "text": "La germanite \u00e8 un minerale appartenente al gruppo omonimo.\nAbito cristallino.\nGranulare.\nOrigine e giacitura.\nIn giacimenti metalliferi complessi associato a minerali primari di zinco, piombo e rame tra cui tennantite, enargite, galena e sfalerite.\nForma in cui si presenta in natura.\nGranulare, non si conoscono cristalli distinti, tuttavia si hanno masse compatte, microcristalline.\nPer alterazione della germanite si possono formare vari minerali secondari di gallio e germanio, tra cui:\nLocalit\u00e0 di ritrovamento.\nLa variet\u00e0 pura \u00e8 stata trovata esclusivamente a Tsumeb in Namibia, mentre nel Kazakistan sono state trovate delle variet\u00e0 di germanite ricche di vanadio e tungsteno."}
{"id": "251104", "revid": "21583", "url": "https://it.wikipedia.org/wiki?curid=251104", "title": "Nekrasovite", "text": "La nekrasovite \u00e8 un minerale appartenente al gruppo della germanite.\nOrigine del nome.\nLa nekrasovite ha questo nome in onore al mineralogista russo Ivan Yakovlevich Nekrasov"}
{"id": "251106", "revid": "287204", "url": "https://it.wikipedia.org/wiki?curid=251106", "title": "Colusite", "text": "La colusite \u00e8 un minerale appartenente al gruppo della germanite.\nLa colusite ricca in stagno presenta una struttura dove i tetraedri CuS4 e quelli (As,Sn) S4 sono interconnessi tramite un vertice secondo la struttura della sfalerite, con due atomi di vanadio che si rinvengono nei siti interstiziali ed una formula chimica Cu26Sn2As4S32.\nNella colusite povera di stagno i tetraedri di CuS4 e AsS4 sono egualmente interconnessi tramite un vertice secondo la medesima struttura e presentano i due atomi di V nelle stesse posizioni, con una formula chimica Cu26As6S32.\nLa formula chimica generale \u00e8 Cu24+xV2(As,Sb)6-x(Sn,Ge)xS32 con x compreso tra 0 e 2.\nL'arsenosulvanite \u00e8 stata riconosciuta per essere identica alla colusite e conseguentemente abbandonata come denominazione.\nAbito cristallino.\nMassivo, granulare.\nOrigine e giacitura.\nIn vene idrotermali di rame o associato a vari minerali di rame in qualche giacimento metallifero complesso o nel marmo.\nForma in cui si presenta in natura.\nIn masse nerastre, raramente in cristalli distinti tetraedrici.\nLocalit\u00e0 di ritrovamento.\nIn una miniera presso Butte nel Montana, in una miniera del Colorado (USA) e nel marmo di Carrara, ove in quest'ultima localit\u00e0 anticamente veniva descritta come tetraedrite, mentre recentemente si \u00e8 scoperto che si tratta di colusite."}
{"id": "251107", "revid": "767487", "url": "https://it.wikipedia.org/wiki?curid=251107", "title": "Stibiocolusite", "text": "La stibiocolusite \u00e8 un minerale appartenente al gruppo della germanite."}
{"id": "251108", "revid": "1442080", "url": "https://it.wikipedia.org/wiki?curid=251108", "title": "Germanocolusite", "text": "La germanocolusite \u00e8 un minerale appartenente al gruppo della germanite."}
{"id": "251109", "revid": "1442080", "url": "https://it.wikipedia.org/wiki?curid=251109", "title": "Maikainite", "text": "La maikainite \u00e8 un minerale appartenente al gruppo della germanite."}
{"id": "251110", "revid": "71563", "url": "https://it.wikipedia.org/wiki?curid=251110", "title": "Arsenosulvanite", "text": ""}
{"id": "251111", "revid": "1442080", "url": "https://it.wikipedia.org/wiki?curid=251111", "title": "Ovamboite", "text": "La ovamboite \u00e8 un minerale appartenente al gruppo della germanite."}
{"id": "251112", "revid": "1442080", "url": "https://it.wikipedia.org/wiki?curid=251112", "title": "Sulvanite", "text": "La sulvanite \u00e8 un raro minerale, il nome deriva dalla sua composizione in quanto contiene zolfo (\"sulfur\") e vanadio.\nLa struttura del cristallo deriva da quella della sfalerite analogamente alla cubanite la cui cella deriva da quella della wurtzite: gli atomi di rame occupano il 75% dei tipi di cavit\u00e0 tetraedrica, il vanadio occupa il 25% dell'altro tipo. I tetraedri centrati sull'atomo di rame condividono i bordi con quelli centrati sugli atomi di vanadio."}
{"id": "251113", "revid": "287204", "url": "https://it.wikipedia.org/wiki?curid=251113", "title": "Les Autels-Villevillon", "text": "Les Autels-Villevillon \u00e8 un comune francese di 158 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251114", "revid": "110157", "url": "https://it.wikipedia.org/wiki?curid=251114", "title": "Bailleau-l'\u00c9v\u00eaque", "text": "Bailleau-l'\u00c9v\u00eaque \u00e8 un comune francese di 1.194 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251115", "revid": "106456", "url": "https://it.wikipedia.org/wiki?curid=251115", "title": "La Bazoche-Gouet", "text": "La Bazoche-Gouet \u00e8 un comune francese di 1.328 abitanti situato nel dipartimento dell'Eure-et-Loir nella regione del Centro-Valle della Loira.\nIl territorio comunale \u00e8 bagnato dalle acque del fiume Yerre."}
{"id": "251116", "revid": "287204", "url": "https://it.wikipedia.org/wiki?curid=251116", "title": "Le Boullay-les-Deux-\u00c9glises", "text": "Le Boullay-les-Deux-\u00c9glises \u00e8 un comune francese di 248 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251117", "revid": "200568", "url": "https://it.wikipedia.org/wiki?curid=251117", "title": "Le Boullay-Mivoye", "text": "Le Boullay-Mivoye \u00e8 un comune francese di 437 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251118", "revid": "767487", "url": "https://it.wikipedia.org/wiki?curid=251118", "title": "Le Boullay-Thierry", "text": "Le Boullay-Thierry \u00e8 un comune francese di 570 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251119", "revid": "287204", "url": "https://it.wikipedia.org/wiki?curid=251119", "title": "La Bourdini\u00e8re-Saint-Loup", "text": "La Bourdini\u00e8re-Saint-Loup \u00e8 un comune francese di 569 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251120", "revid": "110157", "url": "https://it.wikipedia.org/wiki?curid=251120", "title": "Brezolles", "text": "Brezolles \u00e8 un comune francese di 1.757 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251122", "revid": "287204", "url": "https://it.wikipedia.org/wiki?curid=251122", "title": "La Chapelle-d'Aunainville", "text": "La Chapelle-d'Aunainville \u00e8 un comune francese di 284 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251123", "revid": "1372005", "url": "https://it.wikipedia.org/wiki?curid=251123", "title": "Defensor minor", "text": "Il Defensor minor \u00e8 un trattato composto di Marsilio da Padova attorno al 1342; si colloca fra le opere minori di Marsilio, ma si distingue per la sua importanza. Si differenzia dal \"Defensor pacis\" per essere un'opera pi\u00f9 propriamente teologica mentre l'altra \u00e8 prevalentemente politica.\nLo studio condotto nel \"Defensor Minor\" riguarda la giurisdizione civile ed ecclesiastica, la confessione auricolare, la penitenza, le indulgenze, le crociate, i pellegrinaggi, la \"plenitudo potestatis\", il potere legislativo, l'origine della sovranit\u00e0, il matrimonio e il divorzio.\nLa giurisdizione civile.\nPer quanto riguarda la giurisdizione, Marsilio distingue la legge in divina ed umana, la prima quale manifestazione indipendente da qualsiasi volont\u00e0 umana e riguardante la condotta dell'uomo in vista della vita ultraterrena, la seconda quale determinazione della volont\u00e0 del popolo, dotata di potere coattivo e non modificabile da nessun ecclesiastico.\nQuanto detto vale anche per il Papa che nemmeno con i suoi decretali pu\u00f2 derogare la legge, manifestazione della sovranit\u00e0 popolare. Identici sono i soggetti a cui le due leggi si riferiscono, ma diverso ne \u00e8 l'oggetto ed il fine. L'una cerca il bene dell'anima mentre l'altra cura il bene terreno, con la conseguenza che \u00e8 negato agli ecclesiastici il potere di fare leggi, anche in presenza di un persistente silenzio del legislatore umano. Lo stesso vale per gli emendamenti e le eventuali modifiche, compito questo di esclusiva pertinenza del popolo. L'unica cosa su cui \u00e8 competente il clero \u00e8 quella sorta di norme non giuridiche che riguardano la morale e che si risolvono in semplici consigli e che dei consigli hanno l'efficacia.\nIl clero.\nIl compito e la funzione principale del clero \u00e8 insegnare i sacri testi e preparare le anime per la vita ultraterrena. La Chiesa ha ripetutamente affermato che per il peccatore non esiste altro sistema di redenzione dal peccato se non la confessione. Marsilio nello sforzo di avvicinare l'uomo a Dio, indipendentemente da qualsiasi intermediario, afferma che la confessione si deve fare direttamente a Dio e che la salvezza deriva soltanto dal vero pentimento. Anticipa quello che sar\u00e0 uno dei capisaldi del Protestantesimo. Dalle Sacre Scritture non si rileva la necessit\u00e0 di questo Sacramento che viene soltanto consigliato e non prescritto. Soltanto il sincero pentimento al di fuori di qualsiasi confessionale d\u00e0 quella pace nell'anima che \u00e8 il preludio della salvezza eterna. Soltanto a Dio spetta assolvere dai peccati ed il sacerdote che eventualmente lo faccia lo fa soltanto nell'ambito della Chiesa. \"Sufficit soli Deo confiteri peccata ipsa, videlicet recognoscendo, et de ipsis poenitendo cum proposito talia alterius non committendi\". Queste parole si possono considerare come prodromi di quelli che saranno i principi della riforma luterana.\n\"Sufficit sola contritio et vera poenitentia de commisso absque omni confessione facta vel fienda sacerdoti, ut immediate absolvatur per Deum\". Marsilio non esclude in maniera assoluta la confessione, dice soltanto che \u00e8 utile ma non indispensabile, quale sarebbe se fosse un precetto, conseguentemente viene anche negato il potere sacerdotale di infliggere penitenze.\nSoltanto la contrizione libera dal peccato vale e non una qualsiasi penitenza di carattere materiale o spirituale quasi fosse un risarcimento del peccato. \n\"Quamvis in hoc saeculo nullam realem aut personalem satisfactionem exhibeat pro peccatis\".\nLe indulgenze.\nAltre istituzioni contro cui si leva Marsilio sono le indulgenze di cui in quel periodo si faceva un uso, anzi un abuso a dir poco sconsiderato e scandaloso, specialmente per quanto riguarda le crociate ed i pellegrinaggi. \u00c8 qui che si manifesta, in tutta la sua pienezza, la democraticit\u00e0 e la modernit\u00e0 del pensiero di Marsilio.\nEgli ritiene, infatti, illecito il costringere i non cristiani ad abiurare la propria religione per accettarne un'altra, la nostra. Nega con ci\u00f2 ogni valore ideale alle crociate che possono essere giustificate ed ammesse soltanto come imprese militari e non come mezzo di proselitismo. Lo stesso vale per i pellegrinaggi molto in uso in quei tempi; non ci si salva dal peccato facendo un viaggio pi\u00f9 o meno piacevole ma soltanto col pentimento e la contrizione.\nMarsilio \u00e8 contro le indulgenze in modo assoluto specialmente per l'uso che se ne fa, quasi il corrispettivo spirituale di ogni sorta di nefandezza commessa contro i non cristiani e gli eretici.\nI voti.\nAltro problema dibattuto \u00e8 quello dei Voti che definisce \"est promissio quaedam spontaniamente vel voce facta, de fiendo aliquo vel omittendo, sibi sufficienter cognito sive noto, propter finem aliquem obtinendum in praesenti saeculo vel venturo\". Il promittente deve essere nell'et\u00e0 della ragione essendo, per la natura del voto quale promessa, vincolato al suo mantenimento. \nIl voto non potr\u00e0 essere rimesso da nessuna autorit\u00e0 umana essendo una promessa fatta a Dio a cui solo spetta il potere di remissione.\nIl voto \u00e8 personale non potendo obbligare altri se non chi lo fa, non potr\u00e0 obbligare il religioso anche se il voto \u00e8 fatto soltanto dall'ordine ma non \u00e8 stato incluso nella professione della regola.\nViene trattato l'argomento della scomunica e possiamo vedere ripetuti gli stessi concetti gi\u00e0 esposti nel Defensor Pacis.\nLa scomunica.\nLa Scomunica per la sua particolare natura non \u00e8 un provvedimento semplicemente ecclesiastico ma un provvedimento che ha anche conseguenze civili. La scomunica in fin dei conti rimane spiritualmente inefficace essendo imperscrutabile la coscienza umana, tuttavia crea attorno allo scomunicato un'aureola sinistra.\nNon si pu\u00f2 giustificare la scomunica quando allontana irreversibilmente il peccatore dai sacramenti ponendolo in pratica alla merc\u00e9 del demonio \"hoc non esset opus pastorum in aedificationem animarum sed potius in destructionem\". Marsilio \u00e8 contro la scomunica e contro l'uso che se ne fa: nata come misura disciplinare spirituale \u00e8 invece usata per fini politici, in mano a papi poco corretti \u00e8 diventata un'arma politica.\nAltro istituto condannato \u00e8 l'interdetto che colpisce intere citt\u00e0 o addirittura uno Stato. Nega la funzione morale dell'interdetto in quanto, molto spesso, il popolo che ne \u00e8 colpito cade nella pi\u00f9 completa indifferenza avendosi quindi effetti contrari da quelli auspicati. Condanna a maggior ragione l'interdetto l\u00e0 dove se ne fa un uso politico.\nLa \"plenitudo potestatis\".\nGi\u00e0 nel Defensor Pacis Marsilio negava la \"plenitudo potestatis\" ed anche nel Defensor Minor ne ripropone il tema. In quest'ultima opera adduce un altro argomento contro la Plenitudo Potestatis, dice, infatti, che in Cristo vi sono due nature una umana ed una divina. Quale Dio cre\u00f2 il mondo, l'uomo ed, ancora, quale Dio non pu\u00f2 avere alcun successore. Quale uomo nacque, soffr\u00ec corporalmente, mor\u00ec e quale uomo ebbe successori: gli apostoli. La Plenitudo Potestatis \u00e8, perci\u00f2, un assurdo, implicando facolt\u00e0 umane e divine che nessun altro dopo di Lui ebbe.\nUn altro punto della questione riguarda il Primato di Pietro e della Chiesa di Roma. Essendo questa la tradizione della Chiesa e non potendo la Chiesa sbagliare, il principio della Potestas \u00e8 considerato come vero e reale ma \u00e8 il presupposto che \u00e8 errato. La Chiesa non \u00e8 infallibile in ogni campo ma soltanto per quanto riguarda la morale, il rito e certamente il Primato di Pietro e della Chiesa di Roma non \u00e8 una questione n\u00e9 di morale n\u00e9 di rito.\nNella risoluzione del problema del Primato del Papa accenna a quello dell'Infallibilit\u00e0 della Chiesa. L'infallibilit\u00e0 viene negata quando \u00e8 intesa in senso generale ma \u00e8 ammessa soltanto per le materie di fede e morale.\nTutta questa elaborazione testimonia quel risveglio spirituale che poi sfocer\u00e0 nella riforma. \"Nos autem dicamus, quod ecclesia universalis fidelium christianorum aliquid dicere potest de his, quae sunt secundum sacram scripturam de necessitate salutis aeternae credenda, quemadmodum sunt articuli fidei et reliqua secundum scripturam praecepta similia sive per necessitatem ad ipsa sequentia, aut po-test universalis ecclesia dicere quaedam de his, quae pertinent ad ritum ecclesiasticum decenter servandum, quae convenientia sunt et expediantia in hoc saeculo ad pacificum convictum hominum et statutum tranquillum etiam disponentia ad futuri saeculi beatitudinem consequendam et poenam seu miseriam fugiendam\". Soltanto Cristo \u00e8 stato il vero capo della Chiesa n\u00e9 in questo senso pu\u00f2 avere successori, se di Primato di Pietro si parla questo deve essere inteso come una qualit\u00e0 personale derivante dal consenso dei fedeli e non da Cristo.\nIl concilio ecumenico.\nL'autorit\u00e0 che viene negata al Papa \u00e8 invece riconosciuta al Concilio Ecumenico, la cui convocazione spetta al \"legislator humanus\". Ecco appare ancora una volta il concetto di legislator humanus: \"Supremus legislator humanus praesertim a tempore Christi usque in praesens tempus, et ante fortassis per aliqua tempora, fuit et est et esse debet universitas hominum, qui coactivis legis praeceptis subesse debent, aut ipsorurn valentior pars, in singulis regionibus atque provinciis\". \u00c8 da ricordare sempre come il potere del popolo non \u00e8 alienato definitivamente al princeps ma soltanto concesso, tanto che pu\u00f2 essere revocato.\nDel Concilio faranno parte sia gli ecclesiastici che i laici in rappresentanza della \"Comunitas Fidelium\" ed esso avr\u00e0 il potere di trattare qualsiasi questione senza alcuna limitazione.\nIl Concilio \u00e8 sottoposto alla vigilanza del Legislator Humanus che provveder\u00e0, poi, a rendere esecutivo quanto dal Concilio statuito. Il Concilio pu\u00f2 stabilire una certa predominanza a favore di un vescovo ma questa superiorit\u00e0 avr\u00e0 soltanto carattere amministrativo: \"Quem vero episcopus et qualem cuiusque provinciae sive diocesis ecclesiam sic caput aliarum instituere magis conveniet, qualem primum assignantes, dicamus secundum veritatem eum, qui ceperis vita et sacra doctrina unctis praepollet, in quo tamen est bonae vitae potius attendendus excessus\".\nIl divorzio.\nNell'ultima parte del Defensor Minor si trova quel \"Tractatus de iurisdictione imperatoris in causis matrimonialibus\" che Marsilio compil\u00f2 in occasione del Divorzio di Giovanni di Moravia e Margherita di Tirolo-Gorizia.\nAttorno al 1341 le relazioni tra i coniugi Giovanni di Moravia e Margherita del Tirolo-Gorizia erano tanto insostenibili che la sposa prefer\u00ec fuggire. Intervenne l'Imperatore, imparentato con la sposa, e progett\u00f2 il matrimonio tra la fuggitiva e Ludovico conte di Brandeburgo ma a ci\u00f2 ostava il precedente matrimonio ed alcuni legami di sangue."}
{"id": "251124", "revid": "287204", "url": "https://it.wikipedia.org/wiki?curid=251124", "title": "La Chapelle-du-Noyer", "text": "La Chapelle-du-Noyer \u00e8 un comune francese di 1.158 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251125", "revid": "287204", "url": "https://it.wikipedia.org/wiki?curid=251125", "title": "La Chapelle-Forainvilliers", "text": "La Chapelle-Forainvilliers \u00e8 un comune francese di 177 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251126", "revid": "1776051", "url": "https://it.wikipedia.org/wiki?curid=251126", "title": "Polkovicite", "text": "La polkovicite \u00e8 un minerale."}
{"id": "251128", "revid": "287204", "url": "https://it.wikipedia.org/wiki?curid=251128", "title": "La Chapelle-Fortin", "text": "La Chapelle-Fortin \u00e8 un comune francese di 189 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251129", "revid": "1776051", "url": "https://it.wikipedia.org/wiki?curid=251129", "title": "Morozeviczite", "text": "La morozeviczite \u00e8 un minerale."}
{"id": "251130", "revid": "1005847", "url": "https://it.wikipedia.org/wiki?curid=251130", "title": "Governo D'Alema II", "text": "Il governo D'Alema II \u00e8 stato il cinquantacinquesimo esecutivo della Repubblica Italiana, il terzo della XIII legislatura.\nIl governo rimase in carica dal 22 dicembre 1999 al 26 aprile 2000, per un totale di 126 giorni, ovvero 4 mesi e 4 giorni.\nOttenne la fiducia al Senato della Repubblica il 22 dicembre 1999 con 177 voti favorevoli, 100 contrari e 4 astenuti.\nOttenne la fiducia alla Camera dei deputati il 23 dicembre 1999 con 310 voti favorevoli, 287 contrari e 18 astenuti.\nDiede le dimissioni il 19 aprile 2000, come \u00abatto di sensibilit\u00e0 politica, non certo per dovere istituzionale\u00bb, vista la sconfitta alle elezioni regionali subita tre giorni prima.\nSostegno parlamentare.\nComposizione del governo:\nPartecipazione all'esecutivo senza rappresentanza in Consiglio dei ministri:"}
{"id": "251131", "revid": "121757439", "url": "https://it.wikipedia.org/wiki?curid=251131", "title": "Tennantite", "text": "La tennantite \u00e8 un minerale, prende il nome dal chimico inglese Smithson Tennant (scopritore dell'osmio e dell'iridio).\nSistema cristallino cubico con forma dei cristalli in tetraedri o rari ottaedri."}
{"id": "251132", "revid": "287204", "url": "https://it.wikipedia.org/wiki?curid=251132", "title": "Les Ch\u00e2telets", "text": "Les Ch\u00e2telets \u00e8 un comune francese di 103 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251134", "revid": "1442080", "url": "https://it.wikipedia.org/wiki?curid=251134", "title": "Argentotennantite", "text": "La argentotennantite \u00e8 un minerale."}
{"id": "251135", "revid": "287204", "url": "https://it.wikipedia.org/wiki?curid=251135", "title": "Les Ch\u00e2telliers-Notre-Dame", "text": "Les Ch\u00e2telliers-Notre-Dame \u00e8 un comune francese di 125 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251136", "revid": "767487", "url": "https://it.wikipedia.org/wiki?curid=251136", "title": "Giraudite", "text": "La giraudite \u00e8 un minerale."}
{"id": "251137", "revid": "106456", "url": "https://it.wikipedia.org/wiki?curid=251137", "title": "La Chauss\u00e9e-d'Ivry", "text": "La Chauss\u00e9e-d'Ivry \u00e8 un comune francese di 1.024 abitanti situato nel dipartimento dell'Eure-et-Loir nella regione del Centro-Valle della Loira.\nNel territorio comunale le acque del fiume Vesgre confluiscono in quelle del fiume Eure."}
{"id": "251138", "revid": "1126209", "url": "https://it.wikipedia.org/wiki?curid=251138", "title": "Tetraedrite", "text": "Il nome tetraedrite \u00e8 usato per un'intera famiglia di minerali, detti anche rami grigi, che comprende la tennantite, la freibergite (con piccole quantit\u00e0 di argento), la schwatzite (con piccole quantit\u00e0 di mercurio), l'annivite (con piccole quantit\u00e0 di bismuto), la frigidite (con ferro), e la sandbergerite (con zinco).\nAbito cristallino.\nMassivo, granulare.\nOrigine e giacitura.\nGenesi idrotermale a temperatura medio-bassa associata a minerali di rame, piombo, zinco ed argento.\nCaratteristiche chimiche.\nLa tetraedrite \u00e8 solubile in acqua regia.\nForma in cui si presenta in natura.\nIn masse grigie, in cristalli tetraedrici.\nMiniere e luoghi di ritrovamento.\nSplendidi cristalli si possono trovare a Botes e Kapnik (Romania), a Boliden (Svezia), Pribram (Repubblica Ceca), Tsumeb (Namibia) e Butte (Montana, USA); per le variet\u00e0 argentifere Schwaz (Austria). Altre importanti luoghi di ritrovamento sono: Bolivia, Per\u00f9, Cornovaglia, Nevada, Nuovo Messico, Arizona e California. In Italia \u00e8 rara e segnalata nelle miniere del Serrabus (Sardegna), in Toscana, nelle miniere di Brosso (Piemonte) e in alcune miniere del Trentino-Alto Adige."}
{"id": "251139", "revid": "767487", "url": "https://it.wikipedia.org/wiki?curid=251139", "title": "Les Corv\u00e9es-les-Yys", "text": "Les Corv\u00e9es-les-Yys \u00e8 un comune francese di 316 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251141", "revid": "767487", "url": "https://it.wikipedia.org/wiki?curid=251141", "title": "Le Coudray", "text": "Le Coudray \u00e8 un comune francese di 4.068 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251142", "revid": "287204", "url": "https://it.wikipedia.org/wiki?curid=251142", "title": "La Croix-du-Perche", "text": "La Croix-du-Perche \u00e8 un comune francese di 204 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251143", "revid": "767487", "url": "https://it.wikipedia.org/wiki?curid=251143", "title": "\u00c9cluzelles", "text": "\u00c9cluzelles \u00e8 un comune francese di 165 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251144", "revid": "110157", "url": "https://it.wikipedia.org/wiki?curid=251144", "title": "\u00c9crosnes", "text": "\u00c9crosnes \u00e8 un comune francese di 802 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251145", "revid": "1718925", "url": "https://it.wikipedia.org/wiki?curid=251145", "title": "Allium cepa", "text": "La cipolla (Allium cepa ) \u00e8 una pianta bulbosa della famiglia Amaryllidaceae (sottofamiglia Allioideae).\nVive sotto terra ed \u00e8 formata da foglie modificate, che presentano un'epidermide (protezione).\n\u00c8 una pianta erbacea biennale il cui ciclo di vita, in coltivazione, viene interrotto a un anno al fine di destinarla al consumo. Ha radici superficiali, con foglie che si ingrossano nella porzione basale dando la parte commestibile. Forma un lungo stelo fiorale che porta un'infiorescenza a ombrello con fiori di colore bianco-giallastro. Il frutto \u00e8 una capsula.\nIl suo utilizzo principale \u00e8 quello di alimento e condimento, ma \u00e8 anche adoperata a scopo terapeutico per le propriet\u00e0 attribuitele dalla scienza e dalle tradizioni della medicina popolare.\nStoria.\nSembra che i bulbi di cipolla e di altre piante della famiglia siano stati usati come cibo gi\u00e0 nell'antichit\u00e0. Negli insediamenti cananei dell'et\u00e0 del bronzo, accanto a semi di fico e noccioli di dattero risalenti al 5000 a.C., sono stati ritrovati resti di cipolle, ma non \u00e8 chiaro se esse fossero effettivamente coltivate a quell'epoca. Le testimonianze archeologiche e letterarie suggeriscono che la coltivazione potrebbe aver avuto inizio circa duemila anni dopo, in Egitto, insieme all'aglio e al porro. Sembra che le cipolle e i ravanelli facessero parte della dieta degli operai che costruirono le piramidi.\nLa cipolla si propaga, si trasporta e si immagazzina facilmente. Gli antichi egizi ne fecero oggetto di culto, associando la sua forma sferica e i suoi anelli concentrici alla vita eterna. L'uso delle cipolle nelle sepolture \u00e8 dimostrato dai resti di bulbi rinvenuti nelle orbite di Ramesse II. Gli egizi credevano che il forte aroma delle cipolle potesse ridonare il respiro ai morti.\nNell'antica Grecia gli atleti mangiavano cipolle in grandi quantit\u00e0, poich\u00e9 si credeva che esse alleggerissero il sangue. I gladiatori romani si strofinavano il corpo con cipolle per rassodare i muscoli. Nel medioevo le cipolle avevano grande importanza come cibo, tanto che erano usate per pagare gli affitti e come doni. I medici prescrivevano le cipolle per alleviare il mal di capo, per curare i morsi di serpente e la perdita dei capelli. La cipolla fu introdotta in America centrale da Cristoforo Colombo nel suo viaggio del 1493 a Haiti ma nel nord era gi\u00e0 conosciuta, Chicago significa \"Campo di Cipolle\" in lingua Algonchina. Nel XVI secolo le cipolle erano inoltre prescritte come cura per l'infertilit\u00e0, non solo nelle donne, ma anche negli animali domestici.\nCaratteristiche chimiche.\nLe cipolle sono ricche di vitamine e sali minerali. Il caratteristico odore dei bulbi tagliati \u00e8 dovuto all'abbondanza di solfossidi.\nAffettare le cipolle fa lacrimare gli occhi perch\u00e9, a seguito del taglio, un precursore presente nel citoplasma e derivato dall'amminoacido cisteina, l\"1-propenile L-cisteina solfossido\" o \"1-PRENSCO\" (il principale solfossido della cipolla), si combina con la allinasi, un enzima rilasciato dal vacuolo; la combinazione di queste due sostanze catalizza una reazione chimica che porta alla produzione di ammoniaca, acido piruvico e acidi solfenici tra cui l\"acido 1-propenilsolfenico\".\nL\"'acido 1-propenilsolfenico\", se catturato da un secondo enzima noto come \"Fattore-Lacrimogeno Sintasi\", produce \"syn-propanetial-S-ossido\", un gas volatile e idrosolubile, che rappresenta a tutti gli effetti il fattore lacrimogeno poich\u00e9, entrando in contatto con il film lacrimale contenente acqua e presente fisiologicamente sul bulbo oculare, si trasforma in acido solforico, un composto notoriamente irritante.\nIl contatto con l'acido solforico provoca una immediata reazione di difesa da parte dell'occhio, che consiste appunto nella produzione di lacrime; tuttavia la maggiore quantit\u00e0 di secreto acquoso sull'occhio non fa che trasformare una maggior quantit\u00e0 di \"propilenossido\" in acido solforico, in una reazione a catena.\n\u00c8 proprio per ridurre la quantit\u00e0 di fattore lacrimogeno liberato che una delle soluzioni adottate per tagliare le cipolle senza lacrimare consiste nel farlo sotto l'acqua corrente: il composto \u00e8 molto idrosolubile per cui se ne diminuisce la volatilit\u00e0.\nVariet\u00e0.\nEsistono molte variet\u00e0 di cipolle, che prendono in genere il nome dalla zona di coltivazione, dalla forma, dal colore, dalle dimensioni del bulbo, dalla precocit\u00e0 o, pi\u00f9 in generale, dal colore delle tuniche esterne (cio\u00e8 la buccia che ricopre il globo interno). Tale buccia pu\u00f2 essere bianca, giallo-dorata o rossa.\nColtivazione.\nLe cipolle vengono coltivate per i loro fusti verdi, detti scaglioni, e per i loro bulbi. Hanno bisogno di un terreno ricco e umido ma mai troppo inzuppato di acqua. Diversi tipi di cipolla richiedono diverse condizioni climatiche e diverse ore di sole ogni giorno. La coltivazione da seme avviene piantando i semi direttamente nel terreno a 1\u00a0cm di profondit\u00e0, lasciando circa 10\u00a0cm di spazio da pianta a pianta. Una volta avvenuta la semina bisogna attendere dai 90 ai 120 giorni prima del raccolto. Nei climi miti la cipolla pu\u00f2 essere coltivata anche in inverno, altrimenti la cipolla \u00e8 una pianta tipicamente primaverile.\nAvvicendamento.\nLa cipolla \u00e8 considerata una coltura da rinnovo che apre la rotazione. Essendo molto sensibile al fenomeno della stanchezza del terreno \u00e8 indispensabile attuare una rotazione almeno triennale, facendola seguire a cereali, colture prative, carota, radicchio o insalata. Se si sono verificati problemi di malattie fungine (fusariosi in particolare) o nematodi, sarebbe opportuno non far ritornare la cipolla sullo stesso terreno prima di 7-8 anni. Per evitare cali di produzione e peggioramenti qualitativi \u00e8 consigliabile evitare di farla seguire a cavolo, patata o barbabietola da zucchero in quanto caratterizzate da problemi fitosanitari simili a quelli della cipolla.\nClima e terreno adatti alla cipolla.\nLa Cipolla da seme \u00e8 una pianta molto resistente al freddo, anche se soffre di una forte escursione climatica.\nI terreni pi\u00f9 adatti alla coltivazione della cipolla sono quei tipi di terreni arieggiati e poco compatti, con un pH tra 6 e 7, nei terreni argillosi e asfittici invece trova non poche difficolt\u00e0.\nTeme i ristagni idrici che sono la causa di marciume e malattie.\nPer la coltivazione \u00e8 fondamentale effettuare delle buone lavorazioni in pre-semina, non occorre una lavorazione profonda se il terreno \u00e8 ben drenato, ma \u00e8 essenziale che la terra non sia compatta.\nPreparazione del terreno.\nLa corretta preparazione del terreno \u00e8 un'operazione molto importante per la cipolla, in quanto si devono evitare condizioni che favoriscano ristagni idrici con conseguente sviluppo di marciumi dei bulbi. Tale fenomeno \u00e8 grave in particolare nei terreni argillosi, nei quali un cattivo sgrondo delle acque favorisce gli attacchi da parte di \"Fusarium\" spp.\nIn genere viene eseguita un'aratura a 30\u201340\u00a0cm di profondit\u00e0, con eventuale interramento di residui colturali. L'aratura pu\u00f2 essere anche pi\u00f9 superficiale se abbinata a una ripuntatura a 50\u201360\u00a0cm; a questo scopo l'aratro ripuntatore garantisce una buona preparazione del terreno con un risparmio di tempo e di combustibile. L'interramento di letame deve evvenire solo se questo \u00e8 ben maturo, per evitare di favorire lo sviluppo di malattie fungine. Successivamente viene effettuato l'amminutamento del terreno con fresatura o erpicatura a inizio agosto per le colture a ciclo estivo-autunnale o a fine inverno per le colture a ciclo primaverile-estivo. Le lavorazioni di affinamento sono particolarmente importanti se la coltura \u00e8 seminata, mentre se si impiegano bulbi o se si effettua il trapianto \u00e8 tollerabile una certa zollosit\u00e0. Prima della semina pu\u00f2 essere utile una rullatura per livellare il terreno, ripetuta dopo la semina stessa. Per piccole superfici \u00e8 sufficiente una vangatura manuale o una zappettatura con interramento di letame ben maturo o compost in ragione di 20\u201330\u00a0kg per 10\u00a0m\u00b2. Anche in questo caso \u00e8 opportuno non eccedere con l'apporto di sostanza organica, ricordando che la cipolla si avvantaggia degli apporti organici effettuati alla coltura precedente.\nImpianto.\nL'epoca di impianto dipende dalla destinazione d'uso del prodotto. Per le cipolle da consumo fresco la semina va da met\u00e0 agosto a met\u00e0 settembre oppure a febbraio; il trapianto viene invece eseguito da settembre a dicembre. Le cipolle da serbo sono seminate da gennaio ad aprile con raccolta estivo-autunnale, mentre le cipolline sono seminate direttamente in campo da febbraio ad aprile.\nPer gli orti famigliari, nei quali la produzione pi\u00f9 frequente sono i bulbi da ingrossare, l'impianto avviene da fine inverno a inizio primavera.\nLe modalit\u00e0 di impianto della cipolla possono essere distinte in:\nGeneralmente su grandi superfici viene preferita la semina diretta, mentre per piccole estensioni e orti famigliari si preferisce il trapianto o l'impianto di bulbi. La semina \u00e8 d'obbligo per le cipolline da industria data l'elevata densit\u00e0 d'impianto.\nSemina.\nLa semina delle cipolle da seme parte da una precedente raccolta della cipolla vera e propria che effettuano altri produttori di cipolle. Una volta raccolte le cipolle, vengono consegnate ai produttori di cipolla da seme che si occuperanno della coltivazione.\nLa messa a dimora delle cipolle \u00e8 un'operazione molto semplice che viene effettuata tra settembre e ottobre.\nPer la semina della cipolla si pu\u00f2 utilizzare o una piantatrice con degli operatori oppure una seminatrice automatica che andr\u00e0 a mettere il bulbo a dimora automaticamente.\nPer quanto riguarda il sesto d\u2019impianto le cipolle si coltivano in file distanti 40\u201350\u00a0cm tra loro in modo da consentire il passaggio della trattrice durante le varie operazioni post-semina nelle file e nell'interfila invece bisogna lasciare 20\u00a0cm tra una pianta e l'altra in modo da consentire lo sviluppo della cipolla nello spazio, inoltre \u00e8 necessario lasciare delle strade che consentano di poter effettuare i trattamenti fitosanitari anche quando la pianta sia abbastanza sviluppata (non c\u2019\u00e8 una distanza specifica da lasciare fra una strada e l'altra, l'importante e ricoprile la totalit\u00e0 di cipolle a destra e sinistra delle strade in base alle dimensioni degli attrezzi che si hanno a disposizione).\nUna volta effettuata la semina se il bulbo non \u00e8 stato ricoperto per intero dalla terra \u00e8 opportuno un primo intervento manuale di rincanzatura sulle fila.\nLa semina della cipolla viene effettuata con seminatrici pneumatiche di precisione, impiegando seme nudo oppure avvolto con un rivestimento (seme confettato) che garantisce una miglior uniformit\u00e0 e precisione di semina. Un'ulteriore alternativa \u00e8 l'utilizzo di seme posto su nastri di materiale biodegradabile, che si decompone a contatto con il terreno. Questo sistema permette un risparmio di semente e una riduzione delle successive operazioni di diradamento.\nPer valutare la distanza di semina opportuna \u00e8 necessario considerare la destinazione finale del prodotto. Per le cipolle a bulbo grande le file devono essere distanti 15\u201320\u00a0cm, mentre per le cipolle a bulbo piccolo sono sufficienti 10\u00a0cm; tale distanza pu\u00f2 scendere a 5\u201310\u00a0cm per le cipolline da sottaceti, per le quali la semina pu\u00f2 essere effettuata anche a spaglio. La distanza tra i semi sulla fila varia da 2\u20133\u00a0cm per la cipolline a 15\u00a0cm per le cipolle con bulbo pi\u00f9 grande. La quantit\u00e0 di seme impiegato varier\u00e0 quindi da 5\u20136\u00a0kg per le cultivar a bulbo pi\u00f9 grosso fino a 60\u2013100\u00a0kg per le cipolline. Il seme va posto a una profondit\u00e0 di 2\u20133\u00a0cm, eseguendo una rullatura per permettere al terreno di aderire adeguatamente al seme.\nTrapianto.\nIl trapianto viene effettuato a mano per piccole superfici o a macchina. Vengono impiegate piantine allevate in contenitore, ricordando che occorrono 40-80 giorni (a seconda delle condizioni ambientali) per ottenere piantine di 3-5 foglie pronte per il trapianto. Tali piantine vengono interrate per 4\u20135\u00a0cm, con eventuale spuntatura delle radici; la spuntatura delle foglie provoca invece effetti negativi sulla produzione. Prima del trapianto le piantine possono essere immerse per 12 ore in una soluzione contenente 20\u00a0ppm di acido indolacetico o naftalenacetico, al fine di provocare il precoce ingrossamento del bulbo.\nMessa a dimora di bulbi.\nSe si opta per la messa a dimora dei bulbi o dei bulbilli formatisi sull'infiorescenza, si ottiene un accorciamento del ciclo colturale di circa 20 giorni e una forma pi\u00f9 perfetta dei bulbi. \u00c8 importante rispettare l'esatta posizione nel disporre i bulbi sul terreno in particolare per quelle di pezzatura grossa; rispetto alla posizione idonea (con il girello che poggia sul terreno) si riscontrano perdite di produzione dal 25% (se disposti orizzontalmente) fino all'80% (se disposti capovolti).\nI bulbi possono essere impiegati per l'impianto di cipolle da consumarsi fresche. Vengono interrati a inizio autunno in file distanti 35\u201340\u00a0cm e a circa 15\u00a0cm sulle file. Dopo 60-120 giorni si effettua la raccolta; le cipolle fresche ottenute con questa tecnica sono distinguibili da quelle provenienti da seme in quanto non hanno sezione circolare, bens\u00ec una forma schiacciata nella parte in cui sono a contatto con altri cipollotti.\nConcimazione.\nLa cipolla \u00e8 una pianta poco esigente per quanto riguarda le sostanze nutritive, bisogna sapere infatti che non ama i terreni troppo ricchi di sostanza nutritiva oppure concimati troppo in prossimit\u00e0 della semina. \u00c8 bene quindi evitare concimazioni prima della messa a dimora della cipolla, ma bens\u00ec qualche mese prima della semina.\nUna corretta dotazione di elementi nutritivi nel terreno favorisce non solo la produttivit\u00e0 ma anche la qualit\u00e0 e la conservabilit\u00e0 del prodotto.\nIn genere la concimazione organica \u00e8 sconsigliata perch\u00e9 pu\u00f2 pregiudicare la conservabilit\u00e0 dei bulbi e favorire attacchi da parte di nematodi e patogeni fungini. Per le coltivazioni familiari e a livello hobbistico \u00e8 opportuno che il letame o il compost apportati siano ben maturi.\nA livello professionale la concimazione organica va fatta sulla coltura che precede la cipolla nella rotazione, apportando 40-50\u00a0t/hm\u00b2 di letame.\nI maggiori fabbisogni di azoto si hanno nel periodo che va dalla germinazione del seme alla bulbificazione. I fabbisogni per una produzione media di 30\u00a0t/hm\u00b2 si aggirano sui 100\u2013150\u00a0kg/hm\u00b2 di azoto, che viene distribuito in parte prima del trapianto e in parte in copertura. Anche se la somministrazione di azoto provoca notevoli incrementi di produzione, apporti tardivi compromettono la conservabilit\u00e0 dei bulbi. Una carenza di azoto causa riduzione della taglia delle piante, foglie di consistenza rigida e di colore verde chiaro con apici gialli.\nL'azoto va distribuito in parte in presemina e parte in copertura con 2-3 interventi da 30\u201350\u00a0kg/hm\u00b2, il primo dei quali quando la pianta ha raggiunto un'altezza di 4\u20135\u00a0cm.\nLe richieste di fosforo e di potassio sono maggiori nei 20 giorni che precedono la raccolta. La concimazione fosfopotassica viene effettuata prima del trapianto dei bulbi con 150\u2013200\u00a0kg/hm\u00b2 di fosforo e 100-150 di potassio. Tali concimi vanno distribuiti in parte alla preparazione del terreno e in parte in presemina insieme all'azoto. Sono da prediligere concimi contenenti calcio come il nitrato di calcio e contenenti zolfo come il solfato di potassio e il perfosfato minerale semplice.\nLa presenza di un'elevata quantit\u00e0 di zolfo nel terreno contribuisce ad aumentare le sostanze che conferiscono il classico sapore di cipolla e che sono responsabili del potere lacrimatorio.\nSarchiatura e controllo delle erbacce.\nLa sarchiatura \u00e8 un'operazione molto importante per il controllo delle erbe infestanti.\nDal momento che la cipolla non ricopre molto il terreno circostante \u00e8 molto facile che entri in competizione con delle erbe infestanti. Una buona manutenzione quindi non pu\u00f2 che portare un notevole vantaggio per quanto riguarda l'ottimo sviluppo della pianta. Per ottenere un ottimo risultato alla raccolta \u00e8 necessario andare in campo a zappettare le erbacce almeno 3 volte durante l'intero ciclo.\nLa sarchiatura \u00e8 un'operazione molto vantaggiosa perch\u00e9 ha come risultato finale la rimozione delle erbacce in mezzo alle fila e l'ossigenazione del terreno effettuando una minima lavorazione, anche se per rimuovere le erbacce in prossimit\u00e0 della pianta sar\u00e0 necessario comunque l'intervento di un operatore.\nPer effettuare la sarchiatura per\u00f2 bisogna introdurre una trattrice con sarchiatrice all'interno delle fila e ci\u00f2 significa che quest\u2019operazione pu\u00f2 essere svolta meccanicamente fino a quando lo sviluppo della cipolla non \u00e8 eccessivo, ma una volta che le cipolle raggiungono delle dimensioni abbastanza importanti non si potr\u00e0 pi\u00f9 andare con la trattrice ma bisogner\u00e0 lavorare completamente a mano.\nIrrigazione.\nIl ridotto sviluppo dell'apparato radicale rende la cipolla molto sensibile agli stress idrici. Data l'elevata suscettibilit\u00e0 ai marciumi radicali, per\u00f2, gli apporti idrici devono essere frequenti e di limitata entit\u00e0. Durante le prime settimane di sviluppo sono consigliate irrigazioni di 100\u2013200\u00a0m\u00b3/hm\u00b2, per poi passare a 300\u2013400\u00a0m\u00b3/hm\u00b2 durante la fase di ingrossamento del bulbo. In totale, per l'intero ciclo vegetativo sono necessari 800\u20132500\u00a0m\u00b3/hm\u00b2 di acqua, a seconda dell'ambiente e del clima. In genere gli apporti idrici vengono effettuati per aspersione, sospendendoli 25-30 giorni prima della raccolta oppure quando il 20-25% dell'apparato fogliare si \u00e8 adagiato spontaneamente sul terreno. Ulteriori apporti infatti, potrebbero danneggiare la conservabilit\u00e0 dei bulbi.\nMalattie della cipolla.\nBisogna fare molta attenzione alla coltivazione della cipolla perch\u00e9 possono esserci delle malattie che possono distruggere la pianta.\nLa malattia pi\u00f9 frequente \u00e8 la peronospora, si tratta di una patologia fungina che si riconosce osservando le foglie diventare grigiastre, poi ingiallire e infine seccarsi.\nUn'altra malattia \u00e8 la botrite della cipolla che attacca i tessuti fogliari giovani della cipolla, causando infezioni sull'intera superficie delle foglia. Le foglie colpite presentano delle piccole macchie chiare e le piante colpite muoiono precocemente.\nLe radici della pianta possono invece soffrire di marciume radicale dovuto a un ristagno idrico, \u00e8 necessario quindi prestare molta attenzione nel dosare le irrigazioni.\nRaccolta delle cipolle.\nLa raccolta delle cipolle avviene nella fine di luglio, il tipo di raccolta \u00e8 manuale e viene effettuata da numerosi operatori che manualmente muniti di coltelli o cesoie da giardinaggio vanno ad asportare la parte culminante della cipolla dove \u00e8 situata l'infiorescenza lasciando per\u00f2 circa 15\u00a0cm di stelo.\nL'infiorescenza viene riposta in dei tini di plastica che una volta pieni verranno svuotati in un rimorchio collegato alla trattrice; quest\u2019ultima porter\u00e0 le infiorescenze nel luogo precedentemente preparato con della paglia messa a terra e dei teli, dove le infiorescenze resteranno ad essiccare per almeno 15 giorni.\nEssiccazione e mietitrebbiatura delle infiorescenze.\nLe infiorescenze una volta portate sui teli dalla trattrice necessitano di essere stese sugli stessi per essiccare.\nAffinch\u00e9 l'essiccazione avvenga nel modo ottimale e non marciscano le infiorescenze bisogna rivoltare le cipolle sul telo almeno due volte al giorno, in modo da consentire un'ottima essiccazione anche per le cipolle che si trovano sotto.\nQuando le cipolle sono essiccate totalmente pu\u00f2 avvenire la mietitrebbiatura che avviene con un'apposita mietitrebbia a postazione fissa munita di coclea con tramoggia. L'operatore andr\u00e0 ad inserire le infiorescenze essiccate nella tramoggia che porter\u00e0 il tutto alla mietitrebbiatrice che andr\u00e0 a separare i semi dagli scarti. I semi verranno riposti in dei grandi sacchi da 5-6 quintali e gli scarti verranno espulsi dalla mietitrebbia, questi ultimi volendo possono essere interrati.\nImpiego in cucina.\nLa cipolla \u00e8 uno degli aromi pi\u00f9 usati nella cucina di tutti i paesi. Il suo gusto particolare d\u00e0 alle preparazioni quel sapore che esalta gli altri ingredienti usati nei vari piatti.\nSarebbe molto lungo elencare tutte le preparazioni che ne fanno uso, ma si possono ricordare, a titolo di esempio, la peperonata, la frittata di cipolle e fra i piatti internazionali la \"soupe \u00e0 l'oignon\" (la zuppa di cipolle francese). Molto diffusa, soprattutto negli Stati Uniti d'America, \u00e8 la cipolla fritta (\"onion rings\", nella cucina americana), in cui la cipolla viene sottoposta a frittura dopo essere stata immersa in pastella. Solitamente le cipolle sono tagliate a rondelle formando dei cerchi che gli conferiscono il nome comune, in inglese, di \"onion rings\" (anelli di cipolla). Essi sono spesso e volentieri serviti nei \"fast food\" in vaschette di carta, come delle comuni patatine fritte. Una preparazione tipica della cucina palermitana, in cui la cipolla interviene come condimento, \u00e8 la pizza detta sfincione.\nCruda, la cipolla viene usata nelle insalate, specie con il pomodoro o i fagioli, ed \u00e8 molto usata soprattutto in estate.\n\u00c8 uno dei tre odori principali, insieme a sedano e carota, usati per il soffritto e il brodo di verdure.\nIn Catalogna \u00e8 uso gustare i germogli di cipolla nella \"calzotata\".\nImpiego terapeutico.\nAnche nel campo della medicina la cipolla riveste la sua importanza per le sue propriet\u00e0 diuretiche. \u00c8 inoltre utilizzata come principio attivo di alcune creme cicatrizzanti; \u00e8 in grado di diminuire notevolmente lo spessore delle cicatrici provocate dalle smagliature.\nLa cipolla contiene composti solforati (doti antibiotiche) e cromo, che contribuiscono a contenere la glicemia e i livelli ematici di colesterolo e trigliceridi, a prevenire l'aterosclerosi e le malattie cardiache. Contiene inoltre numerosi flavonoidi, tra cui la quercetina, che sembrano avere effetti anticancerogeni, e composti dotati di propriet\u00e0 antinfiammatorie.\nProprio i flavonodi estratti dalla cipolla (in particolare la variet\u00e0 rossa) sembrano avere un ruolo nell'inibizione dell'enzima fosfodiesterasi, responsabile della detumescenza del pene. Inoltre, ci sono prove che l'assunzione di cipolla aumenti i livelli di testosterone nell'uomo. Questo effetto, e non il contenuto di ossido di diazoto, potrebbe essere alla base dei supposti effetti afrodisiaci della cipolla."}
{"id": "251146", "revid": "1442080", "url": "https://it.wikipedia.org/wiki?curid=251146", "title": "Freibergite", "text": "La freibergite \u00e8 un minerale."}
{"id": "251147", "revid": "287204", "url": "https://it.wikipedia.org/wiki?curid=251147", "title": "\u00c9peautrolles", "text": "\u00c9peautrolles \u00e8 un comune francese di 191 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251148", "revid": "1442080", "url": "https://it.wikipedia.org/wiki?curid=251148", "title": "Goldfieldite", "text": "La goldfieldite \u00e8 un minerale."}
{"id": "251149", "revid": "110157", "url": "https://it.wikipedia.org/wiki?curid=251149", "title": "\u00c9pernon", "text": "\u00c9pernon \u00e8 un comune francese di 5.362 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251151", "revid": "287204", "url": "https://it.wikipedia.org/wiki?curid=251151", "title": "Les \u00c9tilleux", "text": "Les \u00c9tilleux \u00e8 un comune francese di 239 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251152", "revid": "1442080", "url": "https://it.wikipedia.org/wiki?curid=251152", "title": "Hakite", "text": "La hakite \u00e8 un minerale."}
{"id": "251153", "revid": "110157", "url": "https://it.wikipedia.org/wiki?curid=251153", "title": "Mgriite", "text": "La mgriite \u00e8 un minerale."}
{"id": "251154", "revid": "767487", "url": "https://it.wikipedia.org/wiki?curid=251154", "title": "Le Favril (Eure-et-Loir)", "text": "Le Favril \u00e8 un comune francese di 333 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251155", "revid": "110157", "url": "https://it.wikipedia.org/wiki?curid=251155", "title": "La Fert\u00e9-Vidame", "text": "La Fert\u00e9-Vidame \u00e8 un comune francese di 767 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251156", "revid": "1442080", "url": "https://it.wikipedia.org/wiki?curid=251156", "title": "Cham\u00e9anite", "text": "La cham\u00e9anite \u00e8 un minerale."}
{"id": "251157", "revid": "106456", "url": "https://it.wikipedia.org/wiki?curid=251157", "title": "La Fert\u00e9-Villeneuil", "text": "La Fert\u00e9-Villeneuil \u00e8 un ex comune francese di 416 abitanti situato nel dipartimento dell'Eure-et-Loir nella regione del Centro-Valle della Loira.\nDal 1\u00ba gennaio 2017 il comune \u00e8 stato incorporato con i comuni di Autheuil, Charray, Cloyes-sur-le-Loir, Douy, Le M\u00e9e, Montigny-le-Gannelon, Romilly-sur-Aigre e Saint-Hilaire-sur-Yerre per formare il nuovo comune di Cloyes-les-Trois-Rivi\u00e8res."}
{"id": "251158", "revid": "838137", "url": "https://it.wikipedia.org/wiki?curid=251158", "title": "Lemma di Borel-Cantelli", "text": "Il Lemma di Borel-Cantelli \u00e8 un risultato di teoria della probabilit\u00e0 e teoria della misura fondamentale per la dimostrazione della legge forte dei grandi numeri.\nSiano formula_1 uno spazio di misura e formula_2 una successione di sottoinsiemi misurabili di formula_3. Si ha:\nDove formula_5 indica il limite superiore della successione formula_6.\nIn particolare, in uno spazio di misura di probabilit\u00e0 formula_10, assegnata una successione di eventi formula_11, si ha:\nNel caso di spazi di probabilit\u00e0 vale inoltre la seguente proposizione (detta spesso \"secondo lemma di Borel-Cantelli\"):\nIn altre parole se una successione di eventi ha probabilit\u00e0 sommabili, quasi sicuramente se ne verifica al pi\u00f9 un numero finito. Se invece ha probabilit\u00e0 non sommabili e gli eventi sono indipendenti quasi sicuramente se ne verificano un numero infinito. In particolare in infinite prove indipendenti qualsiasi evento con probabilit\u00e0 positiva si verifica infinite volte (un'applicazione apparentemente paradossale dell'ultima affermazione \u00e8 data dal cosiddetto paradosso di Borel)."}
{"id": "251159", "revid": "690621", "url": "https://it.wikipedia.org/wiki?curid=251159", "title": "Watanabeite", "text": "La watanabeite \u00e8 un minerale."}
{"id": "251160", "revid": "767487", "url": "https://it.wikipedia.org/wiki?curid=251160", "title": "La Framboisi\u00e8re", "text": "La Framboisi\u00e8re \u00e8 un comune francese di 314 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251161", "revid": "1776051", "url": "https://it.wikipedia.org/wiki?curid=251161", "title": "Sinnerite", "text": "La sinnerite \u00e8 un minerale."}
{"id": "251162", "revid": "287204", "url": "https://it.wikipedia.org/wiki?curid=251162", "title": "Fresnay-l'\u00c9v\u00eaque", "text": "Fresnay-l'\u00c9v\u00eaque \u00e8 un comune francese di 699 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251163", "revid": "767487", "url": "https://it.wikipedia.org/wiki?curid=251163", "title": "Nowackiite", "text": "La nowackiite \u00e8 un minerale che deriva il suo nome da Werner Nowacki (1909\u20131989), mineralogista svizzero. \u00c8 molto simile alla binnite ma l'analisi ai raggi X ha rivelato una struttura simile a quella della sfalerite.\nForma in cui si presenta in natura.\nGranuli grigio piombo su substrato di sfalerite."}
{"id": "251164", "revid": "287204", "url": "https://it.wikipedia.org/wiki?curid=251164", "title": "La Gaudaine", "text": "La Gaudaine \u00e8 un comune francese di 182 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251165", "revid": "767487", "url": "https://it.wikipedia.org/wiki?curid=251165", "title": "Le Gault-Saint-Denis", "text": "Le Gault-Saint-Denis \u00e8 un comune francese di 700 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251166", "revid": "110157", "url": "https://it.wikipedia.org/wiki?curid=251166", "title": "Aktashite", "text": "La aktashite \u00e8 un minerale."}
{"id": "251167", "revid": "767487", "url": "https://it.wikipedia.org/wiki?curid=251167", "title": "Le Gu\u00e9-de-Longroi", "text": "Le Gu\u00e9-de-Longroi \u00e8 un comune francese di 797 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251168", "revid": "1776051", "url": "https://it.wikipedia.org/wiki?curid=251168", "title": "Gruzdevite", "text": "La gruzdevite \u00e8 un minerale."}
{"id": "251169", "revid": "110157", "url": "https://it.wikipedia.org/wiki?curid=251169", "title": "La Loupe", "text": "La Loupe \u00e8 un comune francese di 3.621 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251170", "revid": "287204", "url": "https://it.wikipedia.org/wiki?curid=251170", "title": "La Manceli\u00e8re", "text": "La Manceli\u00e8re \u00e8 un comune francese di 176 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251171", "revid": "110157", "url": "https://it.wikipedia.org/wiki?curid=251171", "title": "Le Mesnil-Simon (Eure-et-Loir)", "text": "Le Mesnil-Simon \u00e8 un comune francese di 521 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251172", "revid": "547034", "url": "https://it.wikipedia.org/wiki?curid=251172", "title": "Wurtzite", "text": "La wurtzite \u00e8 un minerale, un solfuro di zinco e ferro.\nEtimologia.\nIl minerale prende il nome dal chimico francese Charles A. Wurtz.\nAbito cristallino.\nCristalli radiali, tabulari.\nOrigine e giacitura.\nGenesi idrotermale. Reperibile in vene ricche di solfuri. In qualche giacimento metallifero affianca la blenda, la marcasite ed altri solfuri, ma si trova anche in marmi e dolomie cristalline.\nReperibile in Repubblica Ceca, Slovacchia, Germania, Ungheria, Romania, Per\u00f9.\nForma in cui si presenta in natura.\nIn cristalli piramidali, aggregati raggiati o concentrici.\nCaratteristiche chimico-fisiche.\nLa struttura del minerale consiste in zinco coordinato tetraedricamente e atomi di zolfo che si trovano in un pattern ABABAB. La struttura \u00e8 strettamente legata a quella della lonsdaleite, o diamante esagonale.\nI parametri di cella sono:\nLa wurzite pu\u00f2 avere vari altri componenti, incluso AgI, ZnO, CdS, CdSe, GaN, AlN, ed altri semiconduttori. Nella maggior parte dei suddetti casi, la wurzite non la forma pi\u00f9 favorita del blocco cristallino, ma pu\u00f2 essere favorita in alcune strutture nanocristalline.\nComposizione chimica:\nPeso molecolare: 96,50 grammomolecole\nFluorescenza: rosso-aranciata\nDati fotoelettricit\u00e0:\nGRapi = 0 (non radioattiva)\nIl minerale \u00e8 solubile facilmente negli acidi.\nCome riconoscere la wurtzite dalla blenda.\nSeppure il colore dei due minerali sia simile, la wurtzite \u00e8 meno cristallizzata della blenda. Tuttavia esiste un minerale intermedio detto schalenblende."}
{"id": "251173", "revid": "287204", "url": "https://it.wikipedia.org/wiki?curid=251173", "title": "Le Mesnil-Thomas", "text": "Le Mesnil-Thomas \u00e8 un comune francese di 337 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251174", "revid": "287204", "url": "https://it.wikipedia.org/wiki?curid=251174", "title": "Les Pinthi\u00e8res", "text": "Les Pinthi\u00e8res \u00e8 un comune francese di 175 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251175", "revid": "287204", "url": "https://it.wikipedia.org/wiki?curid=251175", "title": "Pr\u00e9-Saint-\u00c9vroult", "text": "Pr\u00e9-Saint-\u00c9vroult \u00e8 un comune francese di 309 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251176", "revid": "200568", "url": "https://it.wikipedia.org/wiki?curid=251176", "title": "La Puisaye", "text": "La Puisaye \u00e8 un comune francese di 254 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251177", "revid": "1442080", "url": "https://it.wikipedia.org/wiki?curid=251177", "title": "Matraite", "text": "La matraite \u00e8 un minerale discreditato dall'IMA perch\u00e9 successive analisi hanno determinato che si tratta di un geminato di sfalerite della quale \u00e8 da considerarsi quindi una variet\u00e0."}
{"id": "251178", "revid": "110157", "url": "https://it.wikipedia.org/wiki?curid=251178", "title": "Le Puiset", "text": "Le Puiset \u00e8 un comune francese di 421 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251179", "revid": "287204", "url": "https://it.wikipedia.org/wiki?curid=251179", "title": "Les Ressuintes", "text": "Les Ressuintes \u00e8 un comune francese di 150 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251180", "revid": "287204", "url": "https://it.wikipedia.org/wiki?curid=251180", "title": "Greenockite", "text": "La greenockite \u00e8 un minerale del cadmio, metallo usato nell'industria di batterie elettriche.\nAbito cristallino.\nSono comuni gli aggregati polverulenti, mentre raramente i cristalli sono distinti con simmetria esagonale.\nOrigine e giacitura.\nI cristalli sono frequenti nelle rocce basaltiche insieme alle zeoliti. Talvolta si forma come patina di minerali di zinco, specialmente della blenda.\nForma in cui si presenta in natura.\nI campioni di questo minerale sono spesso rappresentati da patine che si formano per via degli agenti atmosferici dai minerali di zinco, tra cui la blenda. Per distinguerla dall'hawleyite \u00e8 necessario ricorrere all'utilizzo dei raggi X. La composizione chimica dei tubetti di colori per la pittura di color giallo di cadmio non \u00e8 poi tanto lontana dalla composizione di questo minerale.\nPropriet\u00e0 chimico-fisiche.\nIl minerale \u00e8 solubile in acido nitrico.\nPeso molecolare: 144,48 grammomolecole\nIndici di fotoelettricit\u00e0:\nIndice fermioni = 0,19\nIndice bosoni = 0,81\nGRapi = 0 (non radioattivo).\nGiacimenti.\nI migliori cristalli di questo minerale furono trovati nel 1840 in Scozia durante i lavori di una galleria ferroviaria presso Bishopton nel Renfrewshire. Altri campioni del minerale sono stati trovati: a Paterson nel New Jersey, a Llallagua in Bolivia ed a Sibaevsk nell'ex-Unione Sovietica. In Italia il minerale \u00e8 stato trovato nelle miniere di Montevecchio e nel Bergamasco (tra cui a Gorno ed a Oneta).\nFilatelia.\nAl minerale \u00e8 stato dedicato un francobollo dall'Ungheria."}
{"id": "251181", "revid": "287204", "url": "https://it.wikipedia.org/wiki?curid=251181", "title": "Saint-\u00c9liph", "text": "Saint-\u00c9liph \u00e8 un comune francese di 866 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251182", "revid": "767487", "url": "https://it.wikipedia.org/wiki?curid=251182", "title": "Cadmoselite", "text": "La cadmoselite \u00e8 un minerale marrone grigiastro."}
{"id": "251183", "revid": "287204", "url": "https://it.wikipedia.org/wiki?curid=251183", "title": "Saint-\u00c9man", "text": "Saint-\u00c9man \u00e8 un comune francese di 115 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251184", "revid": "1776051", "url": "https://it.wikipedia.org/wiki?curid=251184", "title": "Rambergite", "text": "La rambergite \u00e8 un minerale, dimorfo con l'alabandite.\nEtimologia.\nIl nome \u00e8 in onore del mineralogista e petrologo svedese Hans Ramberg (1917-1998)."}
{"id": "251185", "revid": "110157", "url": "https://it.wikipedia.org/wiki?curid=251185", "title": "Saint-Maurice-Saint-Germain", "text": "Saint-Maurice-Saint-Germain \u00e8 un comune francese di 443 abitanti situato nel dipartimento dell'Eure-et-Loir nella regione del Centro-Valle della Loira.\nStoria.\nIl comune fu istituito con un\"'Ordonnance Royale\" (\"regio decreto\") del 15 febbraio 1835 unendo i comuni di Saint-Maurice-de-Gasloup e Saint-Germain-l\u2019\u00c9pinay."}
{"id": "251186", "revid": "287204", "url": "https://it.wikipedia.org/wiki?curid=251186", "title": "La Saucelle", "text": "La Saucelle \u00e8 un comune francese di 172 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251187", "revid": "363629", "url": "https://it.wikipedia.org/wiki?curid=251187", "title": "Enargite", "text": "L'enargite \u00e8 un minerale usato per l'estrazione del rame e dell'arsenico.\nFu trovato per la prima volta a Morococha, nella provincia di Yauli in Per\u00f9, nel 1850 da August Breithaupt, che lo chiam\u00f2 con la parola greca \u03ad\u03bd\u03b1\u03c1\u03b3\u03ae\u03c2 (\"distinto\"), con riferimento al suo clivaggio perfetto.\nAbito cristallino.\nMassivo, prismatico.\nOrigine e giacitura.\nLa genesi \u00e8 idrotermale di media temperatura Il minerale si trova in miniere di rame associata vari minerali, tra cui: covellite, pirite, tennantite e orpimento.\nForma in cui si presenta in natura.\nIn cristalli tozzi spesso striati con terminazione piatta. Alcune volte si hanno dei cristalli geminati multipli che imitano la simmetria esagonale.\nRaramente in cristalli tabulari o allungati e striati verticalmente; pi\u00f9 frequentemente in aggregati neri o grigio ferro o in masse granulari.\nCaratteristiche chimico-fisiche.\nSolubile in acqua regia.\nPeso molecolare: 393,82 grammomolecole.\nIndice fermioni: 0,0034426672\nIndice bosoni: 0,9985573328\nIndici fotoelettricit\u00e0:\nGRapi = 0 (non radioattiva)"}
{"id": "251188", "revid": "287204", "url": "https://it.wikipedia.org/wiki?curid=251188", "title": "Le Thieulin", "text": "Le Thieulin \u00e8 un comune francese di 457 abitanti situato nel dipartimento dell'Eure-et-Loir nella regione del Centro-Valle della Loira."}
{"id": "251191", "revid": "110157", "url": "https://it.wikipedia.org/wiki?curid=251191", "title": "Seewen", "text": "Seewen (toponimo tedesco) \u00e8 un comune svizzero di 1\u00a0022 abitanti del Canton Soletta, nel distretto di Dorneck."}
{"id": "251192", "revid": "729019", "url": "https://it.wikipedia.org/wiki?curid=251192", "title": "Stibioenargite", "text": "La stibioenargite \u00e8 un minerale discreditato dall'IMA nel 1959 in quanto si tratta di enargite ricca di antimonio."}
{"id": "251193", "revid": "287204", "url": "https://it.wikipedia.org/wiki?curid=251193", "title": "Cubanite", "text": "La cubanite \u00e8 un minerale (solfuro di ferro e rame).\nMorfologia.\nStriato: delle linee parallele attraversano la superficie dei cristalli.\nIn masserelle compatte di colore bronzeo o, pi\u00f9 di rado, in cristalli a forma di prisma, comunemente striati, del medesimo colore.\nOrigine e giacitura.\nIl minerale si forma ad alta temperatura nelle vene idrotermali. Il minerale, inoltre, si trova in alcuni giacimenti metalliferi associato, tra l'altro, a pirrotina, pentlandite e calcopirite.\nCaratteristiche fisico-chimiche.\nPeso molecolare = 271,44 gm.\nComposizione:\nIl minerale \u00e8 fortemente magnetico nella fattispecie \u00e8 ferromagnetico, inoltre \u00e8 solubile in acido nitrico. Nel metallo \u00e8 presente anche un debole paramagnetismo, per cui il minerale viene attratto da una calamita, caratteristica che la distingue da altri minerali di rame e da altri solfuri, ma non dalla pirrotina, dato che anch'essa \u00e8 paramagnetica.\nLuoghi di ritrovamento.\nI campioni del minerale ben cristallizzati provengono dalla miniera di Morro Velho presso Ouro Preto nello stato di Minas Gerais (Brasile) dove i cristalli di cubanite si trovano entro dolomite ferrifera con cristalli esagonali di pirrotina e talvolta anche oro nativo.\nAltre localit\u00e0 di ritrovamento sono a Sudbury nell'Ontario (Canada) e Barracanao (Cuba, isola da cui il minerale prende il nome). In queste due localit\u00e0 sono stati trovati dei cristalli geminati.\nIn Italia, invece, il minerale si trova a Traversella presso Ivrea (provincia di Torino)."}
{"id": "251194", "revid": "287204", "url": "https://it.wikipedia.org/wiki?curid=251194", "title": "Sternbergite", "text": "La sternbergite \u00e8 un minerale."}
{"id": "251195", "revid": "287204", "url": "https://it.wikipedia.org/wiki?curid=251195", "title": "Argentopirite", "text": "Largentopirite \u00e8 un minerale.\nAbito cristallino.\nIn piccoli cristalli brillanti spesso geminati in modo da simulare la simmetria esagonale\nOrigine e giacitura.\nIn alcune miniere di argento in combinazione con arsenico nativo, proustite, cloantite, ecc. Nelle vene idrotermali.\nForma in cui si presenta in natura.\nIn cristalli geminati, pseudoesagonali.\nTuttavia non \u00e8 facile distinguere l'argentopirite dalla pirrotina, minerale molto simile nell'aspetto. Per ovviare a questo inconveniente bisognerebbe fare qualche esame di laboratorio."}
{"id": "251197", "revid": "1442080", "url": "https://it.wikipedia.org/wiki?curid=251197", "title": "Keilite", "text": "La keilite \u00e8 un minerale appartenente al gruppo della galena."}
{"id": "251198", "revid": "1442080", "url": "https://it.wikipedia.org/wiki?curid=251198", "title": "Niningerite", "text": "La niningerite \u00e8 un minerale appartenente al gruppo della galena."}
{"id": "251199", "revid": "729019", "url": "https://it.wikipedia.org/wiki?curid=251199", "title": "Oldhamite", "text": "La oldhamite \u00e8 un minerale, un solfuro di calcio, ferro, e magnesio appartenente al gruppo della galena."}
{"id": "251200", "revid": "287204", "url": "https://it.wikipedia.org/wiki?curid=251200", "title": "Alabandite", "text": "La alabandite \u00e8 un minerale appartenente al gruppo della galena."}
{"id": "251201", "revid": "287204", "url": "https://it.wikipedia.org/wiki?curid=251201", "title": "Les Aix-d'Angillon", "text": "Les Aix-d'Angillon \u00e8 un comune francese di 1.953 abitanti situato nel dipartimento del Cher nella regione del Centro-Valle della Loira."}
{"id": "251202", "revid": "287204", "url": "https://it.wikipedia.org/wiki?curid=251202", "title": "La Celette", "text": "La Celette \u00e8 un comune francese di 187 abitanti situato nel dipartimento del Cher nella regione del Centro-Valle della Loira."}
{"id": "251204", "revid": "287204", "url": "https://it.wikipedia.org/wiki?curid=251204", "title": "La Celle (Cher)", "text": "La Celle \u00e8 un comune francese di 368 abitanti situato nel dipartimento del Cher nella regione del Centro-Valle della Loira."}
{"id": "251205", "revid": "1516566", "url": "https://it.wikipedia.org/wiki?curid=251205", "title": "Clausthalite", "text": "La clausthalite \u00e8 un minerale, un seleniuro di piombo appartenente al gruppo della galena.\nIl nome deriva dal giacimento di Lorenz, presso Clausthal, nell'Harz, in Germania.\nDescritta per la prima volta dal geologo e mineralogista francese Fran\u00e7ois Sulpice Beudant (Parigi, 5 settembre 1787 \u2013 10 dicembre 1850) nel 1832.\nAbito cristallino.\nPur cristallizzando nel sistema cubico la forma dei cristalli \u00e8 attualmente sconosciuta\nOrigine e giacitura.\nL'origine \u00e8 idrotermale e la paragenesi \u00e8 con berzelianite e tiemannite.\nForma in cui si presenta in natura.\nIn granuli e frammenti\nCaratteri fisico-chimici.\nSolubile in HNO3 e H2SO4. Scoppietta in tubo chiuso.\nLocalit\u00e0 di ritrovamento.\nA Clausthal e Lehrbach, in Germania; a Predborice e Zales, nella Repubblica Ceca; a Cerro de Cacheuta, in Argentina; e a Pacajake, in Bolivia."}
{"id": "251206", "revid": "287204", "url": "https://it.wikipedia.org/wiki?curid=251206", "title": "La Celle-Cond\u00e9", "text": "La Celle-Cond\u00e9 \u00e8 un comune francese di 209 abitanti situato nel dipartimento del Cher nella regione del Centro-Valle della Loira."}
{"id": "251207", "revid": "109778837", "url": "https://it.wikipedia.org/wiki?curid=251207", "title": "Altaite", "text": "La altaite \u00e8 un minerale, un tellururo di piombo appartenente al gruppo della galena.\nIl nome deriva dai Monti Altai, in Russia.\nDescritta per la prima volta da Gustav Rose (1798-1873), mineralogista tedesco, nel 1837.\nAbito cristallino.\nCristalli cubici e ottaedrici\nOrigine e giacitura.\nL'origine del minerale \u00e8 idrotermale. La paragenesi \u00e8 con argento, oro, galena e tetraedrite.\nForma in cui si presenta in natura.\nSi presenta in cristalli, varie forme granulari, massiva\nCaratteri fisico-chimici.\n\u00c8 settile (facilmente tagliabile in sottili lamine). In tubo aperto d\u00e0 un sublimato bianco. Solubile in HNO3 e H2SO4. Rispetto alla galena ha un colore pi\u00f9 chiaro e densit\u00e0 pi\u00f9 elevata.\nLocalit\u00e0 di ritrovamento.\nA Zavodinsk e a Stepnjak nel Kazakistan; a Sacarimb, in Romania; nella Stanislaus Mine, in California e a Coquimbo, nel Cile\nUtilizzi.\nQuando \u00e8 in giuste quantit\u00e0, \u00e8 un minerale utile per l'estrazione di tellurio."}
{"id": "251208", "revid": "287204", "url": "https://it.wikipedia.org/wiki?curid=251208", "title": "La Chapelle-d'Angillon", "text": "La Chapelle-d'Angillon \u00e8 un comune francese di 676 abitanti situato nel dipartimento del Cher nella regione del Centro-Valle della Loira.\nLa Citt\u00e0 nell'arte.\nLa Chapelle-d'Angillon \u00e8 rappresentata nell'arte nella scultura in legno di Jean-Louis Berthod, scultore francese di Albens. La sua opera d'arte, \"Le Grand Meaulnes\" (Il Grande Meaulnes), ispirato dal romanzo di Alain-Fournier, \u00e8 anche un omaggio agli scomparsi della Grande Guerra. Nella scultura, si vede benissimo il Castello della citt\u00e0. Il bassorilievo \u00e8 fatto in tiglio, misura 130\u00a0cm x 140\u00a0cm ed \u00e8 stato realizzato nel 2014."}
{"id": "251209", "revid": "287204", "url": "https://it.wikipedia.org/wiki?curid=251209", "title": "La Chapelle-Hugon", "text": "La Chapelle-Hugon \u00e8 un comune francese di 392 abitanti situato nel dipartimento del Cher, nella regione del Centro-Valle della Loira."}
{"id": "251210", "revid": "1442080", "url": "https://it.wikipedia.org/wiki?curid=251210", "title": "Crerarite", "text": "La crerarite \u00e8 un minerale."}
{"id": "251213", "revid": "287204", "url": "https://it.wikipedia.org/wiki?curid=251213", "title": "La Chapelle-Montlinard", "text": "La Chapelle-Montlinard \u00e8 un comune francese di 504 abitanti situato nel dipartimento del Cher nella regione del Centro-Valle della Loira."}
{"id": "251216", "revid": "287204", "url": "https://it.wikipedia.org/wiki?curid=251216", "title": "Maestro dell'Altare di san Giorgio", "text": "L'anonimo artista boemo, formatosi sotto l'influenza del Maestro dell'Altare Tucher e del Maestro dell'Altare di L\u00f6ffelholz, deve il suo nome all'altare della chiesa di San Giorgio a Praga, databile al 1470 circa, ora conservato nella stessa citt\u00e0 ma alla N\u00e1rodn\u00ed Galerie. \nTra il 1470 ed il 1475 esegu\u00ec un altare per i francescani di Kada\u0148, solo in parte conservato alla N\u00e1rodn\u00ed Galerie. \nDel 1480 \u00e8 l'Altare con la \"Vergine tra santi\" per la Cattedrale di Santa Barbara di Kutn\u00e1 Hora, probabilmente realizzato insieme ad un collaboratore influenzato dalla pittura renana. \nAlla sua bottega, che diresse a partire dal 1470, \u00e8 da riferire un trittico con la \"Vergine fra santi\", sempre alla N\u00e1rodn\u00ed Galerie."}
{"id": "251217", "revid": "287204", "url": "https://it.wikipedia.org/wiki?curid=251217", "title": "La Chapelle-Saint-Ursin", "text": "La Chapelle-Saint-Ursin \u00e8 un comune francese di 3.322 abitanti situato nel dipartimento del Cher nella regione del Centro-Valle della Loira."}
{"id": "251218", "revid": "287204", "url": "https://it.wikipedia.org/wiki?curid=251218", "title": "La Chapelotte", "text": "La Chapelotte \u00e8 un comune francese di 185 abitanti situato nel dipartimento del Cher nella regione del Centro-Valle della Loira."}
{"id": "251219", "revid": "287204", "url": "https://it.wikipedia.org/wiki?curid=251219", "title": "Le Ch\u00e2telet", "text": "Le Ch\u00e2telet \u00e8 un comune francese di 1.176 abitanti situato nel dipartimento del Cher nella regione del Centro-Valle della Loira."}
{"id": "251220", "revid": "1543377", "url": "https://it.wikipedia.org/wiki?curid=251220", "title": "Cuboargyrite", "text": "La cuboargyrite \u00e8 un minerale.\nEtimologia.\nIl nome \u00e8 in riferimento al sistema cristallino in cui si presenta, quello cubico, e alla miargirite con cui \u00e8 in relazione polimorfica"}
{"id": "251221", "revid": "287204", "url": "https://it.wikipedia.org/wiki?curid=251221", "title": "Le Chautay", "text": "Le Chautay \u00e8 un comune francese di 276 abitanti situato nel dipartimento del Cher nella regione del Centro-Valle della Loira."}
{"id": "251222", "revid": "587663", "url": "https://it.wikipedia.org/wiki?curid=251222", "title": "Miargirite", "text": "La miargirite \u00e8 un minerale, un solfuro di argento e antimonio.\nIl nome deriva dal greco \u03bc\u03ad\u03b9\u03c9\u03bd = pi\u00f9 piccolo, inferiore, e \u03ac\u03c1\u03b3\u03c5\u03c1\u03bf\u03c2 = argento.\nDescritto per la prima volta da Gustav Rose (1798-1873), mineralogista tedesco, nel 1829.\nAbito cristallino.\nCristalli grossolanamente tabulari o isometrici e cuneiformi, raggiati, a volte geminati\nOrigine e giacitura.\nL'origine \u00e8 idrotermale; ha paragenesi con polibasite, pirargirite, stefanite e sfalerite.\nForma in cui si presenta in natura.\nSi presenta in cristalli spesso su pirargirite; in aggregati granulari e massivi, in inclusioni.\nCaratteri fisico-chimici.\nSi decompone in HNO3 concentrato; in tubo chiuso scoppietta. Fonde facilmente\nLocalit\u00e0 di ritrovamento.\nA Braunsdorf, presso Friburgo, in Germania; a P\u0159\u00edbram, nella Repubblica Ceca; a Hiendelaencina, provincia di Guadalajara, in Spagna; a Zacatecas e Molinares, in Messico. Grandi cristalli sono stati trovati a Silver City, nell'Idaho."}
{"id": "251223", "revid": "287204", "url": "https://it.wikipedia.org/wiki?curid=251223", "title": "\u00c9pineuil-le-Fleuriel", "text": "\u00c9pineuil-le-Fleuriel \u00e8 un comune francese di 473 abitanti situato nel dipartimento del Cher nella regione del Centro-Valle della Loira."}
{"id": "251224", "revid": "767487", "url": "https://it.wikipedia.org/wiki?curid=251224", "title": "Baumstarkite", "text": "La baumstarkite \u00e8 un minerale, \u00e8 trimorfa con la miargirite e la cuboargyrite.\nEtimologia.\nIl nome \u00e8 in onore del commerciante in minerali tedesco Manfred Baumstark (1954- )."}
{"id": "251225", "revid": "287204", "url": "https://it.wikipedia.org/wiki?curid=251225", "title": "Aramayoite", "text": "L'aramayoite \u00e8 un minerale."}
{"id": "251226", "revid": "287204", "url": "https://it.wikipedia.org/wiki?curid=251226", "title": "\u00c9tr\u00e9chy (Cher)", "text": "\u00c9tr\u00e9chy \u00e8 un comune francese di 435 abitanti situato nel dipartimento del Cher nella regione del Centro-Valle della Loira."}
{"id": "251227", "revid": "767487", "url": "https://it.wikipedia.org/wiki?curid=251227", "title": "Matildite", "text": "La matildite \u00e8 un minerale appartenente al gruppo omonimo."}
{"id": "251228", "revid": "287204", "url": "https://it.wikipedia.org/wiki?curid=251228", "title": "La Groutte", "text": "La Groutte \u00e8 un comune francese di 133 abitanti situato nel dipartimento del Cher nella regione del Centro-Valle della Loira."}
{"id": "251229", "revid": "1442080", "url": "https://it.wikipedia.org/wiki?curid=251229", "title": "Schapbachite", "text": "La schapbachite \u00e8 un minerale."}
{"id": "251230", "revid": "287204", "url": "https://it.wikipedia.org/wiki?curid=251230", "title": "La Guerche-sur-l'Aubois", "text": "La Guerche-sur-l'Aubois \u00e8 un comune francese di 3.443 abitanti situato nel dipartimento del Cher nella regione del Centro-Valle della Loira."}
{"id": "251232", "revid": "287204", "url": "https://it.wikipedia.org/wiki?curid=251232", "title": "Marseilles-l\u00e8s-Aubigny", "text": "Marseilles-l\u00e8s-Aubigny \u00e8 un comune francese di 687 abitanti situato nel dipartimento del Cher nella regione del Centro-Valle della Loira."}
{"id": "251233", "revid": "287204", "url": "https://it.wikipedia.org/wiki?curid=251233", "title": "Le Noyer (Cher)", "text": "Le Noyer \u00e8 un comune francese di 277 abitanti situato nel dipartimento del Cher nella regione del Centro-Valle della Loira."}
{"id": "251234", "revid": "767487", "url": "https://it.wikipedia.org/wiki?curid=251234", "title": "Bohdanowiczite", "text": "La bohdanowiczite \u00e8 un minerale appartenente al gruppo della matildite.\nEtimologia.\nCos\u00ec denominato in onore di Karol Bohdanowicz, ingegnere, geografo e geologo polacco (1864-1947)"}
{"id": "251235", "revid": "1442080", "url": "https://it.wikipedia.org/wiki?curid=251235", "title": "Volynskite", "text": "La volynskite \u00e8 un minerale appartenente al gruppo della matildite."}
{"id": "251236", "revid": "287204", "url": "https://it.wikipedia.org/wiki?curid=251236", "title": "La Perche", "text": "La Perche \u00e8 un comune francese di 261 abitanti situato nel dipartimento del Cher nella regione del Centro-Valle della Loira."}
{"id": "251237", "revid": "1776051", "url": "https://it.wikipedia.org/wiki?curid=251237", "title": "Herzenbergite", "text": "La herzenbergite \u00e8 un minerale."}
{"id": "251238", "revid": "287204", "url": "https://it.wikipedia.org/wiki?curid=251238", "title": "Le Pondy", "text": "Le Pondy \u00e8 un comune francese di 131 abitanti situato nel dipartimento del Cher nella regione del Centro-Valle della Loira."}
{"id": "251239", "revid": "1776051", "url": "https://it.wikipedia.org/wiki?curid=251239", "title": "Stistaite", "text": "La stistaite \u00e8 un minerale."}
{"id": "251240", "revid": "287204", "url": "https://it.wikipedia.org/wiki?curid=251240", "title": "Saint-\u00c9loy-de-Gy", "text": "Saint-\u00c9loy-de-Gy \u00e8 un comune francese di 1.572 abitanti situato nel dipartimento del Cher nella regione del Centro-Valle della Loira."}
{"id": "251241", "revid": "110157", "url": "https://it.wikipedia.org/wiki?curid=251241", "title": "Mohite", "text": "La mohite \u00e8 un minerale."}
{"id": "251242", "revid": "106456", "url": "https://it.wikipedia.org/wiki?curid=251242", "title": "Saint-Pierre-les-\u00c9tieux", "text": "Saint-Pierre-les-\u00c9tieux \u00e8 un comune francese di 757 abitanti situato nel dipartimento del Cher nella regione del Centro-Valle della Loira.\nIl suo territorio comunale \u00e8 bagnato dal fiume Marmande."}
{"id": "251244", "revid": "287204", "url": "https://it.wikipedia.org/wiki?curid=251244", "title": "Le Subdray", "text": "Le Subdray \u00e8 un comune francese di 980 abitanti situato nel dipartimento del Cher nella regione del Centro-Valle della Loira."}
{"id": "251245", "revid": "287204", "url": "https://it.wikipedia.org/wiki?curid=251245", "title": "Teallite", "text": "La teallite \u00e8 un minerale."}
{"id": "251246", "revid": "1776051", "url": "https://it.wikipedia.org/wiki?curid=251246", "title": "Suredaite", "text": "La suredaite \u00e8 un minerale.\nEtimologia.\nIl nome \u00e8 in onore del mineralogista argentino Ricardo Jose Sureda Leston (1946- ), per aver dato importanti contributi allo studio dei minerali e dei metalli dell'Argentina nordoccidentale."}
{"id": "251247", "revid": "287204", "url": "https://it.wikipedia.org/wiki?curid=251247", "title": "Teorema di Thevenin", "text": ""}
{"id": "251248", "revid": "984922", "url": "https://it.wikipedia.org/wiki?curid=251248", "title": "Potos\u00edite", "text": "La potosiite (da pronunciarsi secondo l'accento \"potos\u00ecite\") \u00e8 un minerale, i cui cristalli hanno un colore bianco opaco.\nDeve il suo nome alla citt\u00e0 di Potos\u00ed (Bolivia), dove \u00e8 stata rinvenuta la prima volta nel 1981.\nLa potosiite \u00e8 una variet\u00e0 povera in Sn(II) di franckeite.\nContiene impurezze di argento e indio.\nAbito cristallino.\nAggregati di numerosi cristalli o clusters di lucentezza metallica che appaiono pseudo esagonali.\nOrigine e giacitura.\nLa potosiite ha origine in Bolivia dove \u00e8 stata scoperta nel 1981. \u00c8 stata identificata subito dopo la scoperta con la diffrazione a raggi X, una delle pi\u00f9 importanti scoperte di minerali del ventesimo secolo in Bolivia.\nForma in cui si presenta in natura.\nIn natura si presenta spesso di un colore nero o abbastanza scuro, a volte anche grigio o argento scuro, meno spesso di colori chiari o di diversi colori (per via di impurezze)."}
{"id": "251249", "revid": "1543377", "url": "https://it.wikipedia.org/wiki?curid=251249", "title": "L\u00e9vyclaudite", "text": "La l\u00e9vyclaudite \u00e8 un minerale appartenente al gruppo della cilindrite."}
{"id": "251250", "revid": "1442080", "url": "https://it.wikipedia.org/wiki?curid=251250", "title": "Incaite", "text": "L'incaite \u00e8 una variet\u00e0 di franckeite ricca di Sn2+. Fino al 2007 era considerata una specie a s\u00e9 stante."}
{"id": "251251", "revid": "287204", "url": "https://it.wikipedia.org/wiki?curid=251251", "title": "Franckeite", "text": "La franckeite \u00e8 un minerale, un solfuro di piombo, stagno e antimonio appartenente al gruppo della cilindrite.\nEtimologia.\nIl nome deriva dagli ingegneri minerari Carl Francke ed Ernest Francke, fratelli.\nAbito cristallino.\nCristalli in lamine sottili.\nOrigine e giacitura.\nL'origine \u00e8 idrotermale, ha paragenesi con boulangerite, cilindrite e wurtzite.\nForma in cui si presenta in natura.\nCristalli, masserelle a fibre raggiate, sferule scagliose.\nCaratteri fisico-chimici.\n\u00c8 flessibile; solubile in HNO3 e HCl caldi.\nLocalit\u00e0 di ritrovamento.\nSi trova a Chocaya, Colquechaca e Llallagua, in Bolivia; a Kalkar Quarry, in California e a Smirnovsk, in Siberia\nVariet\u00e0.\nEsistono due variet\u00e0 di franckeite, l'incaite ricca di Sn(II) e la potos\u00edite povera di Sn(II)."}
{"id": "251252", "revid": "110157", "url": "https://it.wikipedia.org/wiki?curid=251252", "title": "Titterten", "text": "Titterten (toponimo tedesco) \u00e8 un comune svizzero di 408 abitanti del Canton Basilea Campagna, nel distretto di Waldenburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "251254", "revid": "1543377", "url": "https://it.wikipedia.org/wiki?curid=251254", "title": "Cilindrite", "text": "La cilindrite \u00e8 un minerale, un solfuro di piombo, stagno e antimonio appartenente al gruppo omonimo.\nIl nome deriva dal greco \u03ba\u03cd\u03bb\u03b9\u03bd\u03b4\u03c1\u03bf\u03c2 = cilindro, corpo cilindrico, per la forma.\nAbito cristallino.\nLa forma dei cristalli non \u00e8 ben conosciuta.\nOrigine e giacitura.\nL'origine \u00e8 idrotermale; ha paragenesi con la jamesonite e la franckeite.\nForma in cui si presenta in natura.\nSi presenta in aggregati cilindrici, che al taglio obliquo, sono avvolti come un rotolo di carta. Il minerale si trova associato ad altri solfuri di stagno, piombo ed antimonio, perlopi\u00f9 franckeite, pirite e blenda.\nCaratteri fisico-chimici.\nLascia una striscia come la grafite. Facilmente solubile in HCl caldo e in HNO3.\nSolubile in acqua regia.\nPeso molecolare = 1844,71 grammomolecole\nComposizione chimica:\nIndice fermioni = 0.11\nIndice bosoni = 0.89\nIndici di fotoelettricit\u00e0:\nGRapi = 0 (non radioattivo)\nLocalit\u00e0 di ritrovamento.\nSi trova nella miniera di Trinacria, presso Poop\u00f3, a Huanuni, a Colquechaca, ad Oruro, a Santa Cruz, in Bolivia e a Smirnovsk, in Siberia.\nUtilizzi.\nNel passato era un minerale utile di stagno. Ha un certo interesse teorico il fatto che in essi si trovi stagno come solfuro: questo elemento infatti, che dovrebbe essere tipicamente \"sulfofilo\", si ricava oggi industrialmente esclusivamente dall'ossido, la cassiterite, non molto diffuso, ma localmente abbondante."}
{"id": "251256", "revid": "983767", "url": "https://it.wikipedia.org/wiki?curid=251256", "title": "Montpelier (Vermont)", "text": "Montpelier \u00e8 un comune (\"city\") degli Stati Uniti d'America e capoluogo della contea di Washington, ed \u00e8 la capitale dello Stato del Vermont. \nLa popolazione era di persone al censimento del 2010, il che la rende la quinta citt\u00e0 pi\u00f9 popolosa dello stato e la capitale di stato pi\u00f9 piccola degli Stati Uniti. Forma, assieme a Barre, una piccola area micropolitana al centro del Vermont. Gli abitanti di Montpelier vengono chiamati \"Montpelierite\". Il Vermont College of Fine Arts e il New England Culinary Institute si trovano in citt\u00e0. Prende il nome dalla citt\u00e0 di Montpellier, nel sud della Francia.\nIl fiume Winooski scorre lungo il limite meridionale del centro cittadino ed alcuni suoi affluenti attraversano i quartieri residenziali.\nL'economia cittadina \u00e8 basata principalmente sui servizi amministrativi collegati al ruolo di capitale. L'industria connessa al trattamento del granito, soprattutto grazie alle cave presenti a Barre, gioca un ruolo notevole nell'economia cittadina. Le attivit\u00e0 legate al legname, prevalenti nel XIX secolo, hanno invece subito un netto declino.\nMontpelier, nota per la vivibilit\u00e0 del centro cittadino, \u00e8 anche l'unica capitale statunitense a non avere un ristorante McDonald's, nonch\u00e9 la sede di quello che pare sia l'ultimo produttore di mollette da bucato rimasto negli Stati Uniti. Gran parte delle aziende presenti nell'area cittadina sono locali: ad esempio, le uniche catene nazionali di ristoranti presenti sono Subway, Quiznos e l'azienda locale Ben &amp; Jerry's. In citt\u00e0 hanno sede anche diverse compagnie di assicurazione.\nGeografia fisica.\nMontpelier \u00e8 situata a (44.2500, \u221272.5667).\nSecondo lo United States Census Bureau, ha un'area totale di 10,3 miglia quadrate ().\nSociet\u00e0.\nEvoluzione demografica.\nSecondo il censimento del 2010, c'erano 7.855 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 93,7% di bianchi, l'1,0% di afroamericani, lo 0,3% di nativi americani, il 2,2% di asiatici, lo 0,01% di oceaniani, lo 0,39% di altre etnie, e il 2,2% di due o pi\u00f9 etnie. Ispanici o \"latinos\" di qualunque etnia erano il 2,1% della popolazione."}
{"id": "251258", "revid": "70217", "url": "https://it.wikipedia.org/wiki?curid=251258", "title": "Fornace (divinit\u00e0)", "text": "Nella mitologia romana Fornace (latino \"fornax\") era la dea del forno in cui si cuoce il pane.\nPresiedeva alla festa detta \"Fornacalia\"."}
{"id": "251259", "revid": "108642413", "url": "https://it.wikipedia.org/wiki?curid=251259", "title": "Hypercinnabar", "text": "L'hypercinnabar \u00e8 un minerale, un solfuro di mercurio descritto nel 1978 ed approvato dall'IMA, scoperto studiando un campione di metacinabro proveniente dalla miniera di Mount Diablo in California, Stati Uniti d'America. Il nome \u00e8 stato attribuito in riferimento al cinabro ed al metacinabro ed al fatto che \u00e8 stabile a temperature pi\u00f9 alte rispetto ad essi.\nOrigine e giacitura.\nL'hypercinnabar \u00e8 stato trovato intimamente associato al metacinabro al quale somiglia fisicamente."}
{"id": "251260", "revid": "287204", "url": "https://it.wikipedia.org/wiki?curid=251260", "title": "Troilite", "text": "La troilite \u00e8 un minerale. Chimicamente \u00e8 un solfuro di ferro con un rapporto 1:1 tra il ferro e lo zolfo, da qui la formula FeS. \u00c8 un tipo di pirrotite quindi con un rapporto stechiometrico estremo.\nStoria.\nIl nome troilite deriva dal monaco italiano Domenico Troili che per primo not\u00f2 il minerale nel meteorite Albareto, caduto nel 1766 ad Albareto (Modena). Troili scrisse la prima descrizione della caduta di un meteorite in un documento di 43 pagine pubblicato nel 1766. Raccolse inoltre i racconti dei testimoni, esamin\u00f2 accuratamente la pietra e not\u00f2 grani di un minerale simile all'ottone che chiam\u00f2 \"marchesita\" e che a lungo si pens\u00f2 essere pirite (FeS2). Comunque nel 1862 il mineralogista tedesco Gustav Rose ne analizz\u00f2 la composizione e ne determin\u00f2 una formula chimica diversa: FeS. Rose chiam\u00f2 questo nuovo minerale troilite in onore di Troili.\nOrigine e giacitura.\n\u00c8 frequente nelle meteoriti ferrose.\nForma in cui si presenta in natura.\nSia nelle meteoriti che in miniera, la troilite si presenta sotto forma di noduli brunastri."}
{"id": "251261", "revid": "112597675", "url": "https://it.wikipedia.org/wiki?curid=251261", "title": "Pirrotite", "text": "La pirrotina o pirrotite \u00e8 un minerale molto comune composto da solfuro di ferro (Fe1-xS), dove x \u00e8 un numero che va da 0 a 0,17, dato che tra gli atomi di ferro e zolfo non vi \u00e8 un rapporto preciso di 1:1, che prende il nome dal termine greco \"pyros\" (fuoco) poich\u00e9 produce scintille se percosso con un pezzo di metallo, ma in quantit\u00e0 minore della pirite.\nSpesso viene chiamata pirite magnetica.\nAspetto cristallino.\nIn blocchi compatti, di colore bronzeo o in cristalli esagonali.\nGiacitura ed origine.\nIn vari giacimenti di metallo associati a vari altri solfuri, specialmente di nichel, ferro, piombo e zinco nelle Alpi.\nForma in cui si presenta in natura.\nUna serie di pirrotine che vanno da un termine stechiometrico di un rapporto ferro-zolfo 1:1 viene chiamata troilite, si pu\u00f2 arrivare a termini di 5-6% di eccesso di zolfo, ma si pu\u00f2 avere anche il fenomeno opposto con l'eccesso di ferro, caso in cui il minerale viene chiamato mackinawite. La troilite si presenta sotto forma di nuduli brunastri, tra cui nei meteoriti, ma anche in miniere. La pirrotina, invece, generalmente si trova soprattutto in blocchi compatti di colore tuttalpi\u00f9 bronzeo, nei campioni freschi si pu\u00f2 notare anche un colore biancastro, tuttavia i cristalli sono rari con struttura esagonale con delle striature, i cristalli sono tozzi e tabulari. Alcuni campioni cristallizzati hanno la forma di rosette per effetto dell'orientamento dei singoli cristalli. La pirrotina risulta fortemente paramagnetica: una calamita riesce ad attrarre pi\u00f9 facilmente la polvere di questo minerale rispetto ai cristalli pi\u00f9 o meno grandi, un ago di una bussola pu\u00f2 essere deviato da un campione di questo minerale.\nUtilizzo della pirrotite.\nEstrazione di zolfo dal minerale per la produzione di acido solforico e acido solfidrico.\nLa pirrotite nella storia.\nAnticamente veniva confusa con la pirite data la sua somiglianza col minerale.\nSolo recentemente \u00e8 stata scoperta la differenza dei 2 minerali mediante analisi chimiche."}
{"id": "251262", "revid": "1776051", "url": "https://it.wikipedia.org/wiki?curid=251262", "title": "Jaipurite", "text": "La jaipurite \u00e8 un minerale."}
{"id": "251263", "revid": "1776051", "url": "https://it.wikipedia.org/wiki?curid=251263", "title": "Westerveldite", "text": "La westerveldite \u00e8 un minerale appartenente al gruppo della modderite."}
{"id": "251264", "revid": "53251", "url": "https://it.wikipedia.org/wiki?curid=251264", "title": "Derangement", "text": ""}
{"id": "251266", "revid": "79968", "url": "https://it.wikipedia.org/wiki?curid=251266", "title": "Giuseppe Grosso", "text": "Fu sindaco di Torino e presidente della Provincia di Torino.\nBiografia.\nInsegn\u00f2 storia del diritto romano all'Universit\u00e0 di Torino. \u00c8 stato un illustre studioso di storia del diritto romano e di diritto romano. \n\u00c8 stato preside della facolt\u00e0 di Giurisprudenza dell'Universit\u00e0 di Torino dal 1945 fino alla sua morte, avvenuta nel 1973 per infarto sul treno che lo riportava in Italia da Vienna, dove aveva tenuto una conferenza.\nLa comunit\u00e0 scientifica italiana ed internazionale gli ha dedicato sei volumi di scritti in onore. Dopo la sua morte i suoi allievi hanno raccolto in tre volumi i suoi scritti minori.\nGenerazioni di studenti della Facolt\u00e0 di Giurisprudenza dell'Universit\u00e0 di Torino si sono formati alle sue lezioni e sui suoi libri.\nPrima di essere chiamato all'Universit\u00e0 di Torino, dove arriv\u00f2 nel 1935, ha insegnato nelle Universit\u00e0 di Camerino (dove ebbe il primo incarico universitario a soli ventitr\u00e9 anni), di Parma, di Modena, di Pisa e di Genova. Durante la resistenza ha fatto parte del CLN scuola piemontese.\nEsponente della Democrazia Cristiana, fu presidente della Provincia di Torino dal 1951 al 1965 e sindaco di Torino dal 1965 al 1968. Ricopr\u00ec altri numerosi incarichi: fu presidente della Fondazione Luigi Einaudi, membro del Consiglio Superiore della Pubblica Istruzione, membro del Consiglio di amministrazione della Accademia Albertina Belle Arti, presidente del Comitato pittori d'oggi Italia-Francia, membro del Comitato per la fondazione del Centro Studi Piero Gobetti, presidente dell'Unione Province d'Italia, presidente dell'Associazione italiana per il Consiglio dei Comuni d'Europa.\nNella sua attivit\u00e0 politica ha difeso con determinazione gli interessi del Piemonte e di Torino, contribuendo al decollo di alcune importanti infrastrutture. Ha avuto un ruolo di rilievo nel tracciare il quadro dei collegamenti autostradali e stradali di Torino con la Francia ed altre regioni italiane. Ha contribuito a fondare l'IRES, l'istituzione economica pubblica destinata a fare decollare iniziative economiche pubbliche e private del Piemonte.\n\u00c8 stato difensore del sistema delle autonomie locali, nelle quali individuava la linfa pi\u00f9 vitale del Paese, l'unica in grado di assicurare un collegamento effettivo fra cittadini e mondo della politica, evitando pericolosi scollamenti fra societ\u00e0 civile ed attivit\u00e0 pubblica.\n\u00c8 stato uomo dalle visioni strategiche, e ha cercato di muoversi in questa prospettiva.\nSi \u00e8 sovente scontrato con i potenti ed i potentati locali e nazionali. In una citt\u00e0 dominata, allora, dalla Fiat, non ha avuto remore a sfidare lo \"status quo\". La sua onest\u00e0 personale era per altro verso proverbiale, cosa solitamente giudicata rara nel mondo politico.\nNel 1956, in qualit\u00e0 di presidente della Provincia, fond\u00f2 la \"Biblioteca storica della Provincia,\" oggi denominata \"Biblioteca di storia e cultura del Piemonte \"Giuseppe Grosso\"\". La biblioteca, pensata dapprima come centro di documentazione specializzato nella storia del Piemonte e degli antichi Stati Sardi, evolse negli anni sino a divenire una biblioteca di ambito regionale particolarmente ricca di testi ed archivi dedicati a storia, arte, cultura del Piemonte: fu curata da studiosi come Luigi Firpo, Franco Venturi, Walter Maturi e Guido Quazza e venne aperta al pubblico nel 1964. Fu anche presidente dell'Accademia delle Scienze di Torino dal 1962 al 1967, con una breve interruzione, nonch\u00e9 socio nazionale dell'Accademia dei Lincei.\n\u00c8 stato insignito dell'onorificenza di Cavaliere di Gran Croce all'ordine della repubblica italiana e della rosetta della Legion d'onore francese. Ha ricevuto la medaglia d'oro dei benemeriti della cultura italiana.\nAnche il figlio Carlo Federico Grosso si \u00e8 dedicato agli studi giuridici, sia pure in un settore del tutto diverso, quale \u00e8 il diritto penale, diventando professore universitario di diritto penale ed avvocato penalista, ed \u00e8 stato, fra l'altro, anche vicepresidente del Consiglio superiore della magistratura.\nPubblicazioni.\n\u00c8 stato autore di numerose pubblicazioni, come le \"Lezioni di storia del diritto romano\", e le monografie su \"I legati\", \"Obbligazioni\", \"Usufrutto\", \"Contratti\", \"Premesse generali al corso di diritto romano\"."}
{"id": "251270", "revid": "1543377", "url": "https://it.wikipedia.org/wiki?curid=251270", "title": "Isola di Ventotene", "text": "Ventotene \u00e8 un'isola del Mar Tirreno, situata al largo della costa al confine tra Lazio e Campania. L'isola ha origini vulcaniche, e fa geograficamente parte dell'arcipelago ponziano. Rappresenta la parte terminale di un vulcano sommerso che si eleva da un fondale marino profondo 700 metri.\nGeografia.\nVentotene ha una forma allungata, misura circa 1,9 chilometri quadrati ed un'altitudine massima di 139 metri, amministrativamente fa parte dell'omonimo comune (abitato da circa 600 persone) e della provincia di Latina. L'Isola di Santo Stefano si trova a circa 2 chilometri ad est, mentre l'Isola di Ponza \u00e8 a 40 chilometri a nord-ovest.\nStoria.\nVentotene era conosciuta gi\u00e0 al tempo dei Greci e Romani, i quali usavano chiamarla Pandataria o Pandateria (\"\u03a0\u03b1\u03bd\u03c4\u03b1\u03c4\u03ae\u03c1\u03b9\u03b1\" in greco antico).\nDivenne famosa perch\u00e9 fu il luogo in cui prima, nel 2 a.C., Augusto esili\u00f2 la figlia Giulia, cui si accompagn\u00f2 volontariamente la madre Scribonia (resti di villa Giulia a Punta Eolo), poi l'imperatore Tiberio esili\u00f2 la nipote Agrippina nel 29 d.C., che si lasci\u00f2 morire di fame sull'isola nel 33 d.C., e pi\u00f9 tardi, nel 62 d.C., l'imperatore Nerone esili\u00f2 la prima moglie Ottavia, dopo averla ripudiata con il pretesto di non avergli dato figli, ma in realt\u00e0 per l'odio che egli provava per lei in quanto figlia di Claudio e beneamata dal popolo.\nDel periodo romano a Ventotene sono rimaste diverse rovine di ville e acquedotti, il porto antico e le peschiere modellate nelle rocce vulcaniche di tufo.\nInteressante l'evoluzione filologica del nome:\n\"\u2026 l'isola di \"Ventotiene\" (\u2018Ventotene\u2019), chiamata nell\u2019antichit\u00e0 greca e latina \"\u03a0\u03b1\u03bd\u03b4\u03b1\u03c4\u03b1\u03b5\u03c1\u00ed\u03b1\" e \"\u03a0\u03b1\u03bd\u03b4\u03b1\u03c4\u03b5\u03c1\u00ed\u03b1\" (\u2018colei che distribuisce tutto\u2019), forse per la presenza di un tempio dedicato ad una perduta divinit\u00e0 locale, nome che fu poi trasformato in \"Bentitiene\" (\u2018isola dai fondali buoni tenitori\u2019) o \"Bentitieni\" e anche \"Eutitieni\", quest\u2019ultimo in una singolare contaminazione tra greco e italiano\u2026\" \nL'isola rimase prevalentemente disabitata fino al 1771, quando, per decreto di Ferdinando IV di Napoli, fu popolata da coloni provenienti dalla Campania, principalmente da Torre del Greco e Ischia.\nDurante il periodo fascista, precisamente dal 1941 al 1943, sull'isola furono confinati numerosi antifascisti di tutte le tendenze, nonch\u00e9 persone considerate non gradite al regime: tra questi vi furono Sandro Pertini, Luigi Longo, Umberto Terracini, Pietro Secchia, Eugenio Colorni, Altiero Spinelli, Ernesto Rossi. Furono proprio questi ultimi due antifascisti a scrivere sull'isola, nella primavera del 1941, l'importante documento \"Per un'Europa libera e unita. Progetto di Manifesto\" diventato noto come \"Manifesto di Ventotene\". Nel documento la federazione degli Stati d'Europa, sul modello statunitense, viene indicata come l'unica soluzione per la salvezza della civilt\u00e0 europea: da allora in poi gli 'Stati Uniti d'Europa' cessano di essere un oggetto di interesse filosofico o culturale ma diventano obiettivo politico concreto.\nTurismo.\nSubacquea.\nDal punto di vista del turismo subacqueo Ventotene \u00e8 frequentata per via delle belle immersioni sulla costa a ponente, all'interno dell'Area marina protetta, non troppo affollate e accessibili a tutti i sub con un minimo di esperienza."}
{"id": "251273", "revid": "7381", "url": "https://it.wikipedia.org/wiki?curid=251273", "title": "Isola Ventotene", "text": ""}
{"id": "251274", "revid": "115533", "url": "https://it.wikipedia.org/wiki?curid=251274", "title": "Arcipelago pontino", "text": ""}
{"id": "251275", "revid": "7381", "url": "https://it.wikipedia.org/wiki?curid=251275", "title": "Isole pontine", "text": ""}
{"id": "251276", "revid": "101299719", "url": "https://it.wikipedia.org/wiki?curid=251276", "title": "Giovanni De Lucia", "text": "Inizia la sua carriera a Udine nel 1976 dove fonda, con Ferruccio Cainero e Giovanni Visentin il Teatro Ingenuo con il quale produce numerosi spettacoli tuttora rappresentati in Italia ed all'estero.\nNel 1982, in coppia con Cainero vince il primo premio al torneo nazionale di improvvisazione teatrale organizzato dal Teatro Stabile di Torino, nel 1985 il Premio al Festival Internazionale dei Clowns a L\u00fcdenscheid (RFT), nel 1992 il Premio alla carriera del Festival del Teatro Italiano e nel 1999 il primo premio al Festival del Teatro Spontaneo di Arezzo. \nDal 1980 partecipa come autore ed attore a numerosi variet\u00e0 e sceneggiati radiofonici lavorando con Diego Cugia e attori come Francesco Pannofino, Gastone Moschin, Gianni Agus, Giorgio Bracardi, Paolo Ferrari e numerosi altri.\n\u00c8 coautore della commedia radiofonica \u201cE chi porta le cicogne?\u201d scritta con Andrea G. Pinketts e coautore con Diego Cugia della prima serie di Jack Folla prodotta da Radio Due.\nDal 2006 si occupa di tematiche risorgimentali, in particolare incentrate sulla figura dello scrittore garibaldino Ippolito Nievo\nDal 2008 al 2011 \u00e8 docente di teoria e tecnica del teatro presso l'Universit\u00e0 pontificia di Roma. Nel cinema ha lavorato con Sergio\nRubini ed i F.lli Taviani. \nNel 2013 vince il Primo Premio Festival Internazionale musica Barocca Handel \u2013 Gottingen (RFT) per testi e recitazione con il Gruppo Musica barocca \u201cCafebaum\u201d di Basilea (CH). "}
{"id": "251284", "revid": "648716", "url": "https://it.wikipedia.org/wiki?curid=251284", "title": "Fornacalia", "text": "I Fornacalia erano una festa della religione romana dedicata ai forni per cuocere il pane, la cui dea Fornace era custode del buon funzionamento del forno per il pane. Il culto fu introdotto da Numa Pompilio. I Fornacalia probabilmente duravano nove giorni, come altre celebrazioni romane, quindi avrebbero potuto iniziare alle \"Nonae\" di febbraio, mentre si sa per certo che terminavano in coincidenza dei Quirinalia, il 17 del mese.\nDurante i \"Fornacalia\" veniva offerta alla dea la \"Mola Salsa\" (chicchi di farro abbrustoliti e pestati in un mortaio)."}
{"id": "251289", "revid": "8897", "url": "https://it.wikipedia.org/wiki?curid=251289", "title": "Isole ponziane", "text": ""}
{"id": "251291", "revid": "1543377", "url": "https://it.wikipedia.org/wiki?curid=251291", "title": "Concord (New Hampshire)", "text": "Concord \u00e8 una citt\u00e0 degli Stati Uniti d'America, capoluogo della contea di Merrimack e capitale dello stato del New Hampshire.\nLa citt\u00e0 prese il nome di Concord nel 1765; in precedenza si chiamava Rumford."}
{"id": "251294", "revid": "767487", "url": "https://it.wikipedia.org/wiki?curid=251294", "title": "Modderite", "text": "La modderite \u00e8 un minerale appartenente al gruppo omonimo."}
{"id": "251296", "revid": "125859652", "url": "https://it.wikipedia.org/wiki?curid=251296", "title": "Goran Ivani\u0161evi\u0107", "text": "Ricordato per il suo carattere irrequieto e per il suo servizio, colpo nel quale \u00e8 stato il migliore del circuito in sei stagioni (1992, 1994, 1996, 1997, 1998, 2001) raggiungendo il picco nel 1996 con 1477 ace, in carriera ha raggiunto la sua migliore posizione come numero 2 del mondo, dietro solo Pete Sampras, nel 1994. In carriera ha vinto 22 tornei di singolare perdendo altre 27 volte in finale.\nMancino naturale, grazie proprio al suo servizio potentissimo \u00e8 stato uno dei migliori giocatori sull'erba, con quattro finali nel pi\u00f9 prestigioso torneo del mondo, quello di Wimbledon: nel 2001, scivolato ormai oltre la 120\u00aa posizione del ranking (a causa di problemi al tendine di una spalla) \u00e8 diventato il primo tennista a conquistare il trofeo londinese grazie ad una wild card.\nAi Giochi olimpici di Barcellona del 1992 conquist\u00f2 il bronzo sia in singolare, sia in doppio (insieme a Goran Prpi\u0107). Nel 2020 \u00e8 stato introdotto nella International Tennis Hall of Fame.\nBiografia.\nVita privata.\nGoran Simun Ivani\u0161evi\u0107 \u00e8 nato a Spalato da Gorana, da cui discende il suo nome, e Sr\u0111an. \u00c8 cresciuto a Spalato insieme alla sorella maggiore Sr\u0111ana, il cui nome discende da quello del padre. Risiede a Los Angeles. Il 16 maggio 2009 ha sposato la modella connazionale Tatjana Dragovi\u0107 presso una chiesa cattolica del quartiere di San Pedro; la coppia era fidanzata da circa dieci anni e aveva gi\u00e0 avuto due figli (Emanuel e Amber Maria).\nNel dicembre del 1995 ha fondato l'associazione benefica \"Help Children in Need\" con l'obiettivo di aiutare i bambini croati.\nCarriera sportiva.\nGli esordi.\nInizia a praticare presso il Tenis Klub Split di Spalato e tra i suoi primi coach vi fu Jelena Gen\u010di\u0107, che aveva gi\u00e0 allenato Mima Jau\u0161ovec e negli anni successivi avrebbe seguito i primi passi anche di Monica Seles, Novak \u0110okovi\u0107 e Iva Majoli. Ivani\u0161evi\u0107 pass\u00f2 al professionismo nel marzo del 1988 dopo essere stato numero 3 del mondo a livello juniores.\nIn aprile partecip\u00f2 al \"Challenger\" di Graz dove venne eliminato ai quarti dall'australiano Carl Limberger, a giugno partecip\u00f2 per la prima volta a Wimbledon ma trov\u00f2 subito l'israeliano numero 22 del mondo Amos Mansdorf che lo sconfisse in quattro set.\nNel resto della stagione fu eliminato al primo turno e al secondo turno rispettivamente ai Grand Prix di Saint-Vincent e Francoforte, partecip\u00f2 poi ai Giochi della XXIV Olimpiade di Seul dove venne subito eliminato dal neozelandese Kelly Evernden. Chiuse il suo primo anno da professionista alla 371\u00aa posizione del \"ranking\" di singolare e alla 139\u00aa del doppio.\n1989-1990.\nApr\u00ec il 1989 con i quarti di finale di Adelaide; due settimane dopo, al suo secondo torneo del Grande Slam, arriv\u00f2 fino ai quarti di finale battendo tra gli altri al secondo turno il numero 25 del mondo John Fitzgerald e venendo sconfitto da Miloslav Me\u010d\u00ed\u0159 in tre set. Questa prestazione gli consent\u00ec di guadagnare 175 posizioni di classifica passando cos\u00ec dalla 300\u00aa alla 125\u00aa.\nIn marzo debutt\u00f2 in Coppa Davis nel match del primo turno del Gruppo mondiale della Jugoslavia contro la Danimarca ma, a qualificazione ormai acquisita, venne sconfitto da Frederik Fetterlein. Dopo qualche eliminazione precoce e i quarti a Scottsdale, torn\u00f2 ad ottenere risultati di rilievo a partire da aprile con la semifinale di Nizza, torneo in cui sconfisse il numero 14 Henri Leconte e venne battuto solamente al tie break del terzo set da Andrej \u010cesnokov, la vittoria su Kent Carlsson al secondo turno di Amburgo e la prima finale in carriera in un Grand Prix, a Firenze, in cui venne battuto dall'argentino Horacio de la Pe\u00f1a a cui segu\u00ec il quarto turno alla sua prima partecipazione al Roland Garros in cui sconfisse nell'ordine Richey Reneberg, Michael Stich e Mark Woodforde, prima di arrendersi in tre set al numero 3 del mondo e futuro finalista Stefan Edberg.\nUsc\u00ec al secondo turno sia a Wimbledon che agli US Open, in autunno arrivarono anche la semifinale a Palermo e i quarti a Basilea, che gli permisero di chiudere la stagione alla 40\u00aa posizione del ranking.\nL'anno successivo cominci\u00f2 con una serie di eliminazioni al primo turno tra cui quelle ai Championship di Bruxelles, Stoccarda Indoor ai Super 9 di Indian Wells, Miami e Monte Carlo Open e agli Australian Open. A maggio conquist\u00f2 la seconda finale Grand Prix in carriera alla prima edizione del Croatia Open Umag, ma venne battuto dal connazionale Goran Prpi\u0107 col punteggio di 6\u20133, 4\u20136, 6\u20134. La settimana successiva, insieme a Slobodan \u017divojinovi\u0107 e allo stesso Prpi\u0107, si aggiudic\u00f2 la World Team Cup sconfiggendo in finale la squadra statunitense composta dai singolaristi Brad Gilbert e Jim Courier e dal doppio Flach/Seguso. Il periodo positivo continu\u00f2 con i quarti al Roland Garros in cui venne sconfitto dall'austriaco Thomas Muster dopo aver battuto al primo turno Boris Becker, la prima semifinale in un torneo dello Slam a Wimbledon dove lo stesso Becker si vendic\u00f2 eliminandolo in quattro set e il primo successo in carriera da professionista alla Mercedes Cup di Stoccarda in cui sconfisse in semifinale lo spagnolo top ten e testa di serie numero 3 Emilio S\u00e1nchez e in finale l'argentino Guillermo P\u00e9rez Rold\u00e1n.\nEntrato ormai nei primi quindici del ranking, si qualific\u00f2 per la finale anche a Long Island, dove non pot\u00e9 nulla contro l'allora numero 1 Stefan Edberg. A settembre con la terza e la quarta finale stagionale rispettivamente a Bordeaux, in cui venne battuto da Guy Forget, e a Basilea, sconfitto in cinque set da John McEnroe, entra per la prima volta nei top ten, posizione che consolid\u00f2 ulteriormente con il terzo turno di Parigi e i quarti di Stoccolma e all'ultima edizione del Wembley Championship. A fine anno venne invitato alla Grand Slam Cup, torneo al quale partecipavano i sedici migliori giocatori in base ai risultati ottenuti nei quattro tornei dello Slam. Qui batt\u00e9 al primo turno Kevin Curren prima di essere eliminato da Pete Sampras.\n1991-1992.\nPer il tennista croato il 1991 fu un anno privo di particolari soddisfazioni. Nei tornei dello \"slam\" il risultato principale fu il quarto turno raggiunto agli US Open, in cui venne battuto dal cecoslovacco Ivan Lendl, non andando oltre il terzo turno a Melbourne e uscendo al secondo sia a Parigi che a Londra.\nAnche i tornei di livello Super 9 non videro mai Ivani\u0161evi\u0107 protagonista, con solo due quarti di finale raggiunti ad Amburgo e Stoccolma.\nGli unici acuti della stagione arrivarono al Manchester Open in giugno, la settimana precedente Wimbledon, quando si aggiudic\u00f2 il torneo sconfiggendo comunque avversari di modesto valore fino alla finale quando batt\u00e9 con un doppio 6-4 il coetaneo Pete Sampras, e all'ATP Volvo International di New Haven in agosto, in cui elimin\u00f2 John McEnroe e Derrick Rostagno prima di arrendersi a Petr Korda.\nTra l'ultima settimana di settembre e la prima di ottobre fu eliminato in semifinale sia al Sydney Indoor che al Tokyo Indoor da Stefan Edberg, dopo aver battuto entrambe le volte ai quarti Andre Agassi. Chiuse l'anno alla 16\u00aa posizione del ranking.\nIl 1992 cominci\u00f2 con il successo ad Adelaide, terza vittoria in carriera, sconfiggendo in finale in tre set lo svedese Christian Bergstr\u00f6m. Venne poi eliminato al secondo turno agli Australian Open e raggiunse la finale a Milano, dove per\u00f2 fu battuto da Omar Camporese, con cui spesso faceva coppia nei tornei di doppio. Due settimane dopo conquist\u00f2 il secondo torneo stagionale a Stoccarda indoor, eliminando il numero 1 Jim Courier ai quarti di finale e battendo in finale Stefan Edberg, che nei sei precedenti l'aveva battuto cinque volte, di cui due volte in finale e due in semifinale.\nA maggio, dopo aver preso parte con scarsi risultati ai Super 9 su terra rossa, raggiunse per la seconda volta i quarti del Roland Garros dopo aver sconfitto al quarto turno Carlos Costa. Pass\u00f2 poi alla stagione su erba; fu eliminato dal giapponese Sh\u016bz\u014d Matsuoka al terzo turno del Queen's, ma la settimana successiva raggiunse la prima delle sue quattro finali a Wimbledon. Nei primi tre turni elimin\u00f2 il polacco Lars Koslowski (n. 63), l'australiano Mark Woodforde e lo svizzero Marc Rosset; al quarto turno benefici\u00f2 del ritiro di Lendl sul punteggio di due set ad uno in proprio favore, ai quarti sconfisse nuovamente Stefan Edberg in cinque set e un anno dopo il loro ultimo confronto vinse nuovamente contro Sampras, che nel frattempo si era portato alla terza posizione del \"ranking\". In finale fu per\u00f2 sconfitto 6-4 al quinto dall'emergente Andr\u00e9 Agassi, che si era precedentemente liberato di Becker e McEnroe. Con la prima finale in un torneo dello Slam guadagn\u00f2 quattro posizioni, passando dall'ottava alla quarta. Dopo i quarti di finale raggiunti a Gstaad e a Stoccarda Outdoor, partecip\u00f2 ai suoi secondi Giochi olimpici a Barcellona, conquistando il bronzo sia in singolare che in doppio, battuto rispettivamente da Rosset e, con Goran Prpi\u0107, dalla coppia sudafricana composta da Wayne Ferreira e Piet Norval. Usc\u00ec poi al terzo turno degli US Open, ma subito dopo conquist\u00f2 il terzo torneo stagionale a Sidney, battendo in finale Edberg per la terza volta nella stagione. Dopo i quarti di Tokyo prosegu\u00ec la sua marcia aggiudicandosi il Super 9 di Stoccolma, superando nell'ordine Becker, per l'ennesima volta Edberg e poi Forget in quattro set. Successivamente lo stesso Becker lo elimin\u00f2 in semifinale al Paris Open e all'ATP Tour World Championships in cui si era aggiudicato il proprio girone (con Michael Chang, Jim Courier e Richard Krajicek). Chiuse l'anno con la sconfitta nella semifinale contro Chang alla Grand Slam Cup.\n1993-1994.\nL'11 gennaio 1993, contro Becker, perde in tre set la sua nona finale in carriera a Doha. Attravers\u00f2 poi un periodo costellato di problemi fisici che lo port\u00f2 a saltare gli Australian Open e disputare soltanto 10 match in quattro mesi, perdendone la met\u00e0. Torn\u00f2 a grande livello a Roma quando conquist\u00f2 la seconda finale stagionale battendo in semifinale Sampras, ma qui venne nuovamente sconfitto, stavolta da Courier. Il croato stent\u00f2 comunque a ritrovare la forma: usc\u00ec al secondo turno agli US Open, al terzo al Roland Garros e a Wimbledon e al primo del Super 9 di Cincinnati. Risolse i suoi problemi soltanto a partire da met\u00e0 settembre conquistando il Romanian Open di Bucarest in finale contro Andrej \u010cerkasov, tre settimane dopo non difese il titolo dell'Australian Indoor Championships di Sydney uscendo battuto in semifinale dal peruviano Jaime Yzaga, ma il 24 ottobre vinse il World Series di Vienna sopravanzando in finale il padrone di casa Muster. Il periodo positivo continua nelle successive settimane: perse la terza finale stagionale al Super 9 di Stoccolma contro il numero 4 del mondo Michael Stich, ma si aggiudic\u00f2 quello di Parigi sconfiggendo consecutivamente Chang (7 del ranking), Sampras (1), Edberg (6) e Medvedev (8). Riusc\u00ec cos\u00ec ad a guadagnare in extremis l'ottava posizione necessaria per partecipare all'ATP Tour World Championships in cui batt\u00e9 Sergi Bruguera e nuovamente Sampras e Edberg, prima di perdere in semifinale contro Stich.\nNella prima settimana del 1994 usc\u00ec in semifinale a Doha e successivamente fu sconfitto ai quarti degli Australian Open da Courier. A febbraio dopo i quarti a Milano arriv\u00f2 la prima finale della stagione al torneo indoor di Stoccarda, in cui fu sconfitto da Edberg. Arrivarono poi una serie di eliminazioni in semifinale (Rotterdam, Super 9 di Roma) e ai quarti di finale (Roland Garros, Super 9 di Miami e Monte-Carlo) che lo portarono in luglio a presentarsi a Wimbledon come numero 5 del mondo. Nello slam londinese batt\u00e9 in successione Mansdorf, Forget, tornato ad alti livelli dopo nove mesi di inattivit\u00e0 che lo avevano portato oltre la millesima posizione del ranking, e il numero 10 Boris Becker. A distanza di due anni torna cos\u00ec a disputare una finale di un torneo dello Slam, ma contro Sampras, che l'anno precedente aveva cominciato il suo regno su erba che durer\u00e0 fino al 2001, dopo due set combattuti e persi al tie break cedette di schianto nel terzo subendo un netto 0-6. Nonostante la sconfitta tocc\u00f2 il suo best ranking della carriera salendo fino alla seconda posizione.\nTorn\u00f2 poi a giocare solamente in agosto, un mese dopo perse la semifinale di Bucarest contro l'argentino Franco Dav\u00edn, vinse il suo secondo torneo annuale a Tokyo sconfiggendo in semifinale e finale Edberg e Chang. Perse poi in semifinale a Vienna e la quarta finale della stagione a Stoccolma contro Becker. Dopo i quarti al Paris Open prese parte all'ATP Tour World Championship e alla Grand Slam Cup uscendo rispettivamente al Round Robin e in semifinale.\n1995-1996.\nNei primi mesi del 1995 venne subito eliminato agli Australian Open e a Dubai ma si face notare per le semifinali raggiunte a Milano. Durante la stagione sulla terra rossa europea fu capace di esprimere il proprio miglior tennis raggiungendo in ordine cronologico la seimifinale a Barcellona, eliminando Alberto Berasategui, Monte Carlo e Roma, fu sconfitto in semifinale ad Amburgo e vinse la World Team Cup dove batt\u00e9 in sequenza quattro top-15: Beresategui, Krajicek, Kafel'nikov e Larsson ma nonostante le buone prestazioni venne subito eliminato al primo turno del Roland Garros dallo svedese Tillstr\u00f6m. Si riprese sull'erba con i quarti al Queen's e la semifinale di Wimbledon, subendo in cinque combattuti set di nuovo di fronte all'allora dominatore del torneo Pete Sampras. Sul cemento americano arriv\u00f2 in semifinale a Los Angeles ed Indianapolis, ma agli Us Open per la terza volta dell'anno al primo turno di uno slam. A dicembre conquist\u00f2 per la prima volta in carriera la Grand Slam Cup.\nAl primo torneo del 1996, il Sydney Indoor, arriv\u00f2 subito in finale ma venne sconfitto da Todd Martin. Usc\u00ec al terzo turno degli Australian Open per mano di Furlan e successivamente infil\u00f2 due mesi di grandi risultati cominciati con i due successi consecutivi ottenuti al torneo casalingo di Zagabria e a Dubai, proseguiti con la finale di Anversa, dove sconfisse in semifinale Becker con l'altra coppia di successi consecutivi di Milano e Rotterdam, la semifinale ad Indian Wells e la terza finale stagionale persa a Miami contro Agassi dopo aver sconfitto Chang e Sampras, rispettivamente numero 4 e 2 del mondo. Non ripet\u00e9 i risultati dell'anno precedente nei Super 9 su terra rossa, raggiunse il quarto turno al Roland Garros e i quarti di finale a Wimbledon. Ai Giochi olimpici di Atlanta venne eliminato al primo turno da Marcos Ondruska. Usc\u00ec poi ai quarti a Cincinnati e ad Indianapolis, al cospetto di Sampras, perse la quarta finale stagionale su otto. Sar\u00e0 poi lo stesso Sampras lo estrometter\u00e0 in semifinale agli US Open. Chiude l'annata con il quinto titolo, a Mosca, e le semifinali dell'ATP Tour World Championships e della Grand Slam Cup.\n1997-1998.\nIl 1997 cominci\u00f2 con la semifinale di Sydney, a cui seguirono i quarti nello slam australiano e il primo successo stagionale nuovamente in patria a Zagabria. Riusc\u00ec poi a difendere buona parte dei punti conquistati l'anno precedente, perdendo solo in finale a Dubai per mano dell'austriaco Thomas Muster, bissando il successo di Milano, raggiungendo la semifinale a Rotterdam e i quarti a Miami. Sulla terra rossa raccolse solamente una semifinale a Roma, uscendo subito nello slam parigino. Successivamente perse la seconda finale stagionale al Queen's, sconfitto da Mark Philippoussis, ma a Wimbledon venne eliminato solamente al terzo turno perdendo per 14-12 al quinto set contro Magnus Norman. La stagione prosegue sottotono fino ad ottobre, quando a Vienna conquist\u00f2 uno degli ultimi tornei della sua carriera sconfiggendo in semifinale il numero 4 del mondo Greg Rusedski. In novembre entr\u00f2 in rotta con la federazione croata e minaccia di disertare gli impegni futuri di Coppa Davis e cominci\u00f2 addirittura a circolare la notizia di una sua convocazione per un incontro che la squadra della sua citt\u00e0, l'Hajduk Spalato, doveva disputare il giorno stesso del match di Coppa Davis, ma due giorni dopo la notizia venne smentita da un dirigente societario che dichiar\u00f2 che Goran si fosse allenato solamente con la squadra junior per recuperare dall'infortunio alla spalla che lo aveva portato a chiudere la sua stagione a fine ottobre, senza poter difendere il titolo di Mosca, forfait che gli far\u00e0 perdere 9 posizioni del ranking.\nAd inizio 1998 replic\u00f2 il suo accesso al Croatian Indoors dell'anno precedente, nel frattempo spostatosi da Zagabria nella sua citt\u00e0 natale Spalato, perse in semifinale contro Santoro a Doha. Non riusc\u00ec per\u00f2 a difendere molti punti conquistati l'anno scorso complici l'eliminazione al primo o secondo turno agli Australian Open, a Dubai, Rotterdam, Londra (che aveva sostituito il torneo indoor di Milano) e Indian Wells, scivolando cos\u00ec dopo la 25\u00aa posizione. Dopo altri tornei sottotono sulla terra rossa europea, si riprende in luglio raggiungendo per la terza volta in carriera la finale a Wimbledon. Sorteggiato nella parte di tabellone lasciato \"vuoto\" da Rusedski (tds 4), ritirato al primo turno contro il qualificato Scott Draper, e Carlos Moy\u00e1 (tds 5), sconfitto al secondo turno da Hicham Arazi, sconfisse ai quarti e in semifinale due olandesi: Siemerink, sua bestia nera con cinque sconfitte su sette incontri, e Krajicek. In finale, per la seconda volta consecutiva, trov\u00f2 Sampras, con cui perse in cinque set. Perse poi la seconda finale stagionale a New Haven, ai quarti agli US Open da Patrick Rafter, e infine nuovamente in finale a Shanghai e Mosca.\n1999-2000.\nCon il 1999 cominciarono i problemi al tendine alla spalla. Il croato decise di non operarsi, scelta che lo fece sprofondare in classifica. Nei primi mesi di quella stagione sub\u00ec numerose sconfitte al primo e secondo turno e ottenne come miglior risultati i quarti di finale di Doha, Scottsdale e Queen's. A Wimbledon fu eliminato al quarto turno, risultato che gli cost\u00f2 tredici posizioni in termini di classifica. Il miglior torneo stagionale fu quello di Basilea, dove sconfisse Kafel'nikov e fu fermato in semifinale da Henman. Agli US Open dopo due turni abbordabili non riusc\u00ec a opporre resistenza a \"Guga\" Kuerten.\nL'anno successivo, con Goran ormai oltre la 60\u00aa posizione del ranking, la situazione non miglior\u00f2 certamente ma anzi, dopo il Masters Series di Miami in marzo si registrarono undici eliminazioni al primo turno, con le sole eccezioni del terzo turno al Queen's e del secondo turno nell'ultimo torneo della stagione a Brighton a fine novembre.\n2001: la vittoria a Wimbledon.\nNel 2001 torn\u00f2, dopo 10 anni, a disputare un torneo di livello Challenger ad Heilbronn per ritrovare punti e condizione. Pur senza far risultare particolari exploit si notarono segni di miglioramento con il quarto di finale di Milano e il terzo turno a Memphis e Indian Wells.\nA luglio la sua classifica (125\u00aa posizione) non gli consente di partecipare al torneo di Wimbledon, ma gli organizzatori gli assegnano una wild card. Dopo aver perso al primo turno al Queen's la settimana precedente da Cristiano Caratti, il suo destino sembrava fosse solo quello di una comparsata, tanto da essere quotato anche 150-1, ma Ivanisevic, dopo le tre finali perse negli anni precedenti, si rese protagonista di un torneo che rester\u00e0 nella storia del tennis sia dal punto di vista emotivo, sia dal punto di vista statistico, diventando il primo tennista a vincere un torneo dello Slam con una wild card. Il tennista croato, dal secondo turno in poi, elimin\u00f2 una serie di avversari tutti entro i primi 40 della classifica, tra cui due top ten. Nell'ordine caddero sotto i suoi ace Moy\u00e0 (testa di serie n. 20), Andy Roddick (numero 30 del mondo), Greg Rusedski (numero 40 del mondo), Marat Safin (testa di serie n. 4), Tim Henman (testa di serie n. 6) e in finale, 9-7 al quinto, Patrick Rafter (testa di serie n. 3). Questo successo, che Ivani\u0161evi\u0107 dedic\u00f2 all'amico cestista Dra\u017een Petrovi\u0107 scomparso in un incidente stradale nel 1993, gli permise di scalare ben novanta posizioni fino alla 16\u00aa. Al suo ritorno a Spalato il giocatore fu acclamato da 150.000 persone. La stagione per il croato prosegu\u00ec con qualche altro buon risultato come la semifinale di Indianapolis, i quarti di San Pietroburgo e la partecipazione alla Tennis Masters Cup di fine anno.\n2002-2004: ultimi tornei e ritiro.\nDopo aver nuovamente rimandato l'intervento alla spalla di cui soffre dal 1999, nel 2002 disputa pochi tornei ad inizio anno con scarsi risultati e a maggio decide di andare sotto i ferri, chiudendo anzitempo la stagione, ad ottobre comunque giocher\u00e0 insieme nella partita d'addio al calcio dell'amico Zvonimir Boban giocando con i giocatori della Nazionale di calcio croata che chiuse al terzo posto i Mondiali del 1998.\nL'anno successivo disput\u00f2 solamente quattro tornei (Heilbronn, Dubai, Indian Wells e Queen's), collezionando cinque sconfitte e una sola vittoria e non scendendo pi\u00f9 in campo fino al febbraio successivo a Milano vincendo la prima partita in un torneo ATP dopo oltre due anni. Le apparizioni, e le vittorie, rimasero comunque molto rade, raggiunse il secondo turno solo al Master di Miami e dopo una netta sconfitta contro Stepanek al primo turno del Masters di Roma annunci\u00f2 di volersi ritirare dopo la 600\u00aa vittoria nei tornei ATP il suo ultimo torneo di Wimbledon. Ottenne cos\u00ec una wild card per il tabellone principale dello slam londinese, dove a sorpresa sconfisse al primo turno il russo Michail Ju\u017enyj, 35 del mondo, e Filippo Volandri, numero 52, prima di perdere contro Lleyton Hewitt in tre set, ma raggiungendo il traguardo delle seicento partite vinte.\n2005: vittoria in Coppa Davis.\nAnche se inattivo dall'anno precedente, fu incluso nella squadra che affront\u00f2 e sconfisse la Slovacchia nella finale della Coppa Davis 2005. Goran non scese in campo ma ricevette ugualmente la medaglia e il suo nome fu incluso nell'albo d'oro accanto a quelli di Mario An\u010di\u0107, Ivo Karlovi\u0107, Ivan Ljubi\u010di\u0107 e il capitano Nikola Pili\u0107.\nDopo il ritiro.\nNel 2006 e nel 2008 ha partecipato al Liverpool International Tennis Tournament. Dal 2005 partecipa all'ATP Champions Tour, il circuito delle ex glorie del tennis, in cui ha conquistato nove tornei: al primo anno Hong Kong, Eindhoven ed Essen, nel 2006 Francoforte, nel 2008 Istanbul e Budapest, nel 2010 Barcellona e il torneo di fine anno di Londra.\nAllenatore.\nNel settembre 2013 inizia ad allenare Marin \u010cili\u0107, che sotto la sua guida vince gli US Open 2014; il rapporto tra i due ha fine nel luglio 2016. Nell'agosto 2016 diventa il coach di Tom\u00e1\u0161 Berdych e i due si separano 10 mesi dopo, periodo nel quale il tennista ceco si aggiudica il 13\u00ba titolo ATP. Agli inizi del 2018 \u00e8 il nuovo allenatore di Milos Raonic ma non arrivano risultati apprezzabili e nel marzo 2019 il tennista canadese interrompe la collaborazione con Ivanisevic per affidarsi a Fabrice Santoro. Nel giugno 2019 entra far parte dello staff tecnico di Novak \u0110okovi\u0107.\nCuriosit\u00e0.\nAlla sua vittoria del torneo di Wimbledon del 2001 \u00e8 ispirato il film \"Wimbledon\"."}
{"id": "251297", "revid": "287204", "url": "https://it.wikipedia.org/wiki?curid=251297", "title": "Goran Ivanisevic", "text": ""}
{"id": "251298", "revid": "767487", "url": "https://it.wikipedia.org/wiki?curid=251298", "title": "Smythite", "text": "La smythite \u00e8 un minerale."}
{"id": "251299", "revid": "290948", "url": "https://it.wikipedia.org/wiki?curid=251299", "title": "Ach\u00e1valite", "text": "L'ach\u00e1valite \u00e8 un minerale scoperto sul Cerro de Cacheuta nei pressi di Mendoza in Argentina da Juan Olsacher che ne ha comunicato la scoperta nel 1939. Il nome \u00e8 stato attribuito in onore dell'ingegnere argentino Luis Achaval, presidente dell'Academia Nacional de Ciencias argentina.\nOccorrono ulteriori studi per caratterizzare adeguatamente la specie ma non \u00e8 stato possibile trovare altri campioni del minerale nella miniera di Cacheuta."}
{"id": "251302", "revid": "767487", "url": "https://it.wikipedia.org/wiki?curid=251302", "title": "Heideite", "text": "La heideite \u00e8 un minerale."}
{"id": "251304", "revid": "1776051", "url": "https://it.wikipedia.org/wiki?curid=251304", "title": "Langisite", "text": "La langisite \u00e8 un minerale appartenente al gruppo della niccolite."}
{"id": "251306", "revid": "9282", "url": "https://it.wikipedia.org/wiki?curid=251306", "title": "Pok\u00e9mon Rubino", "text": ""}
{"id": "251308", "revid": "9282", "url": "https://it.wikipedia.org/wiki?curid=251308", "title": "Pok\u00e9mon Zaffiro", "text": ""}
{"id": "251311", "revid": "712828", "url": "https://it.wikipedia.org/wiki?curid=251311", "title": "Ernie Macmillan", "text": ""}
{"id": "251351", "revid": "1793900", "url": "https://it.wikipedia.org/wiki?curid=251351", "title": "Niccolite", "text": "La niccolite \u00e8 un minerale appartenente al gruppo omonimo, composto di arsenico e nichel e piccole quantit\u00e0 di cobalto, antimonio, ferro e zolfo. Il nome deriva dal latino scientifico \"Niccolum\" ossia \"nichel\".\nImportanti giacimenti si possono trovare in Sassonia, Scozia e Canada\n\u00c8 conosciuta anche con i nomi nichelite e nichelina; di basso uso sono le forme nickelite e nickelina.\nMorfologia.\nI cristalli, molto rari, sono tabulari o piramidali tozzi; di solito si presenta in masse compatte di colore bronzo-rosato, spesso con patine scure o verde chiaro, se alterata superficialmente in annabergite.\nPropriet\u00e0 fisiche.\nDura, molto pesante, fragile, non sfalda ma d\u00e0 una frattura concoide; opaca con lucentezza metallica; ha una polvere nero-brunastra, \u00e8 solubile in acido nitrico, la cui soluzione colora di verde; facilmente fusibile con forti odori. la sua densit\u00e0 \u00e8 di circa 7,78. \nOrigine e giacitura.\nAmbiente di formazione in filoni idrotermali di alta temperatura, spesso in associazione con solfuri di argento, nichel o cobalto.\nLocalit\u00e0.\nRari cristallini a Richeldsdorf (Germania); grandi masse a La Rioja (Argentina), nel Siegerland (Germania); filoni a Cobalt (Canada); molti filoni di Niccolite si trovano a Natsume (Giappone); in Italia qualche traccia in Valsassina, Como e in Sardegna.Importanti giacimenti si possono anche trovare in Sassonia e Scozia.\nUsi.\nLa niccolite \u00e8 utilizzata per l'estrazione del nichel. "}
{"id": "251354", "revid": "1516566", "url": "https://it.wikipedia.org/wiki?curid=251354", "title": "Breithauptite", "text": "La breithauptite \u00e8 un minerale appartenente al gruppo della niccolite.\nFu scoperto per la prima volta vicino a Sankt Andreasberg, in Bassa Sassonia e descritto nel 1833 da Friedrich Stromeyer e Friedrich Hausmann. Inizialmente venne chiamato antimonichel; il suo nome attuale di Breithauptite lo ricevette nel 1840 da Julius Fr\u00f6bel (1805\u20131893) in onore del mineralogista Johann Friedrich August Breithaupt."}
{"id": "251355", "revid": "1442080", "url": "https://it.wikipedia.org/wiki?curid=251355", "title": "Freboldite", "text": "La freboldite \u00e8 un minerale appartenente al gruppo della niccolite."}
{"id": "251356", "revid": "1442080", "url": "https://it.wikipedia.org/wiki?curid=251356", "title": "Sederholmite", "text": "La sederholmite \u00e8 un minerale appartenente al gruppo della niccolite."}
{"id": "251357", "revid": "1543377", "url": "https://it.wikipedia.org/wiki?curid=251357", "title": "Esatestibiopanickelite", "text": "L'Esatestibiopanickelite \u00e8 un minerale non riconosciuto valido dall'IMA perch\u00e9 la sua descrizione \u00e8 stata pubblicata senza approvazione."}
{"id": "251359", "revid": "110157", "url": "https://it.wikipedia.org/wiki?curid=251359", "title": "Ziefen", "text": "Ziefen (toponimo tedesco) \u00e8 un comune svizzero di 1\u00a0542 abitanti del Canton Basilea Campagna, nel distretto di Liestal.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "251361", "revid": "834", "url": "https://it.wikipedia.org/wiki?curid=251361", "title": "Gh", "text": ""}
{"id": "251363", "revid": "110157", "url": "https://it.wikipedia.org/wiki?curid=251363", "title": "Les Barthes", "text": "Les Barthes \u00e8 un comune francese di 492 abitanti situato nel dipartimento del Tarn e Garonna nella regione dell'Occitania."}
{"id": "251364", "revid": "287204", "url": "https://it.wikipedia.org/wiki?curid=251364", "title": "Le Caus\u00e9", "text": "Le Caus\u00e9 \u00e8 un comune francese di 162 abitanti situato nel dipartimento del Tarn e Garonna nella regione dell'Occitania."}
{"id": "251365", "revid": "767487", "url": "https://it.wikipedia.org/wiki?curid=251365", "title": "L'Honor-de-Cos", "text": "L'Honor-de-Cos \u00e8 un comune francese di 1.618 abitanti situato nel dipartimento del Tarn e Garonna nella regione dell'Occitania; gli abitanti sono detti \"honorois\"."}
{"id": "251366", "revid": "287204", "url": "https://it.wikipedia.org/wiki?curid=251366", "title": "La Salvetat-Belmontet", "text": "La Salvetat-Belmontet \u00e8 un comune francese di 627 abitanti situato nel dipartimento del Tarn e Garonna nella regione dell'Occitania."}
{"id": "251367", "revid": "110157", "url": "https://it.wikipedia.org/wiki?curid=251367", "title": "Valence-d'Agen", "text": "Valence-d'Agen \u00e8 un comune francese di 5.286 abitanti situato nel dipartimento del Tarn e Garonna nella regione dell'Occitania."}
{"id": "251368", "revid": "110157", "url": "https://it.wikipedia.org/wiki?curid=251368", "title": "La Ville-Dieu-du-Temple", "text": "La Ville-Dieu-du-Temple \u00e8 un comune francese di 2.850 abitanti situato nel dipartimento del Tarn e Garonna nella regione dell'Occitania."}
{"id": "251369", "revid": "149727", "url": "https://it.wikipedia.org/wiki?curid=251369", "title": "'s Hertogenbosch", "text": ""}
{"id": "251372", "revid": "729019", "url": "https://it.wikipedia.org/wiki?curid=251372", "title": "Battaglia di Friedland", "text": "La battaglia di Friedland fu una delle maggiori vittorie di Napoleone Bonaparte, svoltasi nell'attuale territorio russo di Kaliningrad, all'epoca K\u00f6nigsberg, il 14 giugno 1807 tra la Grande Armata francese e l'esercito russo guidato dal generale Levin August von Bennigsen. La battaglia ebbe conseguenze decisive e concluse con la vittoria francese la guerra della quarta coalizione, iniziata con la disfatta prussiana a Jena e continuata con la dura campagna in Polonia contro i russi dell'autunno-inverno 1806-1807.\nAl termine della battaglia, lo zar Alessandro I decise di interrompere la guerra e si incontr\u00f2 con Napoleone a Tilsit concludendo un accordo di pace e alleanza che sanc\u00ec il temporaneo dominio francese su gran parte dell'Europa centro-orientale. La vittoria di Friedland fu una delle pi\u00f9 brillanti dimostrazioni dell'abilit\u00e0 tattica sul campo di battaglia di Napoleone e lo stesso imperatore la paragon\u00f2, per i risultati raggiunti, alla battaglia di Austerlitz.\nLa battaglia.\nIl giorno 13 le truppe russe di Galytzin avevano respinto un corpo di cavalleria francese del Maresciallo Lannes ed occupato la localit\u00e0 di Posthenen. Il generale Bennigsen, sperando di poter sgominare le truppe del generale Lannes, diede ordine alle sue truppe di attraversare il fiume Saale e schierarsi a battaglia.\nIl campo di battaglia si stendeva nel triangolo i cui vertici erano costituiti dalle localit\u00e0 di Herichsdorf, Posthenen e Friedland (Odierna citt\u00e0 russa di \"Pravdinsk\"). In quest'area il fiume Alle scorre formando alcune anse.\nPrima dello schieramento delle forze russe Lannes, ricevuti rinforzi dal collega Oudinot, aveva riconquistato la localit\u00e0 di Posthenen e cercava di bloccare l'avanzata russa verso Friedland e K\u00f6nigsberg, in attesa che il grosso delle forze comandate dallo stesso Napoleone giungesse sul luogo.\nAl generale Grouchy invece non riusc\u00ec la manovra che era riuscita a Lannes, la sua avanzata venne fermata verso le 6 del mattino dai cavalieri russi. Gli uomini di Grouchy si ritrovarono impantanati in una zona ricca di piccoli corsi d'acqua cosicch\u00e9 egli dovette accontentarsi di non perdere terreno. Bennigsen, era riuscito a schierare quasi 50.000 uomini, al comando dei suoi generali Bagration, Kologribov e Gor\u010dakov.\nL'arrivo di Napoleone verso le 12 fu decisivo: egli prese l'iniziativa andando contro le esitazioni dei suoi stessi generali. Questi avrebbero preferito attendere l'arrivo delle truppe di Murat e di Davout, con le quali i francesi avrebbero goduto di una superiorit\u00e0 numerica schiacciante, Napoleone, invece, decise di attaccare (era il primo pomeriggio e disponeva di circa 80.000 uomini) approfittando di un grosso errore commesso da Bennigsen: l'essersi schierato fra Alle ed Saale con quest'ultimo alle spalle.\nNapoleone ordin\u00f2 quindi al maresciallo Michel Ney di attaccare sulla destra, affiancandosi alle truppe di Oudinot, aggirando il nemico e raggiungendo i ponti di Friedland per tagliargli la ritirata. Il centro dello schieramento francese sarebbe stato tenuto da Lannes e l'ala sinistra da Mortier e Grouchy. Le truppe del generale Victor e la Guardia imperiale da lui stesso guidata avrebbero costituito la riserva. L'attacco inizi\u00f2 alle 17.30, sorprendendo il generale Bennigsen che credeva che ormai i francesi avrebbero rinunciato alla battaglia per non ritrovarsi a combattere la notte. Bennigsen, al primo sfondamento operato sul suo fronte dai francesi, dispose un contrattacco della cavalleria cosacca che non sort\u00ec l'effetto sperato. Infatti, dopo un primo ripiegamento dei francesi giunse l'attacco della cavalleria francese e i cosacchi si dovettero ritirare.\nNel frattempo l'avanzata delle due divisioni del maresciallo Ney era stata messa in difficolt\u00e0 dal pesante fuoco dell'artiglieria russa della 14\u00aa divisione di riserva, posizionata sull'argine del fiume Alle; sottoposti al fuoco dei cannoni i soldati del generale Marchand e del generale Bisson dovettero fermare il loro attacco sul fianco sinistro nemico e diedero segno di cedimento, nonostante l'energia degli ufficiali che incitavano a riprendere l'avanzata. La situazione delle truppe del maresciallo Ney divenne ancor pi\u00f9 critica a causa di un nuovo attacco della cavalleria russa che, sferrato su ordine del generale Bennigsen contro il fianco sinistro del generale Bisson, provoc\u00f2 sbandamenti tra le file francesi. I soldati del generale Bisson, intralciati dalla scarsa visibilit\u00e0 a causa del fumo delle esplosioni, deviarono troppo sulla destra esponendo il loro fianco sinistro e, perdendo il contatto con le altre forze francesi dello schieramento, si esposero agli attacchi della cavalleria russa.\nNapoleone fece allora intervenire la riserva costituita dalle truppe di Victor. Dispersi dal contrattacco della divisione del generale Dupont, i russi si trovarono sotto il fuoco dell'artiglieria mobile dello stesso Victor e impediti nella ritirata dai corsi d'acqua, furono decimati (molti soldati russi furono letteralmente spinti in acqua dall'artiglieria francese). Bennigsen dispose allora un altro contrattacco ma l'intervento della cavalleria della Guardia Imperiale francese stronc\u00f2 ogni tentativo. Il Maresciallo Ney, ormai liberatosi dell'artiglieria russa, avanz\u00f2 secondo i piani verso Friedland con le divisioni del generale Jean Gabriel Marchand e del generale Baptiste Pierre Bisson, rinforzate dalla divisione del generale Pierre Dupont.\nIl generale Bennigsen fece un ultimo tentativo di evitare la disfatta e sferr\u00f2 un disperato attacco alla periferia di Friedland contro la fanteria francese del maresciallo Ney che avanzava, impegnando la sua ultima riserva, rappresentata dalla famosa Guardia imperiale russa, costituita da soldati scelti e particolarmente prestanti fisicamente. In quest'ultimo scontro, la fanteria di linea del maresciallo Ney e la divisione del generale Dupont attaccarono frontalmente i soldati della Guardia russa che avanzavano ed ebbero la meglio dopo un violento assalto alla baionetta; la Guardia russa sub\u00ec perdite elevatissime e venne decimata Testimonianze francesi descrissero il campo di battaglia coperto dei cadaveri dei soldati giganti della Guardia russa, uccisi con ferite da baionetta inflitte soprattutto al petto, il punto pi\u00f9 alto del corpo dove riuscivano a colpirli i pi\u00f9 piccoli soldati francesi.\nAlla sera, persa ormai ogni possibilit\u00e0 di vittoria, Bennigsen riusc\u00ec a ritirarsi utilizzando un guado (i ponti utilizzati per attraversare il fiume Alle al mattino erano tutti o distrutti o in mano francese). Napoleone comunque non riusc\u00ec ad completare la vittoria con l'inseguimento a causa di un malinteso con i suoi generali.\nIl 7 luglio Napoleone e Alessandro I firmavano il trattato di Tilsit."}
{"id": "251380", "revid": "1305772", "url": "https://it.wikipedia.org/wiki?curid=251380", "title": "Le Bez", "text": "Le Bez \u00e8 un comune francese di 823 abitanti situato nel dipartimento del Tarn nella regione dell'Occitania."}
{"id": "251381", "revid": "1305772", "url": "https://it.wikipedia.org/wiki?curid=251381", "title": "Les Cammazes", "text": "Les Cammazes \u00e8 un comune francese di 319 abitanti situato nel dipartimento del Tarn nella regione dell'Occitania."}
{"id": "251382", "revid": "1305772", "url": "https://it.wikipedia.org/wiki?curid=251382", "title": "Le Dourn", "text": "Le Dourn \u00e8 un comune francese di 133 abitanti situato nel dipartimento del Tarn nella regione dell'Occitania."}
{"id": "251383", "revid": "1305772", "url": "https://it.wikipedia.org/wiki?curid=251383", "title": "Le Fraysse", "text": "Le Fraysse \u00e8 un comune francese di 400 abitanti situato nel dipartimento del Tarn nella regione dell'Occitania."}
{"id": "251384", "revid": "1305772", "url": "https://it.wikipedia.org/wiki?curid=251384", "title": "Le Garric", "text": "Le Garric \u00e8 un comune francese di 1.166 abitanti situato nel dipartimento del Tarn nella regione dell'Occitania."}
{"id": "251385", "revid": "1305772", "url": "https://it.wikipedia.org/wiki?curid=251385", "title": "Lalbar\u00e8de", "text": "Lalbar\u00e8de \u00e8 un comune francese soppresso di 264 abitanti situato nel dipartimento del Tarn nella regione del Midi-Pirenei.\nIl 29 giugno 2007 si \u00e8 fuso con il comune di Guitalens per formare il nuovo comune di Guitalens-L'Albar\u00e8de."}
{"id": "251387", "revid": "1305772", "url": "https://it.wikipedia.org/wiki?curid=251387", "title": "Le Margn\u00e8s", "text": "Le Margn\u00e8s \u00e8 un comune francese soppresso e frazione del dipartimento del Tarn della regione dell'Occitania. Dal 1\u00ba gennaio 2016 si \u00e8 fuso con i comuni di Castelnau-de-Brassac e Ferri\u00e8res per formare il nuovo comune di Fontrieu."}
{"id": "251396", "revid": "1305772", "url": "https://it.wikipedia.org/wiki?curid=251396", "title": "Le Masnau-Massugui\u00e8s", "text": "Le Masnau-Massugui\u00e8s \u00e8 un comune francese di 312 abitanti situato nel dipartimento del Tarn nella regione dell'Occitania."}
{"id": "251398", "revid": "1305772", "url": "https://it.wikipedia.org/wiki?curid=251398", "title": "Le Rialet", "text": "Le Rialet \u00e8 un comune francese di 50 abitanti situato nel dipartimento del Tarn nella regione dell'Occitania."}
{"id": "251404", "revid": "1305772", "url": "https://it.wikipedia.org/wiki?curid=251404", "title": "Le Riols", "text": "Le Riols \u00e8 un comune francese di 120 abitanti situato nel dipartimento del Tarn nella regione dell'Occitania."}
{"id": "251405", "revid": "1305772", "url": "https://it.wikipedia.org/wiki?curid=251405", "title": "La Sauzi\u00e8re-Saint-Jean", "text": "La Sauzi\u00e8re-Saint-Jean \u00e8 un comune francese di 226 abitanti situato nel dipartimento del Tarn nella regione dell'Occitania."}
{"id": "251406", "revid": "1305772", "url": "https://it.wikipedia.org/wiki?curid=251406", "title": "Le S\u00e9gur", "text": "Le S\u00e9gur \u00e8 un comune francese di 250 abitanti situato nel dipartimento del Tarn nella regione dell'Occitania."}
{"id": "251407", "revid": "1305772", "url": "https://it.wikipedia.org/wiki?curid=251407", "title": "Le Sequestre", "text": "Le Sequestre \u00e8 un comune francese di 1.610 abitanti situato nel dipartimento del Tarn nella regione dell'Occitania."}
{"id": "251408", "revid": "1305772", "url": "https://it.wikipedia.org/wiki?curid=251408", "title": "Le Travet", "text": "Le Travet \u00e8 un comune francese di 135 abitanti situato nel dipartimento del Tarn nella regione dell'Occitania."}
{"id": "251411", "revid": "1305772", "url": "https://it.wikipedia.org/wiki?curid=251411", "title": "Le Verdier", "text": "Le Verdier \u00e8 un comune francese di 243 abitanti situato nel dipartimento del Tarn nella regione dell'Occitania."}
{"id": "251412", "revid": "1305772", "url": "https://it.wikipedia.org/wiki?curid=251412", "title": "Le Vintrou", "text": "Le Vintrou \u00e8 un comune francese di 89 abitanti situato nel dipartimento del Tarn nella regione dell'Occitania."}
{"id": "251415", "revid": "287204", "url": "https://it.wikipedia.org/wiki?curid=251415", "title": "Argel\u00e8s-Bagn\u00e8res", "text": "Argel\u00e8s-Bagn\u00e8res \u00e8 un comune francese di 125 abitanti situato nel dipartimento degli Alti Pirenei nella regione dell'Occitania."}
{"id": "251416", "revid": "767487", "url": "https://it.wikipedia.org/wiki?curid=251416", "title": "La Barthe-de-Neste", "text": "La Barthe-de-Neste \u00e8 un comune francese di 1.200 abitanti situato nel dipartimento degli Alti Pirenei nella regione dell'Occitania."}
{"id": "251417", "revid": "287204", "url": "https://it.wikipedia.org/wiki?curid=251417", "title": "Berb\u00e9rust-Lias", "text": "Berb\u00e9rust-Lias \u00e8 un comune francese di 54 abitanti situato nel dipartimento degli Alti Pirenei nella regione dell'Occitania."}
{"id": "251418", "revid": "767487", "url": "https://it.wikipedia.org/wiki?curid=251418", "title": "Bord\u00e8res-sur-l'\u00c9chez", "text": "Bord\u00e8res-sur-l'\u00c9chez \u00e8 un comune francese di 4.311 abitanti situato nel dipartimento degli Alti Pirenei nella regione dell'Occitania."}
{"id": "251420", "revid": "1305772", "url": "https://it.wikipedia.org/wiki?curid=251420", "title": "Les Angles", "text": ""}
{"id": "251421", "revid": "1776051", "url": "https://it.wikipedia.org/wiki?curid=251421", "title": "Kotulskite", "text": "La kotulskite \u00e8 un minerale appartenente al gruppo della niccolite."}
{"id": "251422", "revid": "1776051", "url": "https://it.wikipedia.org/wiki?curid=251422", "title": "Sudburyite", "text": "La sudburyite \u00e8 un minerale appartenente al gruppo della niccolite."}
{"id": "251424", "revid": "1442080", "url": "https://it.wikipedia.org/wiki?curid=251424", "title": "Stumpflite", "text": "La stumpflite \u00e8 un minerale appartenente al gruppo della niccolite."}
{"id": "251429", "revid": "1776051", "url": "https://it.wikipedia.org/wiki?curid=251429", "title": "Polarite", "text": "La polarite \u00e8 un minerale."}
{"id": "251432", "revid": "767487", "url": "https://it.wikipedia.org/wiki?curid=251432", "title": "Sobolevskite", "text": "La sobolevskite \u00e8 un minerale appartenente al gruppo della niccolite."}
{"id": "251434", "revid": "1776051", "url": "https://it.wikipedia.org/wiki?curid=251434", "title": "Ruthenarsenite", "text": "La ruthenarsenite \u00e8 un minerale appartenente al gruppo della modderite."}
{"id": "251435", "revid": "1776051", "url": "https://it.wikipedia.org/wiki?curid=251435", "title": "Cherepanovite", "text": "La cherepanovite \u00e8 un minerale appartenente al gruppo della modderite."}
{"id": "251436", "revid": "1442080", "url": "https://it.wikipedia.org/wiki?curid=251436", "title": "Lapieite", "text": "La lapieite \u00e8 un minerale appartenente al gruppo omonimo."}
{"id": "251437", "revid": "1442080", "url": "https://it.wikipedia.org/wiki?curid=251437", "title": "M\u00fcckeite", "text": "La m\u00fcckeite \u00e8 un minerale appartenente al gruppo della lapieite."}
{"id": "251438", "revid": "287204", "url": "https://it.wikipedia.org/wiki?curid=251438", "title": "Les Arques", "text": "Les Arques \u00e8 un comune francese di 198 abitanti situato nel dipartimento del Lot nella regione dell'Occitania."}
{"id": "251439", "revid": "287204", "url": "https://it.wikipedia.org/wiki?curid=251439", "title": "Le Bastit", "text": "Le Bastit \u00e8 un comune francese di 139 abitanti situato nel dipartimento del Lot nella regione dell'Occitania."}
{"id": "251440", "revid": "767487", "url": "https://it.wikipedia.org/wiki?curid=251440", "title": "Zlatogorite", "text": "La zlatogorite \u00e8 un minerale."}
{"id": "251441", "revid": "287204", "url": "https://it.wikipedia.org/wiki?curid=251441", "title": "Le Boulv\u00e9", "text": "Le Boulv\u00e9 \u00e8 un comune francese di 194 abitanti situato nel dipartimento del Lot nella regione dell'Occitania."}
{"id": "251442", "revid": "287204", "url": "https://it.wikipedia.org/wiki?curid=251442", "title": "Le Bourg", "text": "Le Bourg \u00e8 un comune francese di 303 abitanti situato nel dipartimento del Lot nella regione dell'Occitania."}
{"id": "251443", "revid": "287204", "url": "https://it.wikipedia.org/wiki?curid=251443", "title": "Le Bouyssou", "text": "Le Bouyssou \u00e8 un comune francese di 135 abitanti situato nel dipartimento del Lot nella regione dell'Occitania."}
{"id": "251444", "revid": "1915706", "url": "https://it.wikipedia.org/wiki?curid=251444", "title": "Millerite", "text": "La millerite \u00e8 il minerale pi\u00f9 ricco di nichel, ma troppo raro e disperso per essere utilizzato per la sua estrazione. Deve il suo nome a William Hallowes Miller.\nAbito cristallino.\nAciculare, massivo.\nOrigine e giacitura.\nNella cavit\u00e0 di masse di ematite o siderite, nei marmi o nelle vene di calcite. Il minerale si trova anche assieme a minerali nicheliferi in varie miniere o in giacimenti di carbone o in geodi di quarzo o nelle cave di calcare o dolomite.\nForma in cui si presenta in natura.\nIn masse compatte lamellari o in piccoli cristalli aciculari.\nCaratteristiche chimico-fisiche.\nIl minerale \u00e8 solubile in acido nitrico.\nComposizione chimica = 64,67 % nichel, 35,33 zolfo.\nPeso molecolare = 90.76 grammomolecole.\nIndice fermioni = 0,0099573802\nIndice bosoni = 0,9900426198\nIndici di fotoelettricit\u00e0:\nGRapi = (non radioattivo).\nPer alterazione il minerale si ricopre in idrossido di nichel (chiamato anche jamborite) o di carbonati di nichel."}
{"id": "251446", "revid": "287204", "url": "https://it.wikipedia.org/wiki?curid=251446", "title": "Les Junies", "text": "Les Junies \u00e8 un comune francese di 266 abitanti situato nel dipartimento del Lot nella regione dell'Occitania."}
{"id": "251447", "revid": "1442080", "url": "https://it.wikipedia.org/wiki?curid=251447", "title": "M\u00e4kinenite", "text": "La m\u00e4kinenite \u00e8 un minerale."}
{"id": "251448", "revid": "287204", "url": "https://it.wikipedia.org/wiki?curid=251448", "title": "Lentillac-du-Causse", "text": "Lentillac-du-Causse \u00e8 un comune francese di 111 abitanti situato nel dipartimento del Lot nella regione dell'Occitania."}
{"id": "251449", "revid": "287204", "url": "https://it.wikipedia.org/wiki?curid=251449", "title": "Le Montat", "text": "Le Montat \u00e8 un comune francese di 1.080 abitanti situato nel dipartimento del Lot nella regione dell'Occitania."}
{"id": "251450", "revid": "84604", "url": "https://it.wikipedia.org/wiki?curid=251450", "title": "Covellite", "text": "La covellite o covellina, \u00e8 un minerale, solfuro di rame.\nDal nome del mineralogista italiano Nicola Covelli (1790-1829). Denominata da Fran\u00e7ois Sulpice Beudant nel 1832\nAbito cristallino.\nLamine esagonali flessibili.\nOrigine e giacitura.\nZone di precipitazione dei depositi solforati, idrotermale. \u00c8 possibile trovare la covellite anche nel vulcano Vesuvio.\nForma in cui si presenta in natura.\nI cristalli sono rari, generalmente si presenta in masse granulari, incrostazioni e pseudomorfosi.\nUtilizzi.\n\u00c8 un minerale utile per l'estrazione del rame."}
{"id": "251451", "revid": "287204", "url": "https://it.wikipedia.org/wiki?curid=251451", "title": "Les Quatre-Routes-du-Lot", "text": "Les Quatre-Routes-du-Lot \u00e8 un comune francese di 691 abitanti situato nel dipartimento del Lot nella regione dell'Occitania. Il centro abitato \u00e8 lambito a nord dal 45\u00ba Parallelo, la linea equidistante fra il Polo Nord e l'Equatore."}
{"id": "251452", "revid": "171091", "url": "https://it.wikipedia.org/wiki?curid=251452", "title": "Le Roc", "text": "Le Roc \u00e8 un comune francese di 232 abitanti situato nel dipartimento del Lot nella regione dell'Occitania."}
{"id": "251453", "revid": "1718925", "url": "https://it.wikipedia.org/wiki?curid=251453", "title": "Klockmannite", "text": "La klockmannite \u00e8 un minerale."}
{"id": "251454", "revid": "287204", "url": "https://it.wikipedia.org/wiki?curid=251454", "title": "Le Vigan (Lot)", "text": "Le Vigan \u00e8 un comune francese di 1.494 abitanti situato nel dipartimento del Lot nella regione dell'Occitania."}
{"id": "251455", "revid": "1442080", "url": "https://it.wikipedia.org/wiki?curid=251455", "title": "Idaite", "text": "La idaite \u00e8 un minerale."}
{"id": "251456", "revid": "1442080", "url": "https://it.wikipedia.org/wiki?curid=251456", "title": "Nukundamite", "text": "La nukundamite \u00e8 un minerale."}
{"id": "251457", "revid": "110157", "url": "https://it.wikipedia.org/wiki?curid=251457", "title": "Yushkinite", "text": "La yushkinite \u00e8 un minerale."}
{"id": "251458", "revid": "1442080", "url": "https://it.wikipedia.org/wiki?curid=251458", "title": "Valleriite", "text": "La valleriite \u00e8 un minerale."}
{"id": "251459", "revid": "767487", "url": "https://it.wikipedia.org/wiki?curid=251459", "title": "Haapalaite", "text": "La haapalaite \u00e8 un minerale."}
{"id": "251460", "revid": "1442080", "url": "https://it.wikipedia.org/wiki?curid=251460", "title": "Tochilinite", "text": "La tochilinite \u00e8 un minerale."}
{"id": "251461", "revid": "108714840", "url": "https://it.wikipedia.org/wiki?curid=251461", "title": "Vyalsovite", "text": "La vyalsovite \u00e8 un minerale."}
{"id": "251462", "revid": "110157", "url": "https://it.wikipedia.org/wiki?curid=251462", "title": "Vulcanite", "text": "La vulcanite \u00e8 un minerale a base di tellurio e rame.\nIl minerale prende il nome dal fatto che \u00e8 stato trovato in una miniera presso Vulcan, nel Gunnison County (Colorado).\nAbito cristallino.\nMassivo, granulare, tabulare.\nOrigine e giacitura.\nIl minerale si trova insieme ad altri telluriti.\nForma in cui si presenta in natura.\nA volte i cristalli sono geminati."}
{"id": "251463", "revid": "320578", "url": "https://it.wikipedia.org/wiki?curid=251463", "title": "Angelica Kauffman", "text": ""}
{"id": "251464", "revid": "1442080", "url": "https://it.wikipedia.org/wiki?curid=251464", "title": "Vysotskite", "text": "La vysotskite \u00e8 un minerale appartenente al gruppo della cooperite."}
{"id": "251465", "revid": "767487", "url": "https://it.wikipedia.org/wiki?curid=251465", "title": "Braggite", "text": "La braggite \u00e8 un minerale appartenente al gruppo della cooperite."}
{"id": "251466", "revid": "119907992", "url": "https://it.wikipedia.org/wiki?curid=251466", "title": "Cooperite", "text": "La cooperite \u00e8 un minerale appartenente al gruppo omonimo.\nE deriva dal platino"}
{"id": "251467", "revid": "1442080", "url": "https://it.wikipedia.org/wiki?curid=251467", "title": "Greigite", "text": "La greigite \u00e8 un minerale appartenente al gruppo della linnaeite."}
{"id": "251468", "revid": "122526948", "url": "https://it.wikipedia.org/wiki?curid=251468", "title": "Linnaeite", "text": "La linnaeite o linneite \u00e8 un minerale del cobalto appartenente al gruppo omonimo."}
{"id": "251469", "revid": "1442080", "url": "https://it.wikipedia.org/wiki?curid=251469", "title": "Polidimite", "text": "La polidimite \u00e8 un minerale appartenente al gruppo della linnaeite."}
{"id": "251476", "revid": "2232961", "url": "https://it.wikipedia.org/wiki?curid=251476", "title": "Filosofia della storia", "text": "La filosofia della storia si occupa del significato spirituale della storia e di un suo possibile fine teleologico. Essa si chiede se esista un disegno, uno scopo, o un principio guida nel processo della storia, e quale ruolo vi occupi l'essere umano. Altre questioni su cui si interroga questa disciplina sono se la storia consista nella realizzazione della verit\u00e0 o di un ordine morale, se essa \u00e8 ciclica o lineare, o se esiste il concetto di progresso.\nOrigine e significato del termine.\nDa un punto di vista pi\u00f9 positivista la filosofia della storia \u00e8 la disciplina filosofica che studia la fenomenologia storica degli avvenimenti in base ai canoni della scienza, considerando ogni ideale ed entit\u00e0 metafisica come meri oggetti di studio.\nIl primo ad usare il termine fu probabilmente Voltaire con il suo \"La philosophie de l'histoire\" del 1765, anche se la ricerca di un senso della storia \u00e8 ben precedente. Il termine storiosofia, coniato da Gershom Scholem \u00e8 sostanzialmente equivalente a \"filosofia della storia\", anche se esso va pi\u00f9 precisamente riferito all'intersezione di storia e metafisica.\nLa \"filosofia della storia\" si distingue inoltre dalla storiografia, che \u00e8 lo studio della storia come disciplina accademica, e quindi riguarda i suoi metodi e le sue pratiche, come pure il suo sviluppo temporale come disciplina. Allo stesso tempo, la \"filosofia della storia\" va distinta dalla storia della filosofia, la quale \u00e8 lo studio dello sviluppo delle idee filosofiche nella loro sequenza temporale.\nConcezioni della storia.\nIn linea teorica, le concezioni della storia possono essere considerate di tipo \"storicistico\", se interpretano il susseguirsi degli eventi come processo unico, unidirezionale, provvidenziale o portatore di progresso. \nAd esse si opporrebbero quelle filosofie che intendono la storia::\nSi tratta in ogni caso di concezioni dai contorni non definibili e spesso sovrapposti, che hanno cercato di indagare la natura della storia anche in relazione al libero agire dell'uomo.\nFormulazioni in ambito cristiano.\nIl primo tentativo di inquadrare la storia entro una visuale filosofica e metafisica si deve alla concezione lineare e progressiva del tempo propria del cristianesimo, mentre nel mondo antico, cos\u00ec come nelle dottrine orientali, la via percorsa dall'uomo in un apparente progresso tornava ripetutamente sui suoi passi iniziali, in un sussegursi di avvenimenti sempre uguali, in maniera analoga al naturale corso del ciclo delle stagioni. Fiducia nel progresso futuro era stata tuttavia espressa da Seneca, consapevole che pi\u00f9 grande di quello posseduto in passato \u00e8 il sapere posseduto nella sua epoca, destinato a sua volta ad essere superato dal sapere delle generazioni successive.\nAgostino di Ippona \u00e8 quindi considerato il primo filosofo a introdurre la storia nella filosofia, una dimensione mai esplicitamente indagata dal pensiero greco. La sua concezione si inserisce nel contesto escatologico dell'Antico Testamento, secondo cui Dio si serve della storia per realizzare i propri progetti di redenzione. Nel pensiero greco era certamente presente l'idea della contrapposizione tra bene e male, ma era assente la nozione del peccato, per cui non c'era una visione lineare della storia (come percorso di riscatto verso la salvezza), e il mondo era concepito soltanto in forma ciclica. Agostino invece ebbe presente come la lotta tra bene e male si svolge soprattutto nella storia. Ci\u00f2 significa che Dio interviene attivamente nella vita terrena degli uomini, interessandosi a loro per educarli e liberarli dalle catene della corruzione.\nSecondo Agostino, tuttavia, permaneva un abisso tra Dio e il mondo. La divina provvidenza, pur guidando il cammino dell'umanit\u00e0, rimane esterna e trascendente rispetto ad esso: lo guida, nel senso che l'indirizza fino al punto in cui la Storia avr\u00e0 termine, per sboccare in ci\u00f2 che \u00e8 oltre il tempo. Principio e Fine restano pertanto al di l\u00e0, su un piano trascendente.\nUna prospettiva escatologica si ritrova in et\u00e0 medioevale nelle attese di Gioacchino da Fiore, uno dei primi teologi cristiani a concepire una suddivisione della storia in tre grandi ere: ad un\"epoca del Padre\", corrispondente all'ebraismo e all'Antico Testamento, contraddistinta da Mos\u00e8, ovvero l'ariete che distrugge il toro (episodio del \"vitello d'oro\"), era seguita secondo Gioacchino un\"era del Figlio\", in cui Ges\u00f9, simboleggiato dai pesci, s'\u00e8 rivelato nel cristianesimo e nel Nuovo Testamento; sarebbe infine giunta una nuova era, quella dello \"Spirito\".\nIl Rinascimento.\nNel Rinascimento, la rivalutazione della figura dell'uomo favor\u00ec una nuova presa di coscienza del suo ruolo e del suo senso di responsabilit\u00e0 all'interno della storia. La filosofia politica del Cinquecento vide contrapporsi, in particolare, l'utopismo di Tommaso Moro da un lato, e il realismo di Machiavelli dall'altro. Quest'ultimo, primo teorico della \"ragion di stato\", espresse nel \"Principe\" il suo impegno finalizzato alla costruzione di un potere saldo ed efficiente, inserito nell'ideale rinascimentale di opporre la volont\u00e0 e la responsabilit\u00e0 umane al dominio del caso e alle incognite della storia.\nL'ideale machiavellico di uno stato forte, basato sulla comprensione delle leggi a cui perennemente soggiace la storia, fu tuttavia respinto da Guicciardini, secondo cui la storia politica rimaneva luogo di scontro di forze puramente individuali: di qui quel suo atteggiamento di affidarsi al proprio \"particulare\", inteso come tornaconto e utile personale.\nI corsi e ricorsi storici di Vico.\nIl tentativo di coniugare il finalismo cristiano della storia con la libert\u00e0 dell'uomo, e con le scelte da lui operate all'interno di essa, fu perseguito soprattutto dalle correnti neoplatoniche dell'et\u00e0 moderna, di cui Giambattista Vico fu uno dei maggiori rappresentanti. Vico concep\u00ec la storia come uno sviluppo in divenire delle idee platoniche, verit\u00e0 eterne che si esplicano per\u00f2 nella contingenza: grazie al modo specifico che ha l'uomo di esistere e di estrinsecare le Idee divine nel mondo, queste si traducono in realt\u00e0 storica.\nL'uomo \u00e8 il creatore della civilt\u00e0, ma al di sopra di lui vi \u00e8 un principio superiore, non finalistico, che regola e indirizza la storia secondo leggi che vanno al di l\u00e0, o persino contrastano, con i fini che gli uomini si propongono di conseguire (eterogenesi dei fini).\nSecondo Vico il metodo storico dovr\u00e0 procedere attraverso l'analisi delle lingue dei popoli antichi \u00abpoich\u00e9 i parlari volgari debono essere i testimoni pi\u00f9 gravi degli antichi costumi de' popoli che si celebrarono nel tempo ch'essi si formarono le lingue\u00bb, e quindi tramite lo studio del diritto, che \u00e8 alla base dello sviluppo storico delle nazioni civili.\nQuesto metodo consente di identificare nella storia la legge fondamentale del suo sviluppo, che procede attraverso tre et\u00e0:\nL'idea vichiana di Provvidenza, ripresa da Plotino, non \u00e8 da intendere come un provvedere fattivamente a qualcosa, bens\u00ec come il naturale adeguarsi della realt\u00e0 alle Idee che la precedono. Ne deriva che la storia non obbedisce per necessit\u00e0 ad uno scopo deliberato, imposto ad essa dall'esterno, bens\u00ec genera soltanto le condizioni storiche e contingenti in cui l'uomo si trova ad operare: di queste l'uomo si serve come strumenti per esplicare la propria stessa libert\u00e0. Egli adopera, cio\u00e8, le peculiarit\u00e0 delle situazioni storiche come materia a cui dare una forma secondo la propria volont\u00e0.\nL'esistenza della Provvidenza non pu\u00f2 pertanto impedire a volte la regressione nella barbarie, da cui si generer\u00e0 un nuovo corso storico che ripercorrer\u00e0, seppure in forme nuove, quelli passati, perch\u00e9 sottostanno tutti agli stessi modelli eterni e atemporali, secondo un andamento ciclico.\nA differenza dunque di quanto dir\u00e0 Hegel, la ragione per Vico non crea la verit\u00e0, poich\u00e9 questa \u00e8 trascendente, non il risultato di un procedere storico; e per cogliere la verit\u00e0, non si pu\u00f2 fare a meno del senso e della fantasia, senza le quali appare astratta e vuota. Il fine della storia, infatti, non \u00e8 affidato alla sola ragione, ma alla sintesi armonica di senso, fantasia e razionalit\u00e0.\nIl Romanticismo.\nLa concezione neoplatonica di una verit\u00e0 assoluta che si esplica nella storia ritorna nel Romanticismo, attraverso la mediazione dello spinozismo. Herder, col quale collabor\u00f2 attivamente Goethe, sostenne la presenza di una Forma ideale, concretizzata indirettamente dalla Provvidenza, che passa attraverso tutti gli esseri, \u00abdalla pietra al cristallo, dal cristallo ai metalli, da questi alla creazione delle piante, dalle piante all'animale, da questo all'uomo\u00bb: la storia umana \u00e8 quindi la continuazione dell'evoluzione della natura. Lo sviluppo dell'umanit\u00e0 appare come la vicenda di un singolo individuo e viceversa, poich\u00e9 entrambi attraversano le stesse fasi della crescita, fino a diventare artefici del proprio destino. L'uomo libero \u00e8 per Herder lo scopo autentico della natura, \u00abil fiore della creazione\u00bb. Ogni popolo ha la sua caratterizzazione in cui si manifesta in forma peculiare lo Spirito universale, in ogni suo aspetto, quale ad esempio la lingua, che \u00e8 come una pianta che cresce, ed in cui si esprime l'archetipo nazionale.\nIn maniera diversa, anche Schelling interpreta l'Idea in senso trascendentale, come progressiva realizzazione dello Spirito nella Natura. L'idealismo trascendentale \u00e8 dunque per lui la dimensione in cui consiste la filosofia della storia, parallela e complementare alla filosofia della natura, che viceversa studia il modo in cui la natura si evolve progressivamente fino a spiritualizzarsi nell'intelligenza. Nel \"Sistema dell'idealismo trascendentale\" viene cos\u00ec descritta la graduale presa di coscienza del soggetto umano, che col suo agire pratico, attraverso tre epoche di sviluppo, si attua sempre pi\u00f9 nella realt\u00e0 oggettiva.\nAnche Schelling si preoccupa di conciliare il finalismo della storia con la libert\u00e0 dell'uomo: questi non \u00e8 vincolato da una necessit\u00e0 naturale, e d'altra parte non \u00e8 nel puro arbitrio che egli pu\u00f2 realizzare s\u00e9 stesso. La storia piuttosto \u00e8 paragonata da Schelling a un dramma in cui Dio \u00e8 l'autore, e l'uomo l'attore che interpreta e rimodella attivamente il ruolo assegnatogli. Nell'agire umano, cos\u00ec, la filosofia pratica da un lato si avvicina progressivamente e indefinitamente all'assoluto, ma come gi\u00e0 in Kant e Fichte, ha il limite di non poterlo realizzare compiutamente. Essa \u00e8 una \"dimostrazione\" mai conclusa dell'assoluto, che come tale resta quindi ancora (seppure in forme via via minori) oggetto di fede.\nLa ragione assoluta di Hegel.\nCon Hegel si ha un capovolgimento della prospettiva precedente, e un rinnovamento radicale della filosofia della storia, concepita in forme del tutto nuove. Per Hegel non ci sono presupposti atemporali su cui basarsi per comprendere la storia, perch\u00e9 la conoscenza umana muta di volta in volta, e quindi non esistono verit\u00e0 eterne, n\u00e9 una ragione astorica. L'unico punto fisso a cui fare riferimento \u00e8 la storia stessa, che diventa il criterio per stabilire cosa \u00e8 vero e cosa \u00e8 falso. Non \u00e8 la realt\u00e0 a procedere dall'Assoluto, ma l'Assoluto \u00e8 questo stesso procedere, evolvendosi verso una sempre maggiore consapevolezza di s\u00e9. La storia del mondo \u00e8 la storia del modo in cui lo Spirito prende coscienza di s\u00e9. Non si tratta di un'entit\u00e0 trascendente che guida la storia, ma esso stesso si realizza nella storia, tenendone i fili e parlando attraverso i suoi uomini, che sono come strumenti nelle mani di questo ineluttabile essere supremo (\u00abastuzia della ragione\u00bb).\nPoich\u00e9 la verit\u00e0 scaturisce da un percorso dialettico e razionale, anzich\u00e9 sussistere in una dimensione trascendente e astorica, non ha senso per Hegel parlare di cosa \u00e8 giusto o sbagliato in assoluto, ma solo in relazione ad un preciso contesto storico. Non vi sono altri criteri, al di fuori del processo storico, per valutare l'intrinseca razionalit\u00e0 di qualcosa.\nLa filosofia della storia di Hegel si pone pertanto come la sintesi di tutte le filosofie precedenti, assimilate a gradi via via superiori dello spirito, rappresentando infine s\u00e9 stessa come il momento in cui la stessa filosofia della storia diventa cosciente di s\u00e9. Ne consegue l'identificazione della filosofia della storia con la storia della filosofia.\nIl materialismo storico di Marx.\nContestando ad Hegel il suo spiritualismo, il fatto che questi facesse discendere la realt\u00e0 dall'idea, Marx mir\u00f2 a prelevarne il \u00abnocciolo razionale\u00bb nascosto nel \u00abguscio mistico\u00bb, applicando la sua dialettica in senso materialista, sostenendo cio\u00e8 che \u00e8 la base materiale, economica e storica, a generare quella sovrastruttura teorica che poi, a sua volta, torner\u00e0 a modificare la prassi. Per il resto, Marx condivideva di Hegel l'assunto che le contrapposizioni della storia non trovano conciliazione in un principio superiore (come ad esempio Dio), ma nella storia stessa, il cui esito finale, secondo Marx, non trascende le umane vicende, ma \u00e8 immanente allo scontro dialettico tra le classi sociali, e in particolare tra la \"struttura\" economica (costituita dai rapporti materiali di produzione) e la \"sovrastruttura\" (gli apparati culturali che ne occulterebbero la vera natura). Questo modo di concepire la filosofia della storia prese il nome di materialismo dialettico.\nMarx disse dei filosofi finora succedutisi che avevano soltanto interpretato il mondo in diversi modi, sulla base di verit\u00e0 astratte e atemporali; ma si trattava ora di trasformarlo. Presentandosi come \"socialismo scientifico\", in forma di \"scienza\" che abbia scoperto le leggi del divenire storico, ma anche come ideologia che prospetta tale divenire orientato verso un \"fine\", il marxismo ha ricevuto su questo punto le critiche di diversi studiosi e filosofi, tra cui Hans Kelsen, Max Weber, Karl Popper, i quali gli contestarono di avere mescolato e contaminato in tal modo, senza avvedersene, scienza e ideologia. Notevole danno hanno prodotto, secondo Popper, il pensiero hegelo-marxista e il materialismo nel ritenere che ogni verit\u00e0 sarebbe relativa all'epoca storica che la produce, ragion per cui si avrebbero anche pi\u00f9 verit\u00e0 in contrasto tra loro che, anzich\u00e9 escludersi, convivrebbero in forma \"dialettica\": un pensiero foriero di relativismi che contraddice il canone principale della ricerca scientifica, che \u00e8 quello di accettare le confutazioni.\nStoricismo e positivismo.\nDai sistemi di Hegel e di Marx si evolve il concetto di storicismo (o \"istorismo\", termini entrambi derivati dal tedesco \"Historismus\") nato nella cultura romantica tedesca, per sottolineare la natura storica e progressiva della manifestazione della verit\u00e0, frutto di una lenta maturazione che procede secondo una precisa logica di sviluppo. Il primo autore che presenti un simile modello teorico \u00e8 Johann Gottfried Herder nel mondo tedesco, mentre in quello latino fu attribuito a Giambattista Vico.\nA differenza della dialettica hegelo-marxista, basata su bruschi passaggi da una tesi a un'antitesi, il positivismo sviluppa una visione lineare della storia come accrescimento costante, pur sempre in un'ottica decisamente immanente. Comte avanza una \u00ablegge dei tre stadi\u00bb, che riguardano sia lo sviluppo dell'individuo che quello dell'umanit\u00e0 intera, mettendo a punto una teoria sull'evoluzione della societ\u00e0 nella storia, che \u00e8 anche evoluzione del pensiero, delle facolt\u00e0 dell'uomo e della sua organizzazione di vita: con la sua legge egli prefigura l'avvento dell'era positiva in cui la scienza avrebbe avuto un posto centrale nella vita degli uomini. Anche la scienza attraversa tre fasi di sviluppo in base alla sua complessit\u00e0 sino a giungere allo \"stato positivo\". Tale meta viene raggiunta seguendo un criterio preciso: la \"semplicit\u00e0\" o altrimenti detta \"generalit\u00e0\". Comte vuol dimostrare con questa classificazione che il pensiero positivo, che si \u00e8 sviluppato dapprima nelle materie semplici, prima o poi dovr\u00e0 necessariamente estendersi ad altre materie quali la politica, giungendo cos\u00ec alla nascita di una scienza positiva della societ\u00e0, la sociologia.\nAl concetto di progresso viene quindi affiancata sempre pi\u00f9 spesso la teoria darwiniana della evoluzione che viene applicata alla storia umana considerata come completamento della evoluzione biologica.\nL'autore che rappresenta meglio questa concezione \u00e8 Herbert Spencer che vede la storia umana come una continua progressiva evoluzione delle fasi che attraversa, anche di quelle fallite, momentaneamente negative, ma inevitabilmente superate verso il raggiungimento della piena felicit\u00e0.\nL'escatologia di Heidegger.\nNel Novecento, con l'opera di Heidegger, si \u00e8 avuto un ritorno ad una visione escatologica e religiosa della storia, concepita, secondo echi della teologia negativa neoplatonica-cristiana, come l'orizzonte temporale in cui l'essere \u00absi disvela\u00bb. Heidegger riprende la verit\u00e0 nel significato etimologico di non-nascondimento (\"a-letheia\"), andando alla ricerca di nuove forme di rivelazione: \"Essere\" \u00e8 ad esempio l'infinito di \u00ab\u00e8\u00bb, ed \u00e8 proprio nel modo indicativo che esso viene reso di frequente, il che ne evidenzia la natura in atto. L'essere infatti, secondo Heidegger, \u00abaccade\u00bb.\n In opposizione al neopositivismo, all'empirismo logico e al neokantismo, Heidegger afferma che l'essere si manifesta attraverso il linguaggio, soprattutto poetico. Un'altra prospettiva in cui l'essere pu\u00f2 manifestarsi \u00e8 quella del tempo, poich\u00e9 la parola stessa ha dimensione temporale e ci parla della storicit\u00e0 dell'essere, che \u00absi d\u00e0\u00bb e si nasconde attraverso le epoche. Anche qui l'analisi della temporalit\u00e0 dell'essere si fonda su un'indagine linguistica, in questo caso della parola greca \"epoch\u00e9\", \u00absospensione\u00bb. Ogni epoca indica una particolare modalit\u00e0 di sospensione dell'essere, il quale, se per un verso \u00absi d\u00e0\u00bb e si disvela, per l'altro rimane sempre in qualche misura in s\u00e9 stesso, appunto, in sospensione, ossia nascosto.\nIn queste analisi Heidegger vedeva la conferma di come il singolo uomo non possa decidere arbitrariamente del proprio operato rispetto al mondo, ma si trovi inevitabilmente condizionato da situazioni storico-linguistiche fuori dal suo controllo.\nAutori.\nDi seguito un elenco dei principali autori di una filosofia della storia, o che hanno sviluppato riflessioni ad essa attinenti:"}
{"id": "251478", "revid": "287204", "url": "https://it.wikipedia.org/wiki?curid=251478", "title": "Milos Forman", "text": ""}
{"id": "251484", "revid": "648716", "url": "https://it.wikipedia.org/wiki?curid=251484", "title": "Furlong", "text": "Un furlong \u00e8 una misura di distanza appartenente al Sistema imperiale britannico e al Sistema consuetudinario USA e non riconosciuta dal Sistema internazionale di unit\u00e0 di misura. \u00c8 anche una delle unit\u00e0 di base del sistema \"Furlong/Firkin/Fortnight\" (FFF), che dagli scienziati anglosassoni viene talvolta scherzosamente indicata come alternativa ad altri sistemi di misura. \nSebbene storicamente sia definito in molti modi, oggi viene considerato uguale a 660 piedi o 220 iarde, ovvero a 201,168 metri. Ci sono 10 catene in un furlong e otto furlong in un miglio.\nIl nome \"furlong\" deriva della parole dell'inglese antico \"furh\" (solco) e \"lang\" (lungo). \u00c8 originariamente riferito all'acro di un terreno pubblico arato (nel Medioevo in Inghilterra un terreno comunale veniva diviso a strisce).\nIl sistema del \"solco lungo\" divenne necessario perch\u00e9 per un contadino era difficile far girare una coppia di buoi, quindi era molto avvantaggiato con un terreno lungo e stretto rispetto a uno di forma quadrangolare. Per questa ragione, anticamente, il furlong veniva definito \"lunghezza di un acro\".\nLe distanze per corse di cavalli nel Regno Unito, in Irlanda e negli Stati Uniti si misurano alternando miglia e furlong, anche se quest'unit\u00e0 non \u00e8 pi\u00f9 nell'uso comune; sempre in questa disciplina \u00e8 usato ormai solo per denotare distanze inferiori al miglio. L'uso ufficiale del furlong fu abolito nel Regno Unito dal \"Weights and Measures Act\" del 1985, che abol\u00ec l'uso ufficiale di molte altre unit\u00e0 di misura tradizionali.\nCasualmente, 5 furlong sono 1005,84 metri (esatti) cio\u00e8 approssimativamente un chilometro.\nUtilizzi scherzosi del furlong.\nUnit\u00e0 derivate dal furlong.\nIl furlong \u00e8 usato in una assurda unit\u00e0 di misura della velocit\u00e0: il furlong al semimese (in realt\u00e0 alla bisettimana, in inglese \"fortnight\"), che si converte in:\nQuindi: \nIl sistema di numerazione della citt\u00e0 di Chicago divise la citt\u00e0 in 800 parti per miglio. Le strade, di conseguenza, si trovano a 1/8 di miglio di distanza l'una dall'altra. Questo significa che la lunghezza di ogni isolato in un tipico quartiere di Chicago \u00e8 precisamente di un furlong.\nIl furlong nella legge di Murphy.\nIl furlong e la sua unit\u00e0 derivata, si trovano anche nella legge di Murphy, precisamente nella terza legge di Klipstein che dice che:\nQuesta massima vuole significare che spesso nelle pubblicazioni scientifiche, soprattutto quelle in lingua inglese, le unit\u00e0 di misura utilizzate non appartengono al SI e sono quindi poco fruibili al pubblico non anglosassone."}
{"id": "251485", "revid": "729019", "url": "https://it.wikipedia.org/wiki?curid=251485", "title": "Inishark", "text": "Inishark o Inishshark (\"Inis Airc\" in gaelico irlandese) \u00e8 una piccola isola al largo delle coste della contea irlandese di Galway.\nGeografia.\nL'isola \u00e8 collocata a sud-ovest della vicina Inishbofin. Come Inishbofin, Inishark \u00e8 composta quasi per intero da rocce Siluriane. Il suo punto pi\u00f9 alto raggiunge i 96.6 m s.l.m.\nStoria.\nOggi disabitata, gli ultimi 23 abitanti di questa all'epoca comunit\u00e0 isolata di agricoltori e pescatori, furono evacuati durante gli anni sessanta. Gli isolani erano stati impossibilitati nei contatti con la terraferma irlandese durante gran parte dei mesi invernali, con notevoli disagi, e questo port\u00f2 il governo irlandese del tempo ad optare per l'evacuazione forzata della popolazione (assai esigua) sulla costa irlandese o nelle isole vicine, piuttosto che attrezzare Inishark di un costoso attracco nuovo.\nDemografia.\nLa tabella che segue riporta dati sulla popolazione dell'isola tratti dal libro \"Discover the Islands of Ireland\" (Alex Ritsema, Collins Press, 1999) e dai censimenti irlandesi. I dati censuari in Irlanda prima del 1841 non sono considerati completi e/o sufficientemente affidabili."}
{"id": "251487", "revid": "1782831", "url": "https://it.wikipedia.org/wiki?curid=251487", "title": "Cipolla (disambigua)", "text": ""}
{"id": "251490", "revid": "12544", "url": "https://it.wikipedia.org/wiki?curid=251490", "title": "Ius praetorium", "text": ""}
{"id": "251497", "revid": "57971118", "url": "https://it.wikipedia.org/wiki?curid=251497", "title": "Notebook", "text": ""}
{"id": "251504", "revid": "260676", "url": "https://it.wikipedia.org/wiki?curid=251504", "title": "Festival delle sagre astigiane", "text": "Il Festival delle Sagre \u00e8 una manifestazione eno-gastronomica che si tiene ad Asti la seconda domenica di settembre ma che inizia, come ormai da consuetudine consolidata, il sabato sera precedente, quando l'afflusso di persone supera talvolta quello della domenica stessa. Si colloca nel periodo del \"settembre astigiano\", dominato dal salone enologico Douja d'Or (che dura dieci giorni) e dal Palio di Asti (che si corre la prima domenica del mese dal 2 settembre 2018).\nOltre 40 pro loco della provincia di Asti propongono le loro specialit\u00e0 gastronomiche, accompagnate da vini DOC astigiani, in un grande ristorante all'aperto allestito in Piazza Campo del Palio di Asti, dove, durante il sabato sera e tutta la giornata di domenica, migliaia di persone possono accomodarsi in un antico villaggio di campagna. Dal 2001 inoltre, la locale Camera di Commercio ospita, nel corso della grande kermesse enogastronomica settembrina, due pro loco \"fuori-porta\" (una regionale e una nazionale).\nAlla domenica mattina una suggestiva sfilata si snoda per le vie della citt\u00e0, animata da pi\u00f9 di tremila figuranti in autentici abiti d'epoca, animali, trattori e arnesi del mestiere. Rappresenta i valori e della tradizione contadina della provincia.\nIl Festival delle Sagre prende vita nel 1974 da un'idea di Giovanni Borello, presidente della Camera di Commercio di Asti, nell'ambito della Douja d'Or, con l'intento di conferire a quello che era essenzialmente un concorso enologico, un momento festoso e di memoria del mondo contadino.\nFu in particolare l'aspetto gastronomico della sagra che sollecit\u00f2 la fantasia degli organizzatori: riuscire a riunire in un giorno le pi\u00f9 antiche specialit\u00e0 della cucina campagnola astigiana e proporle ad un vasto numero di visitatori durante una grande kermesse enogastronomica che attira ogni anno pi\u00f9 di duecentomila persone.\nI piatti tipici.\nSpolverando i ricettari, scritti ed orali, di generazioni di massaie contadine viene riproposto, in un grande menu, tutto il patrimonio della gastronomia povera e borghese dell'Astigiano e del Monferrato, cucinato con ingredienti accuratamente scelti e tipicamente locali.\nAl Festival delle Sagre c'\u00e8 la possibilit\u00e0 di scegliere tra oltre ottanta diversi piatti, dolci, salati, asciutti ed in umido, tutti ricchi di sapore ed alcuni ormai inconsueti, come il\" riso alla barbera\", la \"polenta con spezzatino di cinghiale\", gli \"agnolotti di coniglio\", le \"alborelle fritte\", la \"farinata\" (in dialetto astigiano \"belecauda\") oppure il \"bollito con il \"bagnetto verde\"\". Sono piatti che vengono preparati in quantit\u00e0 industriale, ma sicuramente tipici e a prezzi popolari.\nEcco l'elenco dei piatti presentati al Festival delle Sagre 2013 nella serata di sabato 7 e nell'intera giornata di domenica 8 settembre.\nAl Festival delle Sagre 2013 furono presenti anche gli ospiti di Mezzenile (TO) e Valmontone (Roma). I torinesi hanno proposto la polenta concia alla toma delle Valli di Lanzo e un bicchierino di cioccolato fondente, mentre gli ospiti romani hanno servito le penne all'amatriciana e le ciambelline al vino. Nel 2014 gli ospiti sono stati Genova e Gemona del Friuli (UD).\nLa sfilata.\nDomenica mattina dalle ore 9,15, sfila per le vie cittadine un lunghissimo corteo che illustra i momenti salienti della vita in campagna ai primi anni del Novecento.\nLa sfilata \u00e8 senza dubbio il momento pi\u00f9 spettacolare e coinvolgente del Festival delle Sagre, che anticipa la grande festa gastronomica che si protrarr\u00e0 da mezzogiorno fino a sera.\nSono pi\u00f9 di 3000 i personaggi con abiti autentici dei primi decenni del Novecento, attrezzi e strumenti da lavoro, suppellettili, mobili ed arredi d'ogni genere, vecchi trattori a testa calda e macchine agricole che hanno segnato la storia delle campagne, 250 carri trainati da vecchi trattori e un variegato zoo domestico con buoi, cavalli, muli, asinelli e tutti gli altri animali che vengono per un giorno portati a sfilare per le vie della citt\u00e0.\nIl corteo ripropone le scene pi\u00f9 significative della vita contadina, ritmato dal susseguirsi delle stagioni in un vero e proprio museo vivente.\nPer circa due ore il corteo si snoda per le vie del centro cittadino.\nIl corteo non ha nulla a che spartire con una semplice sfilata comunemente intesa. Non c'\u00e8 in essa alcuna finzione superficiale: tutto \u00e8 rigorosamente autentico, dagli arnesi, alle macchine, ai personaggi. Si vedranno cos\u00ec anziani recitare la parte di loro stessi, molto tempo prima che il grande spopolamento delle campagne degli anni cinquanta - sessanta stravolgesse le abitudini di vita di molti contadini."}
{"id": "251511", "revid": "123838919", "url": "https://it.wikipedia.org/wiki?curid=251511", "title": "Mister Olympia", "text": "Mr. Olympia \u00e8 la pi\u00f9 importante manifestazione internazionale di culturismo, che si tiene annualmente a partire dal 1965.\nOgni concorrente \u00e8, prima di tutto professionista IFBB (International Federation of BodyBuilding) ed ha ottenuto la qualificazione al Mr. Olympia vincendo una competizione professionistica del proprio stato o piazzandosi ai primi posti di una delle gare pi\u00f9 importanti del circuito IFBB, come ad esempio l'Arnold Classic o il New York Pro Championship (precedentemente noto con il nome di Night of the Champions). In alcuni casi eccezionali viene concessa una wild-card a vecchie glorie che non hanno mai avuto la possibilit\u00e0 di partecipare al Mr. Olympia o ad atleti emergenti che hanno ottenuto risultati importanti nel corso dell'anno solare, come ad esempio avvenne nel 2016 con Kevin Levrone e nel 2017 con Flex Wheeler.\nStoria.\nIl Mr. Olympia venne ideato e creato dall'imprenditore canadese Joe Weider nel 1965, per dare il giusto palcoscenico ad uno sport che non era mai decollato fino ad allora. Il 18 settembre di quell'anno il leggendario Larry Scott vinse l'ambito titolo.\nLa statuetta che il vincitore pu\u00f2 stringere tra le mani \u00e8 il \"Sandow\", che prende il nome da Eugen Sandow, nato nel 1867, colui che pose le basi del moderno culturismo.\nFinora hanno vinto questa importante manifestazione pi\u00f9 di una volta: Larry Scott (2), Sergio Oliva (3), Arnold Schwarzenegger (7), Lee Haney (8), Dorian Yates (6), Ronnie Coleman (8), Franco Columbu (2), Jay Cutler (4), Frank Zane (3), Phil Heath (7), Big Ramy (2).\nNel corso degli anni la manifestazione ha subito delle radicali riorganizzazioni e ha visto cambiare anche il suo regolamento. Durante le prime edizioni di \"Mister Olympia\" il regolamento prevedeva 2 categorie di peso (sotto e sopra i 90\u00a0kg) con altrettanti titoli; i due vincitori svolgevano poi una gara finale per decidere il migliore.\nAttualmente l'evento fa parte di una manifestazione pi\u00f9 grande, il Joe Weider's Olympia Weekend, dove ogni categoria ha il proprio vincitore, in questo evento per le gare maschili, oltre al classico Mr.Olympia e la categoria Olympia 212, sono state inserite le categorie \"Men's Physique\", aventi canoni con masse muscolari moderate e \"Classic Physique\" che riporta sul palco i fisici con standard degli anni '70. Inoltre, sono anche presenti gare per le concorrenti femminili: \"Ms. Olympia\" (non pi\u00f9 disputata dal 2014), \"Fitness Olympia,\" \"Figure Olympia\", \"Bikini Olympia, Woman Physique Olympia\".\nOltre ai campioni sopracitati e agli altri vincitori del titolo, molti furono i grandi protagonisti di questa manifestazione e di questa disciplina senza mai vincerlo, tra questi Lou Ferrigno, Shawn Ray, Kevin Levrone, Flex Wheeler, Mike Mentzer, Rich Gaspari, Lee Labrada, Markus Rhul, Tom Platz, Victor Martinez, Branch Warren, Evan Centopani, Nasser El Sonbaty. Alcuni di questi sono stati menzionati all'interno della cosiddetta \"Hall of fame\" della IFBB, la federazione internazionale del culturismo, che fa capo al presidente Ben Weider, fratello di Joe.\nQualificazioni.\nOgni atleta contendente al titolo di Mr. Olympia deve qualificarsi alla competizione; ci\u00f2 \u00e8 possibile attraverso quattro procedimenti diversi:\nL'organizzazione del Mr. Olympia pu\u00f2 comunque concedere una wild-card a qualsiasi contendente non qualificato.\nSvolgimento gara.\nLa gara viene valutata da giudici appositamente nominati e addestrati i quali, situati nelle prime file sotto al palco, andranno a valutare proporzioni, simmetrie, volumi, definizione, inserzioni muscolari di ogni singolo concorrente e l'atleta che rispetter\u00e0 al meglio questi canoni sar\u00e0 il vincitore.\nLa competizione \u00e8 composta da pre-gara (pre-judging) che di solito viene disputato il venerd\u00ec sera dell'Olympia Weekend. Gli atleti vengono introdotti e presentati uno alla volta dal presentatore ed effettuano una routine con sottofondo musicale di 60 secondi, questa deve comprendere 8 pose obbligatorie: doppio bicipite frontale (front double biceps), dorsali frontali (front lat spread), espansione toracica (side chest), doppio bicipite di schiena (back double biceps), dorsali di schiena (back lat spread), tricipite di lato (side tricieps), addominali e cosce (abdominals and thights), pi\u00f9 muscolare (most muscular). Dopodich\u00e9 vengono poi fatti i confronti con gli altri atleti sul palco dove i giudici fanno le comparazioni tra i contendenti al titolo sulle varie pose. I giudici hanno anche la facolt\u00e0 di scambiare gli atleti sul palco per confrontarli meglio in vicinanza.\nIl vincitore e la top 10 vengono nominati il giorno dopo nella finale prima del concludersi della manifestazione.\nPremi Mr. Olympia.\nI premi vengono generalmente consegnati da persone illustri dell'ambiente del culturismo o da ex atleti e vincitori.\nCompetizioni.\nOltre al premio Mr Olympia che porta lo stesso nome della manifestazione, vengono svolte parallelamente altre competizioni\nVi sono quattro categorie femminili. La categoria Women's physique \u00e8 quella che ricerca un fisico pi\u00f9 muscolare, mentre scendendo nelle categorie inferiori si premia maggiormente la femminilita'"}
{"id": "251517", "revid": "1442080", "url": "https://it.wikipedia.org/wiki?curid=251517", "title": "Ileana Ghione", "text": "Biografia.\nDopo avere studiato negli anni cinquanta all'Accademia nazionale d'arte drammatica di Roma sotto Sergio Tofano, partecip\u00f2 a diversi sceneggiati televisivi tra gli anni cinquanta e gli anni settanta, tra cui \"Jane Eyre\", \"Una tragedia americana\", \"David Copperfield\", \"I Buddenbrook\", \"Madame Curie\", \"Una donna\" oltre che a trasmissioni radiofoniche.\nLe frequenti apparizioni televisive per tutti gli anni '60 ne fecero un volto popolarissimo del teatro italiano. La qualit\u00e0 interpretativa, indiscussa e particolare, l'intensit\u00e0 drammatica e vibrante diedero maggior prova nella proposta dei classici del dramma borghese. Memorabile la sua interpretazione di \"Come le foglie\" di Giacosa, accanto a Tino Carraro.\nIn seguito si diede alla carriera teatrale. Divenne anche imprenditrice, acquistando e riadattando, il 9 dicembre 1980 a Roma, il vecchio teatro di via delle Fornaci, a poca distanza da piazza San Pietro, rinominato Teatro Ghione. Per il suo impegno, nel 2001 \u00e8 stata insignita del titolo di Grande Ufficiale della Repubblica Italiana da Carlo Azeglio Ciampi.\nMor\u00ec per un aneurisma all'aorta dopo avere accusato un malore mentre recitava nel suo teatro l\"'Ecuba\" di Euripide: accasciatasi sul palcoscenico, dopo aver detto \"Scusatemi, mi sento male\", fu trasportata in camerino e poi condotta all'ospedale San Filippo Neri, dove sarebbe morta di l\u00ec a poco. La camera ardente venne allestita nello stesso teatro e la sepoltura avvenne al cimitero romano di Prima Porta in forma privata, come da sue volont\u00e0.\nProsa televisiva Rai.\nFILMOGRAFIA"}
{"id": "251518", "revid": "767487", "url": "https://it.wikipedia.org/wiki?curid=251518", "title": "Ius civile", "text": "Lo Ius civile \u00e8 quella parte del diritto romano derivato dai mores maiorum, dalle XII tavole e dalla loro \"interpretatio\" e sviluppatosi poi nel periodo preclassico per opera soprattutto dei giuristi. \nEsso \u00e8 la evoluzione laica dello Ius Quiritium, il diritto pi\u00f9 antico dei Romani, strettamente connesso con la religione e rivelato dai pontefici.\nVerso la fine del periodo preclassico anche il diritto sorto da una lex o da un plebiscito aveva finito con l'essere incluso nello \"ius civile\", mentre nel corso del I secolo d.C. questo venne a comprendere anche il diritto derivante da un senatoconsulto o da una costituzione imperiale, ritenuti atti con forza di legge.\nMa \"ius civile\" \u00e8 un'espressione estremamente cangiante, il cui significato varia a seconda dell'espressione alla quale viene contrapposto.\nIus civile e ius gentium.\nIn contrapposizione allo ius gentium, il diritto romano che si applicava anche agli stranieri, lo \"ius civile\" si identifica con l'intero diritto vigente nella civitas, che fosse applicabile ai soli cittadini romani.\nIn quest'ottica sarebbero comprese nello \"ius civile\" anche quelle clausole dell'editto pretorio che si applicavano solo ai cittadini romani.\nIus civile e ius honorarium.\nIn contrapposizione allo ius honorarium, il diritto creato dal pretore attraverso la sua azione giurisdizionale, lo \"ius civile\" \u00e8 il diritto creato regolarmente nei modi previsti per produrre diritto in generale (leggi, plebisciti, senatoconsulti, costituzioni imperiali).\nIn quest'ottica gran parte dello ius gentium ricade nello \"ius civile\"."}
{"id": "251522", "revid": "363629", "url": "https://it.wikipedia.org/wiki?curid=251522", "title": "Telecinema", "text": "Il telecinema \u00e8 il procedimento attraverso il quale le immagini impressionate su una pellicola cinematografica vengono trasformate in segnale televisivo. Tutte le produzioni destinate alla televisione vengono riversate in video attraverso il telecinema.\nLa qualit\u00e0 dell'operazione dipende da molti fattori tra cui il supporto iniziale (8 mm, Super 8, 16 mm, 35 mm ecc.) ed il supporto di destinazione (dal VHS all'Ultra HD Blu-ray).\nPrincipi base.\nDal punto di vista funzionale, un telecinema \u00e8 composto da un proiettore cinematografico e da una telecamera o altro mezzo di acquisizione televisiva, sincronizzati fra di loro.\nMolti telecinema includono anche un proiettore di diapositive, la cui scansione segue gli stessi principi.\nTelecinema a CCD.\nUn telecinema a CCD proietta luce bianca attraverso la pellicola esposta e sviluppata. Non ci sono differenze pratiche tra una pellicola negativa e una invertibile o un positivo stampato, ma di solito la scansione si esegue direttamente dal negativo per ottenere la migliore qualit\u00e0. La luce bianca \u00e8 filtrata dalla pellicola e produce un'immagine, esattamente come succede in un proiettore, ma anzich\u00e9 su uno schermo l'immagine viene proiettata su un sensore CCD, che la converte in un segnale elettrico. Quest'ultimo pu\u00f2 essere convertito in un segnale video analogico o, pi\u00f9 comunemente, in un flusso digitale di dati.\nIl telecinema pu\u00f2 far uso di 3 diversi CCD, uno per ciascun colore primario. Tuttavia, alcuni moderni telecinema digitali impiegano un solo CCD di dimensioni paragonabili a quelle della pellicola in grado di assicurare un'elevata risoluzione (p. es. 4K) unitamente ad un'elevata gamma dinamica, utile ad eventuali correzioni di colore.\nNei telecinema a CCD la pellicola pu\u00f2 scorrere in maniera continua (anzich\u00e9 in maniera intermittente, come avviene nei proiettori cinematografici). Il basso tempo d'esposizione del sensore, necessario per ottenere un'immagine nitida, viene ottenuto facendo lampeggiare l'illuminatore (generalmente un LED di elevata potenza). Questo permette di preservare la pellicola dalla degradazione dovuta al calore delle lampade tradizionali e consente un'acquisizione in tempo reale.\nTelecinema a flying spot.\nIl telecinema a flying spot \u00e8 di caratteristiche broadcast. Il sistema di proiezione in questo caso non \u00e8 una lampada ma un CRT ad altissima risoluzione. La luce emessa dal CRT attraversa la pellicola, viene separata da un filtro dicroico e divisa nelle componenti rossa, verde e blu. Tre fotodiodi convertono poi la luce in impulsi elettrici.\nSincronizzazione.\nLa parte pi\u00f9 complessa di un telecinema \u00e8 la sincronizzazione tra il movimento meccanico della pellicola e la generazione elettronica del segnale video. \u00c8 essenziale la coincidenza della proiezione di ogni fotogramma della pellicola con la scansione di un quadro televisivo. Questo \u00e8 molto semplice se la frequenza di scansione \u00e8 la stessa per entrambi i supporti, ma se \u00e8 diversa diventa necessario ricorrere a tecniche di compensazione.\nDifferenze di cadenza.\nNei paesi che usano gli standard televisivi PAL e S\u00c9CAM, tutta la produzione cinematografica destinata alla televisione \u00e8 girata a 25 fotogrammi al secondo. Tipicamente, si tratta di telefilm e spot pubblicitari. Entrambi i formati televisivi prevedono 25 fotogrammi al secondo, per cui il telecinema \u00e8 molto semplice: per ogni fotogramma, si acquisisce un quadro televisivo.\nLa produzione per i cinema girata a 24 fps, invece, viene di regola accelerata del 4%, e portata a 25. Questo provoca una durata proporzionalmente minore del film e causa un incremento avvertibile della tonalit\u00e0 dell'audio di circa un semitono, che viene talvolta compensato elettronicamente.\nBench\u00e9 l'incremento di velocit\u00e0 del 4% sia lo standard dall'epoca dell'introduzione del PAL e del SECAM, in tempi recenti si \u00e8 proposto un sistema che sfrutta le tecnica del video interlacciato. Questo sistema scansiona un quadro televisivo per ogni fotogramma di pellicola, ma per ogni dodici fotogrammi introduce un semiquadro aggiuntivo nel segnale televisivo; si applica, in altri termini, la stessa tecnica adoperata per il riversaggio in NTSC. Il risultato \u00e8 che 24 fotogrammi generano perfettamente 25 quadri televisivi (50 semiquadri) per secondo, con la velocit\u00e0 e la tonalit\u00e0 audio mantenute identiche all'originale: questa tecnica appare perci\u00f2 preferibile laddove sia opportuno evitare la distorsione (anche se modesta) della colonna sonora tipica dei telecinema in PAL e SECAM. .\nNegli Stati Uniti e negli altri paesi che usano il sistema NTSC, la produzione cinematografica avviene di solito a 24 fotogrammi al secondo, mentre l'emissione televisiva a colori ha una cadenza di 29,97 fps. Per generare un segnale video, un telecinema NTSC deve usare una tecnica di conversione chiamata 3:2 pulldown.\nUna tecnica simile viene usata anche per i film muti girati a meno di 24 fotogrammi al secondo, e per molti filmati in super 8 o 8 mm.\n2:3 pulldown.\nIl processo di conversione di materiale girato a 24 fotogrammi al secondo in 29,97 fps viene definito 2:3 pulldown o 3:2 pulldown. Viene svolto in due fasi distinte. La prima \u00e8 di rallentare, o \"tirare gi\u00f9\", appunto, la velocit\u00e0 della pellicola dello 0,1%. Questo non \u00e8 percepibile per lo spettatore, e riduce la cadenza di proiezione a 23.976 fotogrammi al secondo.\nLa seconda fase \u00e8 il pulldown vero e proprio. A 23,976 fotogrammi al secondo, ci sono 4 fotogrammi di pellicola per ogni 5 quadri televisivi NTSC:\nQuesti quattro fotogrammi sono stirati entro cinque quadri usando una tecnica di interlacciamento simile a quella vista per il PAL. Per ogni quadro NTSC, ci sono in realt\u00e0 due semiquadri o campi, uno per le linee dispari e uno per le linee pari. Il rapporto \u00e8, quindi, di dieci semiquadri per ogni 4 fotogrammi, e il telecinema ne dispone alternativamente uno su due semiquadri, il successivo su tre, il successivo su due, e cos\u00ec via. Questo ciclo si ripete ogni quattro fotogrammi, chiamati quadri \"A\", \"B\", \"C\", e \"D\".\nSi noti come questo schema sia una conversione 2:3. Il nome \"3:2 pulldown\" \u00e8 un riferimento arcaico a uno schema usato dai telecinema prima dello sviluppo di questa tecnica. Le apparecchiature moderne usano la tecnica 2:3.\nQuesto procedimento crea un piccolo errore nel segnale video se confrontato con il filmato originale. Questo \u00e8 il motivo per cui i film in NTSC visti su apparecchi domestici ordinari possono presentare discontinuit\u00e0 e poca fluidit\u00e0 nei movimenti rispetto alla proiezione cinematografica. Questo fenomeno (chiamato \"judder\") \u00e8 particolarmente visibile sui movimenti di macchina lenti.\nTelecinema inverso (IVTC).\nAlcuni lettori DVD, duplicatori di linea e videoregistratori sono progettati per rilevare e rimuovere il pulldown dalle sorgenti video interlacciate, ricostruendo i 24 fotogrammi al secondo originali. Questa tecnica \u00e8 nota come telecinema inverso e i suoi benefici comprendono una riproduzioni di immagini di alta qualit\u00e0 sui monitor compatibili e l'eliminazione dei dati ridondanti per motivi di compressione\nIl telecinema inverso \u00e8 di importanza cruciale quando si acquisisce materiale filmato in un sistema di montaggio non lineare, come Avid o Apple Final Cut Pro, poich\u00e9 queste macchine producono una lista di riferimento per il taglio del negativo che fa riferimento a fotogrammi specifici della pellicola originale.\nQuando il video del telecinema viene caricato in uno di questi sistemi, l'operatore ha di solito a disposizione una traccia, tipicamente un file di testo, che indica la corrispondenza tra il video e il girato originale. In alternativa, il video acquisito pu\u00f2 contenere dei marcatori inseriti nel video insieme ad altri metodi di riferimento come il timecode.\n\u00c8 anche possibile, ma pi\u00f9 difficile, eseguire il telecinema inverso senza conoscere a priori la localizzazione di ogni quadro televisivo nello schema 2-3. Questo \u00e8 ci\u00f2 che deve fare gran parte dell'attrezzatura domestica, come duplicatori di linea e videoregistratori. In teoria, basterebbe identificare un singolo fotogramma, poich\u00e9 gli altri dovrebbero seguire in sequenza, ma ci sono situazioni in cui la sequenza \u00e8 interrotta e lo schema non rimane necessariamente costante per tutta la durata del video. Operazioni di montaggio svolte sul materiale telecinemato che non tengano conto della ripetizione della sequenza sono un classico esempio, e questo accade spesso durante il montaggio di spot pubblicitari in NTSC.\nMolti algoritmi di telecinema inverso usano tecniche di analisi dell'immagine, per esempio cercando i semiquadri ripetuti.\nAlcuni produttori indicano il telecinema inverso come \"reverse 3:2 pulldown\".\nTelevisione digitale, alta definizione e DVD.\nGli standard della televisione digitale e dell'alta definizione stabiliscono diversi metodi per la codifica di materiale filmato. i formati a 50\u00a0Hz come il 576i50 e il 1080i50 possono ricorrere all'incremento della velocit\u00e0 del 4% come succede con il PAL. I formati interlacciati a 59,94\u00a0Hz come il 480i60 e il 1080i60 usano la stessa tecnica di pulldown 2-3 che si usa in NTSC. Nei formati progressivi, come il 480p60 e il 720p60, interi quadri (piuttosto che singoli semiquadri) sono ripetuti secondo uno schema 2-3, eseguendo la conversione della cadenza di ripresa senza interlacciamento e gli artefatti relativi. Altri formati, come il 1080p24, possono decodificare il materiale filmato secondo la sua cadenza nativa di 24 o 23,976 fps.\nAl momento, tutti questi metodi di codifica sono in uso e di una certa diffusione. Nei paesi che usano il PAL, 25 fotogrammi al secondo rimangono lo standard. In quelli NTSC, gran parte delle trasmissioni digitali del materiale a 24 fps, sia tradizionali che ad alta definizione, continuano a usare il formato interlacciato con pulldown 2-3. I formati nativi a 24 e 23,976 fotogrammi al secondo offrono la massima qualit\u00e0 di immagine ed efficienza di codifica, e sono di largo utilizzo nella produzione cinematografica e televisiva ad alta definizione. Tuttavia, la maggior parte delle apparecchiature domestiche non supportano questi formati.\nIl materiale su DVD NTSC \u00e8 di solito codificato progressivamente a 23,976, con speciali marcatori inseriti nel flusso video MPEG-2 che indicano al lettore di ripetere certi semiquadri durante la riproduzione per eseguire il pulldown. I lettori a scansione progressiva forniscono l'uscita 480p usando questi marcatori per duplicare i quadri piuttosto che i semiquadri.\nRapporto d'aspetto.\nUn problema che si incontra spesso nel riversare immagini da pellicola a video riguarda l'adeguamento del rapporto d'aspetto. Mentre la televisione tradizionale ha un rapporto di 1,3 o 1,78, nel cinema esiste una variet\u00e0 di formati introdotti durante il tempo, variabili da 1,3 a 1,6 fino al panoramico 1,85 ed al Panavision 2,35 e CinemaScope 2,55.\nIn questi casi, di solito si impiegano una o pi\u00f9 delle seguenti tecniche:\nQueste tecniche vengono di solito combinate per un risultato ottimale, anche se non sempre \u00e8 possibile restituire la piena fedelt\u00e0 al formato originale.\nVa osservato comunque che la produzione cinematografica recente viene sempre concepita tenendo presente la resa televisiva, per cui la versione telecinemata non presenta inquadrature tagliate in modo significativo o comunque non previsto dal regista."}
{"id": "251523", "revid": "339392", "url": "https://it.wikipedia.org/wiki?curid=251523", "title": "Embraer ERJ-145LR", "text": ""}
{"id": "251525", "revid": "339392", "url": "https://it.wikipedia.org/wiki?curid=251525", "title": "ERJ-145", "text": ""}
{"id": "251526", "revid": "339392", "url": "https://it.wikipedia.org/wiki?curid=251526", "title": "ERJ 145", "text": ""}
{"id": "251527", "revid": "339392", "url": "https://it.wikipedia.org/wiki?curid=251527", "title": "ERJ-145LR", "text": ""}
{"id": "251529", "revid": "767487", "url": "https://it.wikipedia.org/wiki?curid=251529", "title": "Niederdorf (Svizzera)", "text": "Niederdorf (toponimo tedesco) \u00e8 un comune svizzero di 1\u00a0825 abitanti del Canton Basilea Campagna, nel distretto di Waldenburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nNiederdorf \u00e8 servito dall'omonima stazione sulla ferrovia Waldenburgerbahn.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "251532", "revid": "15700", "url": "https://it.wikipedia.org/wiki?curid=251532", "title": "Wikinews", "text": ""}
{"id": "251533", "revid": "1543377", "url": "https://it.wikipedia.org/wiki?curid=251533", "title": "MARSIS", "text": "MARSIS (Mars Advanced Radar for Subsurface and Ionosphere Sounding) \u00e8 un radar montato a bordo della sonda spaziale della missione ESA Mars Express.\nDescrizione.\nTra tutti gli strumenti scientifici sicuramente il MARSIS \u00e8 lo strumento pi\u00f9 innovativo della missione. Il radar invia una serie di impulsi a media frequenza (1,5 - 5,5\u00a0MHz) verso il pianeta ed \u00e8 progettato per operare fino a una quota di 1200 chilometri. Il funzionamento concettualmente \u00e8 semplice, Il radar invia gli impulsi verso il pianeta, una parte degli impulsi vengono riflessi dalla superficie ma una parte penetra nel sottosuolo e viene riflesso dagli elementi che compongono il sottosuolo. La sonda riceve gli impulsi riflessi dal sottosuolo e analizzandoli determina la composizione del sottosuolo. L'antenna dello strumento \u00e8 un'antenna lineare da 40 metri che permette agli impulsi di penetrare nel sottosuolo per diversi chilometri.\nSviluppo e realizzazione.\nLo strumento \u00e8 stato sviluppato in accordo tra ASI e NASA e da INFOCOM (Universit\u00e0 La Sapienza) sotto la responsabilit\u00e0 del professore Giovanni Picardi, con la collaborazione di Thales Alenia Space (con i rispettivi contributi delle allora Alenia Spazio e LABEN), JPL, The University of IOWA, INAF\ne le Universit\u00e0 di Chieti-Pescara e di Perugia.\nIl segmento di terra \u00e8 stato progettato e realizzato per conto dell'ASI da Thales Alenia Space con la collaborazione di Info Solution, che ha sviluppato anche il software di bordo del Radar e di CO.RI.S.T.A che ne ha curato in particolare i tools di comando.\nLa tecnologia alla base dello strumento \u00e8 stata utilizzata solo una volta prima della missione ESA. Un radar simile (ma molto meno evoluto) fu infatti utilizzato da una missione Apollo per sondare la superficie lunare.\nRisultati.\nGli scienziati ESA hanno comunicato nel novembre del 2005 di aver individuato un lago ghiacciato nel sottosuolo marziano, nei pressi di Chryse Planitia, per mezzo del radar MARSIS. Nel 2007 attraverso il radar sono state effettuate delle stime di massima sulla quantit\u00e0 di acqua immagazzinata nel polo sud del pianeta sotto forma di ghiaccio.\nOsservazioni radar successive hanno mostrato l'evidenza dell'esistenza di acqua liquida negli strati del suolo marziano sotto le calotte polari. I risultati sono stati pubblicati su Science Magazine e presentati il 25 luglio 2018."}
{"id": "251536", "revid": "125382082", "url": "https://it.wikipedia.org/wiki?curid=251536", "title": "Infitah", "text": "Infit\u0101h (\u0627\u0646\u0641\u062a\u0627\u062d), lett. \"apertura\" \u00e8 il termine che il governo egiziano di Anwar al-S\u0101d\u0101t volle dare agli inizi degli anni 1970 all'apertura economica che metteva di fatto fine al modello economico dirigistico fino ad allora seguito fin dall'epoca del nasserismo.\nQuesto cambiamento, che signific\u00f2 l'apertura di fatto alla logica del mercato e che mise, ad esempio, fine alle file che quotidianamente gli Egiziani dovevano fare per approvvigionarsi dei beni di consumo, fu il primo visibile passo compiuto in direzione di un profondo e radicale cambiamento delle alleanze internazionali, con l'abbandono dell'amicizia privilegiata fin l\u00ec osservata nei confronti dell'Unione Sovietica e l'avvicinamento sostanziale agli Stati Uniti."}
{"id": "251537", "revid": "103882337", "url": "https://it.wikipedia.org/wiki?curid=251537", "title": "Carrollite", "text": "La carrollite \u00e8 un minerale appartenente al gruppo della linnaeite.\nAbito cristallino.\nCristalli ottaedrici, impiantati e interclusi, pi\u00f9 raramente grossolani.\nOrigine e giacitura.\nIn giacimenti idrotermali, in giacimenti di cobalto-nichel.\nForma in cui si presenta in natura.\nAssociata a calcite o pirite. Molto simile alla linnaeite e siegenite. "}
{"id": "251538", "revid": "1776051", "url": "https://it.wikipedia.org/wiki?curid=251538", "title": "Fletcherite", "text": "La fletcherite \u00e8 un minerale appartenente al gruppo della linnaeite."}
{"id": "251540", "revid": "124856163", "url": "https://it.wikipedia.org/wiki?curid=251540", "title": "Governo D'Alema I", "text": "Il governo D'Alema I \u00e8 stato il cinquantaquattresimo esecutivo della Repubblica Italiana, il secondo della XIII legislatura.\nIl governo rimase in carica dal 21 ottobre 1998 al 22 dicembre 1999, per un totale di 427 giorni, ovvero 1 anno, 2 mesi e 1 giorno.\nQuando si insedi\u00f2, il governo era composto da 25 ministri e 56 sottosegretari, per un totale di 83 componenti (presidente e vicepresidente del Consiglio inclusi); al momento delle dimissioni le quantit\u00e0 del suo organico non erano cambiate.\nOttenne la fiducia alla Camera dei deputati il 23 ottobre 1998 con 333 voti favorevoli e 281 contrari.\nOttenne la fiducia al Senato della Repubblica il 27 ottobre 1998 con 188 voti favorevoli, 116 contrari e 1 astenuto.\nDiede le dimissioni il 18 dicembre 1999 per favorire un rimpasto di governo che tenesse conto dei nuovi equilibri della maggioranza a seguito da un lato dell'uscita nel luglio 1999 del CDU di Rocco Buttiglione e poi a dicembre dell'UDR di Francesco Cossiga, e dall'altro della possibilit\u00e0 reale palesata fin da ottobre di immettere ministri de I Democratici nell'esecutivo. Sempre a dicembre i Socialisti Democratici Italiani avevano chiesto di cambiare presidente del Consiglio.\nSostegno parlamentare.\nComposizione del governo:\nCronologia.\n1999.\nMarzo.\nTutt'oggi ci sono discordanze tra le classi politiche sulle questioni dell'utilizzo di uranio impoverito nel bombardamento."}
{"id": "251541", "revid": "1442080", "url": "https://it.wikipedia.org/wiki?curid=251541", "title": "Florensovite", "text": "La florensovite \u00e8 un minerale appartenente al gruppo della linnaeite."}
{"id": "251542", "revid": "1442080", "url": "https://it.wikipedia.org/wiki?curid=251542", "title": "Violarite", "text": "La violarite \u00e8 un minerale appartenente al gruppo della linnaeite, descritto da Waldemar Lindgren."}
{"id": "251543", "revid": "1442080", "url": "https://it.wikipedia.org/wiki?curid=251543", "title": "Siegenite", "text": "La siegenite \u00e8 un minerale appartenente al gruppo della linnaeite."}
{"id": "251544", "revid": "1442080", "url": "https://it.wikipedia.org/wiki?curid=251544", "title": "Indite", "text": "L'indite \u00e8 un minerale appartenente al gruppo della linnaeite."}
{"id": "251545", "revid": "124757776", "url": "https://it.wikipedia.org/wiki?curid=251545", "title": "Speak &amp; Spell", "text": "Speak and Spell \u00e8 il primo album in studio del gruppo musicale britannico Depeche Mode, pubblicato il 5 ottobre 1981 dalla Mute Records.\nDescrizione.\nQuasi la totalit\u00e0 delle canzoni \u00e8 stata composta da Vince Clarke, a parte \"Tora! Tora! Tora!\" e \"Big Muff\", strumentale, composte da Martin Lee Gore che dal secondo album diventer\u00e0 la penna ufficiale del gruppo.\nFamoso album che vanta pezzi di successo quali \"Just Can't Get Enough\", \"New Life\" e \"Puppets\", che richiama i lavori dei precursori del genere elettronico, ossia i teutonici Kraftwerk.\nContiene inoltre una versione registrata nuovamente di \"Photographic\", il primo brano del gruppo, composto da Vince Clarke. Questo faceva parte precedentemente di \"Some Bizzarre Album\", compilation comprendente brani di alcuni nomi emergenti degli anni '80.\nNel 2005 in un'intervista per il programma Popworld di Channel 4 Martin Gore e Andrew Fletcher hanno dichiarato entrambi che \"What's Your Name?\" \u00e8 la peggiore canzone di sempre dei Depeche Mode .\nSulla copertina dell'album compare una sorta di cigno, \"impacchettato\" in un sacco di plastica trasparente, collocato su un finto nido, mentre dietro appare una luce rosso fuoco, l'autore della fotografia \u00e8 Brian Griffin.\nTracce.\nTesti e musiche di Vince Clarke, eccetto dove indicato.\n2006: ristampa.\nMute: DM CD 1 (CD/SACD + DVD) / CDX STUMM 5 (CD/SACD)\nTour promozionale.\nPer promuovere l'album, il gruppo intraprese il 1981 Tour, partito il 3 gennaio 1981 dal Crocs di Rayleigh, e conclusosi il 3 dicembre dello stesso anno al \"TVS TV Show\" di Chichester."}
{"id": "251546", "revid": "393899", "url": "https://it.wikipedia.org/wiki?curid=251546", "title": "Touchpad", "text": "In elettronica e informatica il touchpad o trackpad \u00e8 un dispositivo di input presente nella maggior parte dei computer portatili, utilizzato in sostituzione del mouse per spostare il cursore captando il movimento del dito dell'utente sulla sua superficie liscia; rispetto al mouse ha il vantaggio del ridotto ingombro e lo svantaggio in genere di una minore libert\u00e0, facilit\u00e0 e comodit\u00e0 di movimento.\nFunzionamento.\nIl principio di funzionamento del touchpad si basa sul fenomeno fisico denominato capacit\u00e0 elettrica; il dispositivo, grazie a dei sensori, percepisce il movimento del dito utilizzando la misura della sua capacit\u00e0 (il dito \u00e8 un conduttore elettrico). I sensori sono posizionati lungo l'asse orizzontale, verticale e diagonale e vengono utilizzati per rilevare l'esatta ubicazione del dito sulla sua superficie; pi\u00f9 precisamente sotto la superficie visibile del touchpad sono posizionate due griglie separate da dielettrico. \nLe griglie sono formate da una serie di conduttori paralleli e sono disposte l'una perpendicolarmente all'altra; poggiando un dito sulla superficie esterna del touchpad (tavola di appoggio), questo fa cambiare la capacit\u00e0 tra due singoli conduttori componenti ciascuna griglia mediante gli stessi sensori. Il touchpad non percepisce invece la presenza di una matita perch\u00e9 essa non fa cambiare la capacit\u00e0.\nSe si ha un dito umido e/o sudato, i sensori potrebbero non riconoscere correttamente il suo movimento poich\u00e9 \u00e8 difficoltoso misurare la capacit\u00e0 tra di essi; oltre alla superficie, di forma quadrata o rettangolare, vi sono due tasti i quali hanno la medesima funzione dei tasti di un normale mouse.\nIl trackpad dello smartphone BlackBerry \u00e8 invece di tipo ottico ed \u00e8 pi\u00f9 paragonabile ad un mouse ottico, dato che si basa sullo stesso principio di funzionamento.\nLa connessione logica del driver di un touchpad con il chipset di un notebook \u00e8 di tipo PS/2 (quella fisica con la scheda madre \u00e8 con cavetto FCC). Solitamente un touchpad ha IRQ 12."}
{"id": "251547", "revid": "1442080", "url": "https://it.wikipedia.org/wiki?curid=251547", "title": "Cadmoindite", "text": "La cadmoindite \u00e8 un minerale appartenente al gruppo della linnaeite."}
{"id": "251549", "revid": "1442080", "url": "https://it.wikipedia.org/wiki?curid=251549", "title": "Daubr\u00e9elite", "text": "La daubr\u00e9elite \u00e8 un minerale appartenente al gruppo della linnaeite."}
{"id": "251550", "revid": "1776051", "url": "https://it.wikipedia.org/wiki?curid=251550", "title": "Kalininite", "text": "La kalininite \u00e8 un minerale appartenente al gruppo della linnaeite, proveniente dalla regione meridionale del lago Baikal (Russia). Il nome deriva dal mineralogista e petrologo russo Pavel Vasil'evich Kalinin (1905\u20131981) che esplor\u00f2 la regione del lago Baikal del sud."}
{"id": "251551", "revid": "1442080", "url": "https://it.wikipedia.org/wiki?curid=251551", "title": "Bornhardtite", "text": "La bornhardtite \u00e8 un minerale appartenente al gruppo della linnaeite."}
{"id": "251553", "revid": "1442080", "url": "https://it.wikipedia.org/wiki?curid=251553", "title": "Tr\u00fcstedtite", "text": "La tr\u00fcstedtite \u00e8 un minerale appartenente al gruppo della linnaeite."}
{"id": "251554", "revid": "1442080", "url": "https://it.wikipedia.org/wiki?curid=251554", "title": "Tyrrellite", "text": "La tyrrellite \u00e8 un minerale appartenente al gruppo della linnaeite."}
{"id": "251556", "revid": "466539", "url": "https://it.wikipedia.org/wiki?curid=251556", "title": "Bubendorf", "text": "Bubendorf (toponimo tedesco) \u00e8 un comune svizzero di 4\u00a0401 abitanti del Canton Basilea Campagna, nel distretto di Liestal.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nBubendorf \u00e8 servito dalla stazione di Bad Bubendorf sulla ferrovia Waldenburgerbahn.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "251557", "revid": "1442080", "url": "https://it.wikipedia.org/wiki?curid=251557", "title": "Dayingite", "text": "La dayingite \u00e8 un variet\u00e0 di malanite ricca di cobalto. Inizialmente era stata classificata come specie a s\u00e9 stante."}
{"id": "251558", "revid": "1442080", "url": "https://it.wikipedia.org/wiki?curid=251558", "title": "Cuprorhodsite", "text": "La cuprorhodsite \u00e8 un minerale appartenente al gruppo della linnaeite."}
{"id": "251560", "revid": "1442080", "url": "https://it.wikipedia.org/wiki?curid=251560", "title": "Cuproiridsite", "text": "La cuproiridsite \u00e8 un minerale appartenente al gruppo della linnaeite."}
{"id": "251561", "revid": "78273", "url": "https://it.wikipedia.org/wiki?curid=251561", "title": "Mpeg", "text": ""}
{"id": "251562", "revid": "1442080", "url": "https://it.wikipedia.org/wiki?curid=251562", "title": "Malanite", "text": "La malanite \u00e8 un minerale appartenente al gruppo della linnaeite.\nVariet\u00e0.\nUna variet\u00e0 ricca di cobalto, classificata originariamente come specie a s\u00e9 stante, \u00e8 conosciuta come dayingite."}
{"id": "251563", "revid": "1442080", "url": "https://it.wikipedia.org/wiki?curid=251563", "title": "Ferrorhodsite", "text": "La ferrorhodsite \u00e8 un minerale appartenente al gruppo della linnaeite, ha struttura analoga alla cuprorhodsite.\nEtimologia.\nIl nome deriva dalla composizione chimica: ferro, rhod (rodio), s (zolfo) ed il suffisso -ite proprio dei minerali."}
{"id": "251574", "revid": "110157", "url": "https://it.wikipedia.org/wiki?curid=251574", "title": "H\u00f6lstein", "text": "H\u00f6lstein (toponimo tedesco) \u00e8 un comune svizzero di 2\u00a0457 abitanti del Canton Basilea Campagna, nel distretto di Waldenburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nEconomia.\nH\u00f6lstein ospita la storica sede della Oris, una delle pi\u00f9 note aziende di orologeria della Svizzera fondata nel 1904.\nInfrastrutture e trasporti.\nH\u00f6lstein \u00e8 servito dalle stazioni di H\u00f6lstein, di H\u00f6lstein Sud e di H\u00f6lstein Weidb\u00e4chli sulla ferrovia Waldenburgerbahn.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "251576", "revid": "767487", "url": "https://it.wikipedia.org/wiki?curid=251576", "title": "Xingzhongite", "text": "La xingzhongite \u00e8 un minerale."}
{"id": "251577", "revid": "1442080", "url": "https://it.wikipedia.org/wiki?curid=251577", "title": "Inaglyite", "text": "L'inaglyite \u00e8 un minerale."}
{"id": "251578", "revid": "1442080", "url": "https://it.wikipedia.org/wiki?curid=251578", "title": "Konderite", "text": "La konderite \u00e8 un minerale."}
{"id": "251580", "revid": "1442080", "url": "https://it.wikipedia.org/wiki?curid=251580", "title": "Brezinaite", "text": "La brezinaite \u00e8 un raro minerale monoclino, ad habitus prismatico, e contenente cromo e zolfo che \u00e8 stato individuato in alcune meteoriti. Prende il nome dal mineralogista austriaco Aristides Brezina."}
{"id": "251581", "revid": "1776051", "url": "https://it.wikipedia.org/wiki?curid=251581", "title": "Wilkmanite", "text": "La wilkmanite \u00e8 un minerale."}
{"id": "251582", "revid": "767487", "url": "https://it.wikipedia.org/wiki?curid=251582", "title": "Kashinite", "text": "La kashinite \u00e8 un minerale."}
{"id": "251583", "revid": "767487", "url": "https://it.wikipedia.org/wiki?curid=251583", "title": "Bowieite", "text": "La bowieite \u00e8 un minerale."}
{"id": "251584", "revid": "1776051", "url": "https://it.wikipedia.org/wiki?curid=251584", "title": "Daomanite", "text": "La daomanite \u00e8 un minerale."}
{"id": "251585", "revid": "1776051", "url": "https://it.wikipedia.org/wiki?curid=251585", "title": "Paxite", "text": "La paxite \u00e8 un minerale appartenente al gruppo dell'arsenopirite."}
{"id": "251586", "revid": "767487", "url": "https://it.wikipedia.org/wiki?curid=251586", "title": "Edgarite", "text": "L'edgarite \u00e8 un minerale.\nEtimologia.\nIl nome \u00e8 in onore del petrologo canadese Allan Edgar (1935-1998)"}
{"id": "251587", "revid": "1442080", "url": "https://it.wikipedia.org/wiki?curid=251587", "title": "P\u00e4\u00e4kk\u00f6nenite", "text": "La p\u00e4\u00e4kk\u00f6nenite \u00e8 un minerale."}
