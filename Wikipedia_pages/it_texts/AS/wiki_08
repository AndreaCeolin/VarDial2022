{"id": "2865198", "revid": "697220", "url": "https://it.wikipedia.org/wiki?curid=2865198", "title": "Episodi di Supernatural (quarta stagione)", "text": "La quarta stagione della serie televisiva Supernatural \u00e8 stata trasmessa in prima visione negli Stati Uniti d'America da The CW dal 18 settembre 2008 al 14 maggio 2009. \nIn Italia la stagione \u00e8 stata trasmessa da Rai 2 dal 5 luglio al 30 agosto 2010.\nGli antagonisti principali della stagione sono Lilith, Ruby, Alastair e Uriel.\nLazzaro risorge.\nTrama.\nDean si sveglia al buio, esce dalla bara dove era stato sepolto, e sconvolto inizia a vagare. Arriva in una stazione di servizio dove comincia a nutrirsi e dissetarsi con ci\u00f2 che trova. Improvvisamente, rivolto verso uno specchio, nota sul braccio sinistro l'impronta di una mano e sente uno strano suono assordante che distrugge i vetri. Fuggito dalla stazione, si reca al primo telefono che trova per chiamare Sam, il cui telefono non \u00e8 pi\u00f9 attivo, e poi Bobby, il quale per\u00f2 non crede sia realmente Dean. Il ragazzo decide allora di recarsi da Bobby, il quale, dopo i primi sospetti, si convince che quello \u00e8 realmente Dean. Sono passati 4 mesi dalla sua morte e Bobby non riesce a spiegarsi come Dean sia tornato in vita che intanto chiede informazioni su Sam. Bobby risponde che non lo sente da mesi e quando gli rivela che il fratello non ha voluto cremare il suo corpo, Dean intuisce che lui abbia fatto qualcosa per riportalo in vita. Insieme, Dean e Bobby vanno a cercare Sam che al momento si trova nell'Illinois. Giunti al motel dove alloggia, trovano Sam in compagnia di una ragazza, Christie, la quale viene mandata via da Sam non appena vede Bobby e Dean. Inizialmente titubante, quando si convince che quello \u00e8 realmente suo fratello, gli comincia a raccontare di come abbia passato gli ultimi quattro mesi e gli restituisce il suo amato amuleto. Dean chiede a Sam se ha fatto un patto col demone per riportarlo in vita, ma lui confessa di non aver fatto nulla nonostante avesse tentato vari metodi. Insieme si ritrovano d'accordo sul dover dare la caccia a Lilith, ma prima di tutto Dean vuole capire come sia possibile che sia riuscito a salvarsi. Bobby decide allora di recarsi assieme ai fratelli Winchester, da una sua amica sensitiva: Pamela Barnes. Arrivati dalla donna, tutti e quattro si mettono seduti a un tavolo e la donna comincia a evocare l'entit\u00e0 che ha riportato in vita Dean ma che rivela soltanto il suo nome: Castiel. La sensitiva insiste affinch\u00e9 l'entit\u00e0 mostri la sua identit\u00e0, ma un assordante rumore rompe i vetri e Pamela si risveglia dalla trance, gridando dal dolore, con gli occhi completamente bruciati. Spaventati e sconvolti per quanto accaduto, Sam e Dean si recano a una tavola calda e discutono di un piano su come poter evocare ed eventualmente affrontare l'entit\u00e0 misteriosa, ma Sam prova a dissuadere il fratello perch\u00e9 teme che sia troppo pericoloso. I fratelli Winchester vengono interrotti dalla cameriera che si rivela essere un demone e che minaccia Dean per sapere chi lo ha liberarlo dall'Inferno, ma il ragazzo non si lascia intimorire. La sera, Sam lascia Dean nella stanza del motel per andare a sistemare i demoni rimasti, tra cui la stessa cameriera della tavola calda che decide di uccidere con i suoi poteri. Inoltre nota che altri demoni sono stati uccisi e resi ciechi da un'altra entit\u00e0. Poco dopo Sam incontra di nuovo Christie, che si rivela essere Ruby, e gli dice che non pu\u00f2 essere stato un demone a riportare in vita il fratello ma non ha idea di chi sia stato in grado di poterlo fare. Inoltre Sam confida alla ragazza che vorrebbe tenere nascosto a Dean sia dell'identit\u00e0 di Christie che di aver sviluppato i poteri per combattere i demoni. Intanto Dean sente di nuovo lo stesso rumore assordante che infrange tutti i vetri della stanza e viene soccorso da Bobby. I due capiscono che l'essere misterioso sta cercando di mettersi in contatto con Dean, dunque decidono di eseguire un rituale per evocarlo. Poco dopo, appare un uomo ben vestito che, dopo essere stato attaccato sia da Dean sia da Bobby, senza per\u00f2 essere scalfito, si presenta come Castiel, un angelo di Dio. Dean, sconcertato, fatica a credergli; l'angelo per\u00f2 capisce che i tentativi in cui ha cercato di mettersi in contatto con lui sono stati vani proprio perch\u00e9 Dean non ha fede. Infatti gli rivela che solo chi \u00e8 molto devoto pu\u00f2 sentire e vedere chiaramente gli angeli senza subire dannose conseguenze, ma che in altre circostanze ha bisogno di servirsi di un tramite umano. Dean gli chiede perch\u00e9 lo ha riportato in vita e Castiel gli risponde che Dio ha voluto che lui venisse salvato.\nSei l\u00ec Dio? Sono io, Dean Winchester.\nTrama.\nOlivia Lowry, una cacciatrice di demoni, si sveglia improvvisamente e corre verso il suo armadietto per prendere delle armi. Davanti a lei appaiono due fantasmi di persone che non era riuscita a salvare e, nonostante le barriere di sale, viene uccisa. A casa di Bobby, Dean racconta della visita dell'angelo Castiel e di come lui l'abbia tirato fuori dall'Inferno per volere di Dio, ma \u00e8 ancora incredulo in quanto, non avendo fede, gli risulta difficile credere nell'esistenza degli angeli. Successivamente Sam incontra Ruby che, alla notizia di un angelo in citt\u00e0, s'innervosisce molto poich\u00e9 i demoni sono mal visti dagli angeli. Poco dopo, Bobby informa Sam e Dean che Olivia \u00e8 sparita e altri cacciatori sono stati uccisi. Mentre i tre cominciano a indagare, nel bagno di una stazione di servizio Sam viene attaccato dal fantasma dell'agente Henricksen il quale gli racconta di come Lilith li abbia torturati e lo accusa di non averli salvati. Sam ha la peggio ma fortunatamente interviene Dean che riesce a salvarlo. Intanto, anche Bobby viene attaccato da due bambine fantasma che lo bloccano in un'automobile, impedendo a Sam e Dean di vederlo. Mentre Sam e Dean sono alla ricerca di Bobby, Dean viene attaccato da Meg che lo accusa di non averla salvata. La situazione si fa sempre pi\u00f9 complicata e solo dopo aver ritrovato Bobby i tre cominceranno a capire che cosa sta succedendo: i fantasmi avevano il \"Marchio del Testimone\" che appare agli spiriti morti in modo violento e innaturale, e quindi obbligati a manifestarsi da forze oscure. Alla scoperta di ci\u00f2, Dean sempre pi\u00f9 infuriato comincia a chiedersi se esiste veramente Dio e perch\u00e9 non li aiuta. Rifugiatisi nel bunker di Bobby, i tre preparano un piano. Usciti allo scoperto per\u00f2, Dean viene bloccato dal fantasma di un'altra vittima, Ronald, che lo accusa di non averlo aiutato e salvato; Sam viene attaccato da Meg la quale lo accusa di non averle dato retta, mentre con Ruby non ha esitato; Bobby vede di nuovo i fantasmi delle due bambine. Dopo essersi liberato di Ronald, Dean viene attaccato a sua volta da Henricksen che racconta di quanto doloroso sia durato il supplizio inflitto da Lilith, ma questa volta sar\u00e0 Sam a salvarlo. Mentre i fantasmi continuano ad attaccare i fratelli Winchester, Bobby riesce a pronunciare il rito che scaccia tutti gli spiriti. Durante notte, mentre Dean dorme, gli appare in sogno Castiel al quale Dean si rivolge in modo sfrontato, mettendo ancora in dubbio l'esistenza di Dio, perch\u00e9 pensava di ricevere il suo aiuto. Castiel risponde che lui, come tutti gli angeli, \u00e8 un soldato al servizio di Dio impegnato in altre battaglie, non una guardia del corpo, e gli chiede di avere rispetto per lui, minacciandolo di riportarlo all'Inferno. Inoltre Castiel confessa a Dean che il Marchio del Testimone presente sui fantasmi rappresenta uno dei 66 sigilli che preannunciano l'Apocalisse a cui Lilith vuole dare inizio e che un sigillo \u00e8 stato spezzato. Dean, confuso, non capisce che cosa significhi e Castiel gli comunica che dovr\u00e0 evitare che Lilith riesca ad aprire tutti e 66 i sigilli, perch\u00e9 se succeder\u00e0, Lucifero verr\u00e0 liberato. Risvegliatosi dal sogno, Dean ancora sotto shock, chiede a Sam se crede in Dio e nel Diavolo.\nIn principio.\nTrama.\nMentre Sam esce di nascosto per incontrare nuovamente Ruby, intanto Dean ha delle reminiscenze dell'Inferno. Svegliatosi di soprassalto, Dean trova Castiel ai piedi del letto con un messaggio per lui \"Devi impedirglielo\". Successivamente Dean si risveglia su una panchina. Entrato in una tavola calda, Dean tira fuori il suo cellulare cercando campo ma capir\u00e0 di trovarsi nella Lawrence del 1973, grazie alle informazioni ricevute da un ragazzo del luogo che si scopre essere John Winchester. Dean sconcertato, assiste alle chiacchiere tra John e il barista, mentre il signor Dodd che saluta il \"Caporale Winchester\" e lo invita alla sua concessionaria. Dean segue John che sta per comprarsi una nuova auto. Qui vede un van che vorrebbe acquistare, ma Dean lo convince a prendere l'Impala. Successivamente Dean segue John che porta Mary a fare una passeggiata. La ragazza si accorge di essere seguita e alla fine dell'appuntamento affronta Dean che scopre che sua madre \u00e8 una cacciatrice. A casa di Mary, Dean scopre che anche suo nonno, Samuel, \u00e8 un cacciatore; la nonna Deanna invita il ragazzo a restare e durante la cena si scopre che John non \u00e8 visto di buon occhio dai genitori di Mary perch\u00e9 ha un animo troppo sensibile per poter diventare un cacciatore. Dean segue Mary e Samuel in un caso in cui un certo dottor Brown promette di curare le persone in cambio della loro anima. Giunti a una fattoria dove \u00e8 appena avvenuto un evento demoniaco, dalle testimonianze Dean riconosce Azazel, il demone dagli occhi gialli. Successivamente, Dean riesce a conquistare la fiducia di Mary che ha gi\u00e0 ricevuto la proposta di matrimonio da John e gli confessa di amarlo profondamente. Inoltre la ragazza gli confida che non vede l'ora di andare via con John perch\u00e9 detesta la sua vita da cacciatrice e vorrebbe avere una vita normale. Dean, preoccupato per il futuro dei genitori, dice a Mary di non alzarsi dal letto per nessun motivo durante la fatidica notte del 1983. Non capendo il perch\u00e9, la ragazza annuisce. Poco dopo Dean incontra Castiel che gli raccomanda di non alterare gli eventi del passato in quanto, cambiando il futuro, i fratelli Winchester non diventeranno cacciatori e in questo modo moriranno le persone che avevano salvato, ma Dean vorrebbe evitare il tragico destino della madre. Dopo aver rubato la Colt a un altro cacciatore, Dean si dirige a uccidere Azazel. Attraverso il diario di John, che Dean porta sempre con s\u00e9, il giovane Winchester rivela a Samuel la prossima vittima del demone. Appena Mary scopre che si tratta di una sua amica, convince il padre ad aiutare Dean. Dopo una breve colluttazione dove Mary viene presa di mira, interviene Dean che punta la Colt verso Azazel, ma il demone scappa prima che lui possa sparare. Preoccupato per Mary, Dean decide cos\u00ec di rivelare la sua vera identit\u00e0 a Samuel che per\u00f2 lo prende per pazzo. Solo dopo aver rivelato che cosa accadr\u00e0 in quella notte, Dean scopre che suo nonno \u00e8 posseduto proprio da Azazel, che ora sa benissimo che cosa succeder\u00e0 nel 1983. A questo punto il demone uccide la nonna e ferisce il corpo del nonno che lui stesso sta possedendo e confessa a Dean che tutti i patti che sta facendo hanno il fine di permettere al demone di entrare, tra 10 anni, nelle case dei neonati da lui scelti per poterli nutrire con il suo sangue demoniaco. Intanto, mentre John sta per dare l'anello di fidanzamento a Mary, irrompe Samuel (ancora posseduto da Azazel) che uccide John in modo da fare un accordo con Mary: avrebbe riportato in vita John a patto che, tra 10 anni, lui possa tornare a farle visita. La donna, disperata di poter perdere l'unica persona che gli era rimasta, accetta sotto gli occhi impotenti di Dean. Subito dopo Dean viene riportato nel presente da Castiel. L'angelo confessa al ragazzo che non l'ha spedito nel passato per poter cambiare gli eventi, bens\u00ec per fargli scoprire quale fosse il piano di Azazel. Inoltre gli fa capire che Sam ha intrapreso un cammino pericoloso, essendo ancora in contatto coi demoni, e che deve fermarlo, altrimenti ci penser\u00e0 lui con gli altri angeli.\nMetamorfosi.\nTrama.\nSam \u00e8 con Ruby e insieme stanno torturando un demone per farsi rivelare dove sia Lilith. Quando i due vedono che il demone non cede alle loro intimidazioni, Sam usa i suoi poteri per esorcizzare il demone, sotto gli occhi di Dean che sta osservando la scena da fuori dalla finestra. Dean irrompe e invano cerca di combattere Ruby. Tornati in motel, i fratelli continuano a litigare perch\u00e9 Dean \u00e8 contrariato dal fatto che il fratello stia combattendo i demoni in questo modo. Sam dice che grazie ai suoi poteri pu\u00f2 esorcizzare i demoni senza uccidere le vittime, ma Dean \u00e8 spaventato perch\u00e9 teme che questi poteri possano prendere il sopravvento su di lui e gli rivela che Castiel lo ha riportato in vita proprio per fermare Sam. Proprio in quel momento ricevono una telefonata che li invita ad andare in Missouri dove si stanno verificando eventi strani. Durante il viaggio, Dean racconta a Sam di essere stato portato indietro nel tempo da Castiel e continua a chiedere al fratello di non usare pi\u00f9 i suoi poteri, trovando per\u00f2 un Sam contrariato alle parole del fratello. Arrivati in Missouri, i due sorvegliano una casa dove vi sono Jack e sua moglie Michelle. Jack sta cenando e mangia di tutto con molta avidit\u00e0, intimorendo anche sua moglie. La donna si reca in cucina dove accidentalmente si taglia e Jack, attratto dal sangue della moglie, cerca di resiste ai suoi istinti e scappa di casa per raggiungere un bar dove aggredisce un uomo che stava molestando una donna. Tornato a casa, la mattina dopo la donna lo trova accanto a s\u00e9 e, quando anche lui si sveglia, lei lo rimprovera dicendogli di essere stata in pensiero per lui; Jack, per farsi perdonare, comincia a baciarla e a toccarla con insistenza, spaventando per\u00f2 Michelle. Intanto, Sam e Dean sono in una stanza di un motel dove incontrano Travis, un vecchio amico di John. I tre, insieme cominciano a seguire le tracce di Jack che li porter\u00e0 a scoprire che si tratta di un Rougaru, un essere che nasce umano per poi trasformarsi in un essere con zanne, pelle molto dura e grande di costituzione che mangia di tutto. Travis racconta ai due fratelli come nel 1978 uccise il padre di Jack, un dentista, che sub\u00ec la stessa trasformazione. Travis dice ai fratelli che l'unico modo per sterminare questi esseri \u00e8 dargli fuoco, ma Sam a seguito di alcune ricerche scopre che alcuni rougaru si possono controllare se non mordono un essere umano, dunque propone di trovare una soluzione alternativa per Jack. Travis non \u00e8 d'accordo perch\u00e9 il rougaru ha istinti animaleschi ed \u00e8 pericoloso. Mentre sono sull'Impala Dean cerca di convincere Sam a mettere da parte le sue teorie e di cacciare i demoni come hanno sempre fatto. A quel punto Sam si arrabbia e gli confessa di avergli nascosto i poteri perch\u00e9 \u00e8 stufo di essere continuamente giudicato dal fratello e inoltre gli dice che vorrebbe almeno sfruttare i suoi poteri per fare del bene. L'indomani Sam e Dean si recano da Jack per aiutarlo ma l'uomo, spaventato, li caccia via. La notte, Travis va a casa di Jack e lega Michelle per ucciderla, essendo la donna incinta. Appena Jack rientra, Travis lega anche lui e dopo avergli spiegato che purtroppo dovr\u00e0 ucciderli, l'istinto del rougaru cresce sempre di pi\u00f9. Jack riesce a liberarsi e azzanna Travis completando la trasformazione. Poco dopo anche Sam e Dean si introducono in casa di Jack dove verranno colti di sorpresa dall'uomo: Dean verr\u00e0 colpito duramente da Jack tanto da cadere a terra sanguinante e privo di sensi mentre Sam, ferito ma cosciente, cerca di convincere Jack a non cedere ai suoi istinti e di lasciare in pace Dean che intanto si sta riprendendo. Successivamente sar\u00e0 proprio Sam e riuscire a colpire Jack con un lanciafiamme e a dargli fuoco, uccidendolo. Sam e Dean, scampati anche da questo pericolo, proseguono il loro viaggio e Dean ribadisce ancora a Sam che deve smetterla di usare i suoi poteri e che glielo sta dicendo per il suo bene. Sam afferma che smetter\u00e0 di usare i suoi poteri, non per Dean o per gli Angeli, ma perch\u00e9 \u00e8 una sua decisione. \nMonster movie.\nTrama.\nL'episodio si apre sullo stile dei vecchi film degli anni '30 con il vecchio logo della WB. Sam e Dean si recano in Pennsylvania per cacciare dei vampiri nonostante Sam sia contrariato a causa dell'imminente Apocalisse mentre Dean \u00e8 entusiasta per questa nuova caccia, che lo riporta alle loro vecchie e tradizionali battute di caccia. Giunti in Pennsylvania, si ritrovano nel bel mezzo dell'Oktoberfest e subito Sam e Dean cominciano con le loro indagini. Si recano cos\u00ec all'obitorio dove esaminano il corpo di Marissa Wright, una ragazza uccisa da un vampiro e constatano che la morte \u00e8 realmente avvenuta per mano di vampiri. Sam e Dean vanno cos\u00ec al bar per indagare e mentre Dean flirta con Jamie, una ragazza del posto, viene interrotto da Ed, un uomo del posto che dice ai fratelli Winchester di aver assistito all'omicidio di Marissa e che era avvenuto per mano di un vampiro che aveva uno strano accento e con un lungo mantello. Mentre Sam e Dean sono al bar, una coppia viene assalita da un licantropo e il ragazzo viene ucciso. L'indomani, Sam e Dean si recano di nuovo all'obitorio e dalle ferite sembra essere veramente stato un licantropo, a eccezione del cuore che non \u00e8 stato asportato, cosa che invece i licantropi fanno. Sam e Dean tornano al bar per continuare le loro indagini quando una mummia, in un museo attacca e uccide la guardia. Sam e Dean accorrono sul luogo, notando oggetti di scena e effetti speciali usati da questi mostri. Dean torna al bar dove Jamie \u00e8 attaccata dal vampiro e fortunatamente il ragazzo riesce a salvarla strappando l'orecchio del vampiro che riesce a fuggire. Riunitisi, Sam e Dean concordano sul fatto che a compiere gli omicidi non sono dei veri mostri bens\u00ec \u00e8 un mutaforma che si sta divertendo a interpretare mostri del cinema per mietere le sue vittime. Dean torna da solo da Jamie per raccontarle tutta la verit\u00e0 e le dice che i loro sospetti ricadono su Ed, il quale ha una cotta per lei. I due vengono interrotti da Lucy, un'altra cameriera, che porta loro da bere e, intanto, Sam \u00e8 andato da Ed per capire se \u00e8 lui il mutaforma ma quando tenta a strappargli un orecchio capisce che non si tratta di lui. Intanto, Dean e Jamie svengono, drogati dalle loro bibite: \u00e8 Lucy il mutaforma. Dean si risveglia incatenato a un giaciglio di legno e trova davanti a s\u00e9 Dracula con il quale ha una conversazione interessante. Il vampiro \u00e8 sul punto di annientarlo, azionando un marchingegno fulminante quando un insistente Dean viene lasciato solo e Dracula raggiunge Jamie costringendola a indossare un vestito molto sexy. Intanto arriva Sam che riesce a salvare Dean e mentre i due vengono attaccati da Dracula, arriva Jamie che gli spara riuscendo a ucciderlo. Finita anche quest'avventura, Sam e Dean se ne vanno lasciando quel paese, e Jamie, alle loro spalle.\nFebbre da fantasma.\nTrama.\nDean scappa spaventato rincorso da un cane. 43 ore prima: Sam e Dean, arrivati in Colorado, cominciano a indagare riguardo alla morte di un uomo, Frank O'Brien, apparentemente morto per un infarto, e dall'autopsia non risulta niente di strano. L'indomani, i ragazzi fingendosi agenti dell'FBI si recano dallo sceriffo del luogo, Ed Britton, per chiedergli informazioni riguardo alla morte di Frank. Appena arrivati, Sam e Dean notano la mania per la pulizia dell'uomo tanto che fa togliere loro le scarpe e. dopo aver dato loro la mano, addirittura se la pulisce igienizzandola con del gel. Lo sceriffo era amico di Frank e confessa ai ragazzi che ultimamente lo vedeva cambiato, aveva paura di qualcosa, non voleva lasciare la propria casa e che sembrava sempre pi\u00f9 terrorizzato. Dopo essere usciti dall'ufficio dello sceriffo, i fratelli Winchester, incuriositi dal caso, si recano da Mark, un vicino di Frank, che conferma le stranezze dell'uomo e aggiunge anche che il suo comportamento era cambiato subito dopo la scomparsa della moglie. Tornati al motel, Sam nota degli strani comportamenti nel fratello: in macchina \u00e8 prudentissimo, ascolta musica a basso volume, sembra come essere turbato e inoltre nota una sorta di graffio sul braccio. Successivamente, preoccupato per il comportamento di Dean, Sam comincia a fare delle ricerche e scopre che il fratello \u00e8 stato colpito da una sorta di febbre da fantasma che colpisce solo le persone prepotenti, alimentandosi di chi usa la paura come arma. Dean \u00e8 stato infettato dal cadavere di Frank, e se non troveranno la cura il cacciatore morir\u00e0. Intanto Dean comincia ad avere delle allucinazioni e una tosse persistente che gli fa sputare un tassello di legno. Le ricerche per venire a capo del caso continuano, ma Sam viene intralciato dal comportamento di Dean il quale \u00e8 arrivato al punto di avere il terrore per le armi alle quali preferisce le torce. I due si recano in una fabbrica abbandonata dove le ricerche sembrano non portare a nulla e Sam comincia a preoccuparsi sempre di pi\u00f9 per Dean il quale, alla vista di un gattino in un armadietto, urla terrorizzato. Improvvisamente si attivano i macchinari della fabbrica e a Sam appare il fantasma di un uomo che si scoprir\u00e0 essere Luther Garland. La sera, i fratelli si recano all'ospedale dal fratello di Luther, John, al quale cominciano a fare delle domande riguardo alla morte del fratello. Dal racconto dell'uomo, cui si alternano dei flashback, si scopre che Luther era un uomo considerato diverso dagli altri, ma comunque buono e sensibile. Tutti per\u00f2 avevano paura di lui ma solo un uomo, Ben Cassity, ne ebbe piet\u00e0 e gli diede un lavoro. Qui, Luther si sentiva bene e conobbe Jessie, all'epoca fidanzata di Frank. Luther s'invagh\u00ec di lei senza per\u00f2 mai toccarla, ma un giorno la donna spar\u00ec e Frank, reputando Luther colpevole, lo uccise brutalmente attaccandolo a una catena e trascinandolo con l'auto. John aggiunge che vennero coperte le prove dell'omicidio, in modo tale che Frank non venisse incolpato. Lasciato l'ospedale, Sam e Dean, che ripudia il suo lavoro al momento, capiscono che devono bruciare le ossa di Luther. Solo dopo per\u00f2 scoprono che il corpo dell'uomo venne mutilato e sotterrato in parti diverse. Intanto Dean \u00e8 sempre pi\u00f9 spaventato e comincia ad avere delle visioni anche di Sam impossessato da Azazel. Sam chiama Bobby e insieme scoprono che se non possono bruciare il corpo devono spaventare il fantasma. Cos\u00ec, Bobby arrivato dai ragazzi, va con Sam alla fabbrica mentre Dean li aspetta nel motel. Sam e Bobby cercano di evocare il fantasma mentre Dean riceve la visita dello sceriffo il quale, colpito a sua volta dalla malattia, vuole ucciderlo ma Dean riesce a dissuaderlo e mentre sta per andarsene Ed viene colpito da un attacco di cuore e muore. Dean, ancora pi\u00f9 terrorizzato, continua ad avere allucinazioni spaventose e gli appare Lilith la quale gli ricorda del suo destino all'Inferno. Proprio mentre Dean sta avendo un attacco di cuore, Sam e Bobby riescono a spaventare definitivamente Luther, facendogli rivivere l'incidente che lo fece morire, e a salvare Dean. Concluso il caso Sam, Dean e Bobby se ne vanno ma Dean omette tutti i dettagli delle sue allucinazioni.\nLa grande zucca.\nTrama.\nDue giorni prima di Halloween, Luke Wallace mangia una caramella dal cesto dei dolci e inizia a tossire, sputando delle lamette affilate e muore. Il giorno dopo, Sam e Dean parlano con la moglie del signor Wallace per capire che cosa sia successo. Dean trova un sacchettino per il malocchio dietro il frigo e capisce che qualcuno voleva morto l'uomo. Sam analizza il contenuto del sacchettino, deducendo che sia opera di una strega esperta. Intanto nella cantina di una casa di periferia si sta svolgendo una festa in maschera tra ragazzi. Tracy e Jenny, per attirare l'attenzione dell'amico Derek, gareggiano per pescare le mele che galleggiano in una vasca. Tracy riesce con molta agilit\u00e0 a prendere una mela, invece Jenny dopo vari tentativi resta bloccata col viso immerso nella vasca. Tracy e Derek cercano di soccorrerla e restano sconvolti nel vedere che l'acqua comincia a bollire e la ragazza muore. In seguito, oltre alla Polizia, arrivano Sam e Dean che si presentano come due agenti federali; Dean punta Tracy e interrogandola, le chiede se la sua amica conosceva un certo Luke Wallace. La ragazza nega e resta stupita nel sapere che \u00e8 morto la notte prima; intanto Sam scopre che in quella casa c'\u00e8 un altro sacchettino per il malocchio e, a seguito di alcune ricerche, risulta chiaro che una strega stia tentando di far risorgere Samhain, il demone legato alla festa di Halloween, attraverso 3 sacrifici con sangue umano che porter\u00e0 con s\u00e9 altri demoni. Dean torna nella casa dei Wallace e scopre che forse la loro babysitter, la stessa Tracy (che quindi aveva mentito dicendo di non conoscere i Wallace), potrebbe essere la strega che cercano. Attraverso delle ricerche Sam scopre che Tracy \u00e8 stata sospesa da scuola a causa di un litigio con un professore che potrebbe essere la prossima vittima. Il giorno dopo, Sam e Dean interrogano il professore Don Harding il quale racconta che Tracy era stata espulsa perch\u00e9 l'uomo aveva criticato un suo lavoro, nel quale erano raffigurati strani simboli e uccisioni cruente, e la ragazza aveva reagito aggredendolo brutalmente. Dean chiede al professore se sa dove sia Tracy e lui dice che, forse, sar\u00e0 nel suo appartamento dove vive da sola. Tornati al motel, i due Winchester trovano Castiel ad attenderli; Sam si presenta all'angelo che a sua volta presenta il suo collega Uriel. I due angeli chiedono se hanno ucciso la strega che intanto ha piazzato un altro sacchettino per maledizioni nella loro stanza e avvisano i ragazzi che se Samhain risorger\u00e0, sar\u00e0 rotto un altro dei 66 sigilli che permetter\u00e0 a Lucifero di tornare sulla Terra. Uriel, che \u00e8 un esperto di purificazioni, \u00e8 pronto a distruggere la citt\u00e0, pur di evitare che il demone venga liberato. Dean vorrebbe impedire che Uriel faccia una strage, ma sa che non pu\u00f2 fermarlo e ottiene da Castiel il permesso di occuparsi della strega per qualche ora; dopo, agir\u00e0 Uriel. Sam e Dean tornano a scuola dove scoprono che in un mobile della classe del professore sono nascoste ossa di bambini, le stesse usate per i rituali. Intanto, nel parco cittadino, Uriel ripete che \u00e8 pronto a cacciare Dean dalla citt\u00e0 pur di raderla al suolo, ma Castiel gli ricorda che ci sono degli ordini da rispettare. Nella cantina della casa del professore Don, intanto, sta per compiersi un rituale con sacrificio: mentre Tracy \u00e8 legata, l'uomo recita dei versi in gallico antico ed evoca a s\u00e9 una forza potente. Sam e Dean arrivano in tempo, sparano a Don e liberano la ragazza, ma Tracy rivela loro che Don era suo fratello e la stava usando per un importante rituale. Poi la ragazza mette i due fratelli fuori gioco, facendo loro perdere conoscenza e una dozzina di coltelli soprannaturali si conficcano nel corpo dei due ragazzi. Tracy si rivela essere una strega: dopo 600 anni potr\u00e0 compiere il rituale, infatti le serviva il sangue di Don e anche la presenza di due uomini. Mentre \u00e8 sul punto di proseguire il rituale, bussano alla porta di casa dei ragazzini vestiti da Halloween pronti a dire \u201cdolcetto o scherzetto\u201d. Tracy, disgustata, afferma che presto tutti vedranno che cosa sia il vero Halloween. Mentre la ragazza, nel pieno della sua follia estatica, continua il rituale, Sam dice a Dean di fare esattamente ci\u00f2 che fa lui: lentamente, si avvicina alla pozza di sangue uscita dal corpo di Don e si copre il viso con esso cos\u00ec come anche le mani. Dean, incredulo, lo fa. Intanto, dal corpo di Don si materializza Samhain: esso \u00e8 la personificazione della notte di Halloween e si avvicina a Tracy, chiedendole che cosa ella abbia fatto. La ragazza dice che anche con quel corpo ne \u00e8 valsa la pena evocarlo ma Samhain la uccide spezzandole il collo e si dirige verso i due ragazzi che giacciono a terra. La divinit\u00e0 li crede morti (essendo ricoperti di sangue) e se ne va al cimitero, dove cattura dei ragazzi e li rinchiude per evocare a s\u00e9 la forza e resuscita i morti. Sam e Dean arrivano l\u00ec (dopo aver discusso se usare o no i poteri di Sam e il coltello di Ruby) e, mentre il secondo combatte con uno zombie, Sam affronta Samhain usando i suoi poteri mentali, cosa a cui Dean si era opposto, e risultando immune ai danni della luce bianca scagliatagli contro dal demone che appare stupito. Il giorno dopo, Uriel dice a Sam che il 2 novembre sar\u00e0 l'anniversario della morte di sua madre e di Jessica a opera del demone Azazel e gli intima di non usare pi\u00f9 i suoi poteri, altrimenti gli angeli non esiteranno a ucciderlo se andr\u00e0 oltre e, prima, di sparire, gli dice di chiedere a Dean di raccontargli che cosa ricordi della sua permanenza all'Inferno. Castiel dice a Dean che i suoi ordini erano di testare le sue abilit\u00e0 di leadership e non di fermare Samhain. Inoltre, lui e Uriel avrebbero dovuto seguire le sue direttive, anche se non sa perch\u00e9 Dio avrebbe voluto far distruggere un'intera citt\u00e0. I due fratelli hanno salvato tante vite ma la venuta di Lucifero sulla Terra appare sempre pi\u00f9 vicina.\nIl pozzo dei desideri.\nTrama.\nSam chiede a Dean cosa ricorda mentre era all'inferno, ma lui insiste di non avere memoria di nulla. Poi si recano a Concrete, Washington, dove numerosi testimoni oculari affermano che un fantasma infesta le docce femminili di un centro estetico. Arrivati in citt\u00e0 si rendono conto che questo caso \u00e8 strano: girano voci su mostri leggendari, come Bigfoot, avvistati in citt\u00e0; una bambina racconta che il suo orsacchiotto gigante ha preso vita e che \u00e8 depresso perch\u00e9 deluso dal mondo; un bambino dalla forza straordinaria si vendica dei maltrattamenti dei compagni e addirittura riesce a sollevare un SUV. Durante le loro ricerche, Sam e Dean notano un ragazzo molto impacciato, Wes, che \u00e8 fidanzato con Hope, una ragazza bellissima e Dean trova strano che una come lei stia con un tipo cos\u00ec. I fratelli scoprono che questi strani eventi sono collegati a un \"pozzo dei desideri\", ovvero una fontana che si trova all'interno di un ristorante cinese. Incredulo, Dean esprime il desiderio di volere un panino e poco dopo quest'ultimo si avvera. Sam e Dean notano che dentro la fontana c'\u00e8 un'antica moneta stregata, protetta da un rito hoodoo, che ha trasformato la fontana in un pozzo dei desideri. Attraverso delle ricerche scoprono che la moneta babilonese, e raffigura il serpente Tiamat, la dea del caos primordiale. L'unico modo per rompere la maledizione \u00e8 quello di ritrovare la persona che ha espresso il primo desiderio nel pozzo. La ricerca della persona in questione sembra quasi impossibile, fino a che Dean nota un articolo di giornale che racconta la nascita di uno straordinario quanto imprevedibile amore, risalente a un mese prima. Qui capiscono che forse questo amore non era poi cos\u00ec vero e naturale, perci\u00f2 si recano a casa dell'uomo per interrogarlo. Intanto, a casa di Wes, Hope continua a ripetergli di amarlo con tutta se stessa e che senza di lui impazzirebbe. Improvvisamente suona al campanello qualcuno e Hope va ad aprire: sono Sam e Dean. Entrati, i due cominciano a parlare con Wes e Hope confessa ai due che stanno per sposarsi. Dopo che la ragazza \u00e8 stata allontanata da Wes, Sam e Dean avendo notato la collezione di monete del ragazzo, cominciano a fargli delle domande e Wes confessa che quella collezione gli \u00e8 stata lasciata in eredit\u00e0 dal nonno. Successivamente, oppresso dalle domande dei fratelli Winchester, confessa la verit\u00e0 su quella moneta e dice che lui per\u00f2, ha espresso un desiderio solo per s\u00e9 stesso. Dopo essere riusciti a portarlo con s\u00e9, Sam e Dean si recano al ristorante cinese con Wes ma, proprio mentre stanno per entrarvi, Sam viene quasi folgorato dopo che Hope ha espresso un desiderio per impedire ai fratelli di fare del male a Wes. Dopo questo fatto, Wes parla con la ragazza e nonostante le lacrime di quest'ultima, capisce che quella non \u00e8 la realt\u00e0 e Wes si decide a recuperare la moneta e la consegna a Sam che la fonde. Proprio in quel momento tutti i desideri finora espressi si rompono e in citt\u00e0 torna la tranquillit\u00e0. Compiuta la loro missione Dean e Sam si rimettono in viaggio e, finalmente Dean confessa a Sam che aveva ragione e che effettivamente si ricorda tutto riguardo alla sua lunga esperienza passata all'Inferno. Nonostante ci\u00f2 per\u00f2, Dean si rifiuta di raccontare a Sam cosa ha visto e vissuto in quanto pensa che sia troppo terribile e impossibile da comprendere.\nSo cosa hai fatto l'estate scorsa.\nTrama.\nUna ragazza, Anna Milton, \u00e8 rinchiusa in un ospedale psichiatrico dove viene interrogata dalla dottoressa Regina Walters la quale, dopo aver avuto una conversazione con la paziente, afferma che la ragazza \u00e8 affetta da paranoia in quanto le ha detto di parlare con gli angeli, di sentire le loro voci e parla di un'imminente apocalisse. Quella sera la ragazza riceve la visita di un infermiere, ma lei lo riconosce in quanto demone e, dopo averlo ucciso rivoltandogli una cassettiera contro, scappa via. Intanto Sam e Dean ricevono la visita di Ruby che racconta ai due che i demoni stanno dando la caccia ad Anna Milton e gli chiedono di trovarla prima che lo facciano i demoni. Mentre sono in viaggio, Sam e Dean stanno discutendo riguardo al trascorso di Dean all'Inferno, ma Sam notando la riluttanza del fratello a parlarne, decide di cambiare discorso. Flashback: sei mesi prima Sam era andato a un incrocio per evocare un demone con lo scopo di salvare Dean e sacrificare la sua vita, ma il demone gli nega l'aiuto e gli dice che Dean deve stare all'inferno. Nel presente Sam e Dean si recano in ospedale e parlano con la dottoressa Walters, che informa i due delle visioni che aveva la sua paziente: i fratelli capiscono che si trattano di eventi che si erano verificati negli ultimi tempi come il Marchio del Testimone e la rottura dei sigilli. Arrivati a casa dei genitori di Anna, li trovano morti a seguito di uno scontro con i demoni e cercano la ragazza. I disegni che Anna faceva in ospedale fungono da indizio per i due fratelli che si recano in una chiesa del posto. Qui trovano Anna che, dopo essersi assicurata riguardo all'identit\u00e0 dei due, confessa a Dean di sentire le voci degli angeli e che l'hanno salvato dall'inferno perch\u00e9 in grado di salvare l'umanit\u00e0, ma non sono molto contenti di Sam a causa del suo passato influenzato dal demone dagli occhi gialli. I fratelli realizzano che i demoni vogliono catturare Anna per sapere in anticipo cosa faranno gli angeli, ma poco dopo appare Ruby che informa i fratelli di portare Anna al sicuro perch\u00e9 un demone \u00e8 riuscito a rintracciare la ragazza e consiglia a Sam di esorcizzarlo con i suoi poteri. Appena Sam si imbatte nel demone, scopre che i suoi poteri non hanno effetto su di lui e viene scaraventato a terra. Successivamente il demone attacca Dean e gli chiede se ha memoria di lui: si tratta di Alastair, un demone inquisitore che ha conosciuto all'inferno. Mentre il demone si accanisce su Dean, Sam si riprende e riesce a pugnalarlo, ma ci\u00f2 non basta a uccidere il demone cos\u00ec decidono di darsi alla fuga lanciandosi dalla finestra della chiesa. Tornati al motel, Dean scopre di aver perso il pugnale e chiede a Sam perch\u00e9 si fidi cos\u00ec tanto di Ruby. Attraverso un flashback si scopre che cinque mesi prima Sam era pronto a morire pur di uccidere Lilith, ma Ruby insisteva per aiutarlo, sviluppando i suoi poteri, perch\u00e9 Lilith stava preparando un piano per scatenare l'apocalisse. Inoltre Sam confessa a Dean di come i due si siano abbandonati alla passione che li travolgeva e hanno avuto una relazione. Sam, determinato a rischiare la vita, viene a sapere che Lilith si trovava in citt\u00e0 ma nonostante Ruby gli impedisca di affrontarla perch\u00e9 i suoi poteri sono ancora deboli, lui si ribella. Arrivato in una casa, viene aggredito da due demoni e Ruby va in suo soccorso. Proprio mentre Ruby sta per essere uccisa, Sam riesce a usare il suo potere e a esorcizzare il demone. Nel presente Ruby si reca al motel presentandosi in un altro corpo e rivela ai ragazzi dove \u00e8 nascosta Anna. I quattro si ritrovano in un rifugio e Dean si scusa con Ruby per la sua diffidenza nei confronti di lei. Mentre tutto sembra essere tranquillo, appaiono Castiel e Uriel che dicono ai cacciatori che ormai Anna \u00e8 condannata.\nParadiso e inferno.\nTrama.\nSam, Dean e Ruby tentano invano di salvare Anna da Castiel e Uriel che affermano che la ragazza potrebbe essere pi\u00f9 pericolosa della stessa Ruby, nonostante lei sia un demone. Trovando resistenza, Uriel attacca Ruby e Dean, mentre Castiel fa svenire Sam sfiorandogli la testa. Poco prima di essere catturata per\u00f2, Anna riesce a fare dei simboli enochiani con il suo sangue grazie ai quali i due angeli spariscono. La ragazza per\u00f2, non sa spiegarsi come abbia fatto e, ancora sconvolta, viene portata al sicuro da Ruby e Dean. Intanto Sam scopre che Anna, quando aveva solo due anni, venne portata in terapia a causa dei brutali comportamenti del padre. I ragazzi decidono in seguito di chiamare la loro amica sensitiva Pamela che ipnotizza Anna e dopo forti urla si risveglia dallo stato di trance affermando di ricordare tutto: lei era un angelo che disobbed\u00ec agli ordini del Paradiso per poter diventare umana. Cos\u00ec, liberandosi della sua grazia, cadde sulla Terra. Dean, sorpreso dalla sua scelta, le chiede come mai avesse rinnegato la sua natura d'angelo e Anna le confessa di amare l'essenza umana, le loro emozioni, il cibo, il sesso. La ragazza continua con il suo racconto e confessa di non aver mai visto Dio e che solo quattro angeli hanno avuto questo privilegio, facendo nascere cos\u00ec in lei dei dubbi sulla sua esistenza. Anna quindi \u00e8 contesa tra l'Inferno e il Paradiso in quanto i demoni vogliono torturarla per scoprire le mosse degli angeli, mentre gli angeli vogliono punirla per la sua disobbedienza. Dunque la ragazza deve ritrovare la sua grazia per salvarsi. Quella sera, Dean si trova solo con Anna: la ragazza gli dice di capire il suo dolore per il suo trascorso all'Inferno e, dopo aver scoperto di avere molto in comune, i due si ritrovano travolti dalla passione. Nel frattempo Ruby dice a Sam che deve tornare a esercitare i suoi poteri altrimenti non sar\u00e0 in grado di battere demoni pi\u00f9 potenti come Alastair. Intanto Sam scopre che in Kentucky nel 1985 vi fu la caduta di una meteora in un campo non coltivato dove sei mesi dopo nacque una quercia centenaria, dunque molto probabilmente la grazia di Anna si trova nei pressi di quell'albero. I ragazzi si recano sul posto ma scoprono che la grazia di Anna \u00e8 stata presa da Uriel e in quello stesso momento gli angeli la contattano mentalmente: se entro mezzanotte non si consegner\u00e0 a loro, Dean verr\u00e0 nuovamente spedito all'Inferno. Dopo aver fatto una protezione intorno al loro rifugio, Ruby incontra Alastair: la ragazza propone di consegnargli Anna se in cambio lascia in pace lei e Sam, ma il demone rifiuta e la tortura fino a quando non confessa. Intanto Dean in sogno riceve la visita di Uriel che minaccia la morte di Sam se non consegner\u00e0 Anna. La mattina seguente arrivano Castiel e Uriel, ma proprio mentre Anna decide di consegnarsi agli angeli interviene Alastair seguito da Ruby, sanguinante, e altri due demoni. Mentre gli angeli si scagliano contro i demoni, Anna intanto riesce a riprendere la sua grazia tornando un angelo e, dopo aver fatto chiudere gli occhi a Sam e Dean, riprende la sua forma facendo sparire Alastair. Non appena Anna sparisce, Dean recupera il coltello lasciato cadere dal demone, mentre Castiel e Uriel se ne vanno per cercare Anna fuggita in Paradiso. Rimasti soli, Dean decide di confessare tutto a Sam e liberarsi dal fardello che porta sulle spalle: nonostante sulla Terra siano passati solo quattro mesi, all'Inferno lui c'\u00e8 stato per ben quarant'anni. Confessa che per i primi trenta anni era stato torturato ogni giorno dai demoni i quali nelle loro torture arrivavano a togliergli ogni singolo lembo di pelle che, regolarmente si rigenerava il giorno dopo per far ricominciare la tortura con conseguenti dolori atroci. Sam chiede allora che cosa sia successo negli ultimi dieci anni e Dean, con le lacrime agli occhi confessa di aver accettato la proposta di un demone, Alastair, di diventare un torturatore: a sua volta \u00e8 diventato uno di quei demoni da lui stesso maledetto che tortura le anime degli uomini. Sam, commosso dalle parole del fratello, gli dice che nessuno avrebbe potuto reggere tanto ma Dean gli confessa che vorrebbe dimenticare tutto.\nResti di famiglia.\nTrama.\nNebraska: Bill Gibson viene ucciso brutalmente da un fantasma. Il caso attira l'attenzione di Sam e Dean che si recano nella casa, messa subito in vendita, dove \u00e8 avvenuto l'omicidio, ma mentre indagano, si accorgono che i nuovi proprietari stanno per entrare in casa. La famiglia Carter, composta dal padre Brian, dalla madre Susan e dai figli Kate e Danny si sta trasferendo grazie all'aiuto dello zio Ted. La famiglia, ad eccezione di Kate, sembra felice della nuova casa, speranzosi di un nuovo buon inizio in un'altra citt\u00e0, dopo la morte del figlio Andy. Per poter continuare le indagini, Sam e Dean si fingono ispettori edili e convincono la famiglia ad andare in un motel con la scusa di aver trovato alcune irregolarit\u00e0. Poco dopo i due si recano dalla signora Curry, cameriera del signor Gibson, che racconta loro di quanto fosse riservato l'uomo e che aveva perso sua moglie durante il parto, mentre la figlia Rebecca \u00e8 morta suicida 20 anni dopo. Inoltre fa notare che sentiva uno strano fruscio provenire dalle pareti. Successivamente Ted scopre che la casa non ha irregolarit\u00e0 e aiuta la famiglia Carter nel trasloco. Sam e Dean, dopo aver scoperto che i Carter hanno occupato la casa, li osservano da lontano ma tutto sembra tranquillo, perlomeno da fuori. Mentre Danny \u00e8 in camera sua, il fantasma si mostra a lui senza spaventarlo. Poco dopo compare una scritta sul muro del soggiorno \"Go\" e Brian pensa che sia stato uno scherzo del figlio che viene richiamato, ma Danny racconta la verit\u00e0 e parla loro di una ragazza che vive nei muri della casa e che vuole mandare via gli adulti della famiglia. Contemporaneamente, anche Kate nota strane presenze in camera sua e le sue grida attirano l'attenzione dei suoi genitori. Intanto Sam e Dean non appena sentono delle urla irrompono in casa e avvertono i Carter che sono in pericolo. Proprio mentre Brian sta per cacciarli, vengono attirati in giardino dal loro cane che abbaia e dove trovano un altro messaggio scritto col sangue \"Too late\". Inoltre Sam e Dean notano che l'Impala ha le ruote bucate e le armi riposte nel cofano sono state rubate. Dopo aver constatato che anche l'auto dei Carter \u00e8 fuori uso, Kate grida appena vede il fantasma tra i cespugli. Dean propone di rientrare in casa e sigillare le entrate col sale, ma Ted insiste per andare via. Attraverso delle foto, Kate riconosce il fantasma di Rebecca cos\u00ec i fratelli Winchester tornano a indagare. Dopo un po' riappare il fantasma che per\u00f2 riesce ad attraversare il cerchio di sale e ad attaccare Dean con un coltello. Avendo compreso che non si tratta di un fantasma, riescono a metterla momentaneamente in fuga, convincendo la famiglia a fuggire. Una volta fuori per\u00f2, i genitori si rendono conto che il piccolo Danny \u00e8 sparito. Il gruppo si divide: Dean, accompagnato dallo zio Ted, torna in casa per cercare il bambino e qui trova nel muro un passaggio segreto che lo conduce al nascondiglio del \"fantasma\", dove trova resti di animali, ma non riesce ad evitare che questi uccida lo zio Ted. Intanto Sam sta continuando le sue ricerche e, attraverso un diario trovato in soffitta, scopre che il vecchio assassinato aveva abusato della figlia Rebecca, che aveva dato alla luce una bambina, tenuta nascosta e segregata in quella casa e ridotta ad uno stato animalesco. Intanto Dean trova il piccolo Danny e cerca di metterlo in salvo, ma viene attaccato ed \u00e8 costretto ad uccidere l'assalitore, che si rivela essere un secondo figlio di Rebecca, anch'egli segregato a vita nella casa. Intanto all'esterno della casa la figlia di Rebecca attacca Kate e Susan e sar\u00e0 Brian ad ucciderla per salvarle. Il caso ora \u00e8 chiuso e la famiglia Carter, pur sconvolta per la morte dello zio Ted, \u00e8 salva. Sam e Dean si rimettono in viaggio e Dean continua i suoi racconti sull'Inferno: con molta vergogna, confessa che provava piacere nel torturare le anime, perch\u00e9 quando torturava spariva tutto il dolore provato come vittima delle torture e che sia questo ci\u00f2 che lo abbia devastato pi\u00f9 di ogni altra cosa.\nLa settimana della magia.\nTrama.\nIowa: un vecchio mago, Jay, mentre mostra dei trucchi di magia a una ragazza viene deriso da un giovane mago, Patrick Vence. Poco dopo Jay incontra i suoi colleghi Vernon e Charlie, per osservare le esibizioni dei giovani maghi. Mentre stanno discutendo sulla presunta bravura di uno dei candidati, Jay confessa di voler provare un numero di magia, il Tavolo della Morte, ma i colleghi glielo sconsigliano in quanto l'ultima volta che Jay lo ha eseguito ha rischiato di morire. Mentre Jay esegue il numero con non poche difficolt\u00e0, sotto lo sguardo dei suoi colleghi dietro le quinte, nello stesso momento Vence, che si trova fuori al teatro, muore misteriosamente accoltellato dagli stessi pugnali usati nel numero di Jay. Sam e Dean si recano sul posto per indagare e si fermano a osservare uno strambo numero di Jeb Dexter, un giovane mago abbastanza famoso ed eccentrico. Interrogando l'assistente della vittima, scoprono che Vence aveva molti nemici perch\u00e9 rubava i trucchi degli altri maghi. Inoltre la ragazza dice di aver trovato tra le sue cose una carta raffigurante dei pugnali che non apparteneva al ragazzo, in quanto odiava i trucchi con le carte. Nel frattempo Charlie chiede a Jay come abbia fatto a liberarsi dal Tavolo della Morte, ma il mago troppo preso dal suo successo non risponde e dice solo di voler provare un altro numero, l'Executioner, che neanche Houdini era riuscito a fare. Charlie, incredulo, cerca di dissuaderlo ma Jay \u00e8 fin troppo sicuro. Mentre Jeb Dexter si pavoneggia con Jay raccontandogli le sue esibizioni, intanto Dean, fingendosi un agente, interroga Charlie e Vernon chiedendogli informazioni sulla misteriosa carta ritrovata su Vence e i due gli forniscono un indirizzo al quale dovr\u00e0 chiedere di un certo \"Chief\". Ma quando Dean si reca in quel posto, si rende conto che \u00e8 un locale sadomaso per gay. I due vecchi maghi avevano capito che Sam e Dean non sono veri agenti, ed essendo gi\u00e0 loro \"imbroglioni\" non hanno creduto ai ragazzi che a quel punto dicono di essere aspiranti maghi. Intanto nel motel, Sam viene raggiunto da Ruby e dice che Lilith \u00e8 riuscita a rompere 34 sigilli e che deve essere uccisa immediatamente prima che Lucifero venga liberato, ma lui si rifiuta di usare ancora i poteri. Quella sera, durante lo spettacolo di Jay, Sam e Dean assistono increduli, ma nello stesso momento Jeb, che si trova nella sua stanza, muore impiccato e gli viene trovata accanto la carta dell'impiccato. Notata la strana coincidenza, a quel punto i fratelli giungono alla conclusione che Jay stia davvero usando la magia. Successivamente i fratelli Winchester irrompono nella stanza di Jay e, puntandogli le pistole contro, gli intimano di confessare l'incantesimo che ha usato, ma l'uomo non capisce di cosa parlano. Dopo averlo legato per accertarsi che sia estraneo ai fatti, Jay riesce a scappare e nel frattempo arriva la polizia, chiamata in precedenza da Jay, che arresta i fratelli Winchester. Quella sera Jay si esibisce ancora nel Tavolo della Morte e questa volta a perdere la vita \u00e8 Charlie che muore allo stesso modo di Vence. A quel punto Jay, sconvolto, fa liberare i Winchester per farsi aiutare. Sam sospetta che gli incantesimi siano opera di qualcuno che \u00e8 molto vicino a Jay e pensa possa essere Vernon. Con una scusa, Jay chiama Vernon che si allontana dalla sua stanza, permettendo ai Winchester di indagare. Al teatro, Jay dice all'amico che non ha pi\u00f9 intenzione di esibirsi dopo la morte di Charlie, ma Vernon si arrabbia. Mentre i due discutono ecco che appare davanti ai loro occhi Charlie, ringiovanito, lasciando tutti senza parole, e confessa di aver ricevuto un incantesimo per l'immortalit\u00e0 da P.T. Barnum. Charlie a questo punto propone la stessa cosa agli amici: Vernon sta per accettare, ma Jay \u00e8 restio e rifiuta. Proprio in quel momento arrivano Sam e Dean a fermarli, ma vengono bloccati da Charlie. Jay, prima di accoltellarsi, mette una carta nella tasca di Charlie, facendolo cos\u00ec morire per sempre. Il giorno dopo Sam e Dean provano a rincuorare Jay, ormai abbandonato anche da Vernon, dicendogli che ha fatto la cosa giusta ma non ci riescono dato che il mago non trova giusto aver ucciso un amico. Poco dopo Dean vorrebbe andare a bere qualcosa con il fratello ma Sam preferisce fare una passeggiata da solo. In realt\u00e0 il ragazzo si reca da Ruby e le dice di essere pronto a uccidere Lilith perch\u00e9 non vuole ridursi come Bobby, costretto a cacciare per tutta la vita.\nInferno a scuola.\nTrama.\nFairfax, Indiana. Alla Truman High School una ragazza, Taylor, viene insultata da un gruppo di cheerleaders perch\u00e9 \u00e8 andata a letto con un ragazzo. Una sua compagna, April Dawkins, prova a consolarla ma Taylor reagisce male e la insulta per il suo aspetto fisico. Il giorno dopo, April aggredisce Taylor con violenza nel bagno della scuola, fino a ucciderla. Dagli occhi della ragazza escono delle lacrime nere, segno di una possessione demoniaca. April viene portata in un centro di disturbi mentali dopo aver detto di essere stata posseduta e Sam, fingendosi un agente, le chiede maggiori dettagli. Sam e Dean decidono cos\u00ec di indagare meglio nella scuola che per un breve periodo \u00e8 stato anche il loro ex liceo. Flashback: nel 1997 e Sam e Dean cominciano un nuovo liceo. Dean \u00e8 gi\u00e0 uno dei ragazzi pi\u00f9 popolari della scuola e ha molte pretendenti al seguito, mentre Sam vuole cercare di passare inosservato il pi\u00f9 possibile. I due fratelli vivono la loro situazione in maniera opposta: Dean \u00e8 entusiasta della vita che fanno con il padre, mentre Sam non ne pu\u00f2 pi\u00f9 di vivere cos\u00ec e di doversi sempre trasferire. Nel presente Dean e Sam riescono a farsi assumere nel liceo rispettivamente come insegnante di ginnastica e come inserviente. Mentre i due indagano, accade qualcosa di strano: un ragazzo insulta e deride il \"secchione\" della classe il quale reagisce violentemente attaccando il compagno infilandogli una mano nel tritacarne. Poco dopo, Sam lo interroga scoprendo che come April, \u00e8 stato posseduto da un fantasma. Dean intanto scopre che in quella stessa scuola si era suicidato Barry Cook, compagno di classe di Sam. Flashback: Sam si ritrova nel cortile a difendere l'amico Barry dal bulletto Dirk McGregor Jr che viene messo K.O. da Sam, divenendo cos\u00ec suo malgrado l'eroe della scuola. Sam \u00e8 stanco della sua vita frenetica, parla del suo sogno di una vita normale e stabile in un tema in classe, attirando su di s\u00e9 l'attenzione del professor Wyatt. Intanto Dean si scambia effusioni con Amanda, una delle ragazze pi\u00f9 belle del liceo, ma appena vede che la ragazza insiste per presentarlo ai genitori si fa scoprire con un'altra. Nel presente Sam e Dean trovano le ossa di Barry e le bruciano. Quando tornano a scuola Sam viene attaccato da una studentessa posseduta che per\u00f2 riesce a scacciare con del sale. Dean scopre cos\u00ec che tutti e tre i ragazzi prendevano lo stesso autobus, guidato dal padre di Dirk, il bullo che perseguitava Barry. I fratelli Winchester si recano a casa del signor McGregor e scoprono che quest'ultimo \u00e8 morto avendo avuto problemi di droga a seguito della morte della madre e dopo essere stato preso di mira da altri compagni di scuola. Chiedono cos\u00ec al padre dove sia sepolto il figlio ma l'uomo dice loro che \u00e8 stato cremato, ad eccezione di una ciocca di capelli che custodisce nella Bibbia che tiene nell'autobus. Giunti sull'autobus, i due vengono attaccati dall'autista, Eddie, che viene posseduto ma Sam e Dean riescono a esorcizzarlo. Poco dopo Sam viene attaccato da un altro ragazzo posseduto e mentre sta avendo la peggio, Dean riesce a bruciare la ciocca di capelli, salvando il fratello. Flashback: arriva John che dice ai figli che stanno partendo trovando Dean felice per la notizia mentre Sam \u00e8 triste perch\u00e9 stava cominciando ad ambientarsi di nuovo. Nel presente Sam decide di tornare al liceo prima di andare via con Dean e va dal professor Wyatt il quale, dopo poco, lo riconosce chiedendogli se era riuscito d esaudire i suoi desideri e se era felice. A quella domanda, Sam non risponde riflettendo sulla sua felicit\u00e0 e sul senso di quella domanda.\nIl canto della sirena.\nTrama.\nBedford, Iowa: a casa Jeffries, Vicki Benson sta preparando la cena in attesa del ritorno del marito, Adam che rincasa pi\u00f9 nervoso che mai e quando Vicki gli comunica che sono stati invitati ad una festa di un loro caro amico, Adam reagisce in malo modo costringendo la donna a disdire l'impegno. Poco dopo i due cominciano a litigare e, in uno scatto di nervi, Adam uccide Vicki. L'indomani, Sam e Dean fingendosi avvocati, si recano in prigione, dov'\u00e8 tenuto Adam, il quale, riconoscendosi colpevole, minaccia il suicidio nel caso in cui non gli venga assegnata la pena di morte. Durante l'interrogatorio svolto dai fratelli Winchester, Adam nega qualsiasi sensazione di possessione e, quando Dean gli mostra un conto molto salato in un locale a luci rosse, Adam racconta che durante l'addio al celibato di un suo amico incontr\u00f2 una donna, Jasmine, con la quale fu subito un colpo di fulmine. La donna, della quale non sa nulla ad eccezione del nome, gli disse che se la moglie fosse morta, loro avrebbero potuto vivere la loro storia liberamente. Nello stesso momento, in un altro locale a luci rosse, Lenny sta ammirando la bellezza di una ballerina, Belle. Poco dopo i due escono insieme e si recano a casa di lui dove, dopo essersi assicurato che la madre dormisse, Lenny comincia a corteggiarla per poi finire travolto dalla passione con lei. La scena si sposta sul riflesso di Belle che viene mostrata per quello che \u00e8: cio\u00e8 una sirena che tramite i baci ruba la linfa vitale alle sue vittime, attirate a s\u00e9 con il suo corpo e la sua voce. Mentre i due si stanno baciando, Belle ordina a Lenny di uccidere la madre per poter vivere tranquilli, insieme. Dopo un attimo di esitazione, Lenny ubbidisce all'ordine e, dopo aver ucciso la madre, torna da Belle che per\u00f2 se n'\u00e8 andata. Sam e Dean, ora agenti federali, giungono sul posto e Sam comincia ad ipotizzare che si tratti di una sirena. Continuando le sue ricerche, contatta Bobby il quale gli comunica che per uccidere una sirena \u00e8 necessario un coltello di bronzo immerso nel sangue di una vittima. Sam si reca dalla dottoressa Cara Roberts che lavora sul caso e qui scopre che nel sangue delle vittime c'\u00e8 molta ossitocina. Quando arriva anche Dean, che nota subito un certo feeling tra Sam e Cara, si occupa di Nick Monroe, un vero agente federale che dubita dei fratelli Winchester. La sera Sam e Dean si dividono: Dean si reca in un locale a luci rosse dove incontra Nick il quale gli fa una confessione riguardo al caso: su ogni scena del crimine \u00e8 stato trovato un petalo di giacinto, cosa che fa venire in mente qualcosa a Dean. Sam invece, \u00e8 ancora nell'ufficio di Cara a fare ricerche e, mentre i due parlano del caso, si lasciano andare alla passione. Intanto Dean \u00e8 fuori del locale appostato con Nick quando gli fa bere dalla sua fiaschetta del whisky. Subito dopo la voce di Nick cambia: lui \u00e8 la sirena. Avendo capito che Nick non \u00e8 umano, Dean tenta di attaccarlo ma subito viene ammaliato, e avvelenato, da Nick che gli ordina di uccidere Sam. I due ora si recano da Sam che sta aspettando nel motel e, appena lo vede, Dean prova ad attaccarlo e Nick decide cos\u00ec di avvelenare anche Sam. Comincia una lotta furiosa tra i due fratelli che sta per sfociare nel peggiore dei modi. Fortunatamente, arriva Bobby che riesce ad uccidere Nick e a far risvegliare Sam e Dean dall'incantesimo. L'indomani, dopo aver chiarito che tutto ci\u00f2 che \u00e8 successo \u00e8 stato a causa della sirena, Sam e Dean partono per un nuovo caso.\nQuando la morte \u00e8 in vacanza.\nTrama.\nWyoming: due amici, Pete Hensley e Jim Jenkis, appena usciti dal bar, vengono aggrediti da un ladro che, minacciandoli con una pistola, li obbliga a dargli il portafoglio. Intanto un passante, distratto dalla scena, urta contro un cassettone della spazzatura e il forte rumore spaventa il ladro che spara un colpo al petto di Jim. Pete cerca subito di soccorrere l'amico, credendolo morto, ma poco dopo l'uomo rinviene miracolosamente e si rialza come se non fosse successo niente. Inoltre entrambi notano che Jim non ha alcun segno di ferita. Intanto Bobby riferisce ai fratelli Winchester che nel Wyoming nessuno muore pi\u00f9: persone che si risvegliano dal coma dopo che i parenti che hanno staccato la spina e altri che sono completamente illesi dopo aver subito gravi incidenti. Sam e Dean si recano sul posto per indagare e, fingendosi blogger, intervistano Jim. L'uomo non sa spiegarsi il fatto di essere ancora vivo, nonostante il proiettile nel cuore, e comincia a pensare a un segno divino, dicendo che Dio gli abbia voluto dare una seconda possibilit\u00e0. Dopo essersi assicurati che l'uomo non abbia fatto patti con i demoni, Sam e Dean continuano le ricerche per capire di cosa si tratta e scoprono che l'ultima persona a morire in citt\u00e0 \u00e8 stata un bambino, Cole Griffith. I due si recano sulla tomba del giovane defunto con l'intento di invocare il suo spirito, ma vengono sorpresi dal custode del cimitero che si rivela essere Alastair. Il demone mette KO Dean, lanciandolo contro una lapide, ma Sam resiste ai poteri di Alastair e riesce ad allontanarlo. Tornati al motel, Sam nasconde a Dean di essersi battuto con Alastair ricorrendo ai suoi poteri e, dopo aver parlato con Bobby, scoprono che secondo una profezia bisogna sacrificare due Mietitori in una notte di luna piena per poter aprire un altro dei 66 sigilli. Preoccupati per la situazione, per trovare il Mietitore rapito devono tramutarsi in spiriti e viene in loro aiuto la sensitiva Pamela che riesce a separare lo spirito dei due ragazzi dal corpo. Sam e Dean, diventati spiriti, girano per la citt\u00e0 e, da una finestra della casa di Cole Griffith, vedono il fantasma del bambino. Intanto la signora Griffith, convita che lo spirito di suo figlio sia ancora con lei, chiede a Cole di dare segno della sua presenza e il bambino fa muovere degli oggetti, ma appena lancia dei palloni verso i fratelli Winchester, la donna scappa spaventata. Sam e Dean parlano con Cole che, dopo aver raccontato loro com'\u00e8 morto, dice di essere scampato al Mietitore prima che lui diventasse \"fumo nero\", ma non rivela dove lo ha visto. I fratelli Winchester capiscono che il Mietitore \u00e8 stato rapito da un demone; dopo un po' compare lo spirito di una ragazza che Dean riconosce: \u00e8 Tessa, la Mietitrice conosciuta quando lui era in coma. I ragazzi avvisano Tessa di quello che sta accadendo e le chiedono di allontanarsi momentaneamente dalla citt\u00e0, ma anche lei viene rapita da un demone che la travolge in un fumo nero. Ottenuta la fiducia di Sam, Cole rivela di aver visto il fumo nero alle pompe funebri e insegna ai ragazzi come spostare gli oggetti e teletrasportarsi. Alle pompe funebri, Dean e Sam si scontrano con dei demoni e incontrano Alastair che li blocca con catene di ferro e proiettili al sale. Alastair comincia il rito e con una falce uccide il primo Mietitore, ma proprio mentre sta per uccidere Tessa, i fratelli riescono a far cadere il lampadario sul demone, liberando la Mietitrice. Nel frattempo un altro demone sta attaccando Pamela con l'obiettivo di uccidere i corpi di Sam e Dean; la sensitiva riesce a svegliare Sam ma viene accoltellata dal demone. Prima che il demone colpisca anche lui, Sam riesce a esorcizzarlo con i suoi poteri, lasciando Pamela impietrita. Mentre Alastair continua a perseguitare Dean, interviene Castiel che cattura il demone e si complimenta con Dean per il lavoro svolto in quanto ha impedito l'apertura di un altro sigillo. Cole, grazie all'incoraggiamento di Dean, capisce che \u00e8 il momento di trapassare e trova la forza di lasciar andare la madre. Tessa, prima di andare via, rivela a Dean che non deve interpretare il suo ritorno alla vita come un segno positivo e che sicuramente si imbatter\u00e0 in qualcosa di brutto. Inoltre gli consiglia di affidarsi unicamente al suo istinto, diffidando dei miracoli. Alla fine Pamela riporta lo spirito di Dean nel suo corpo e prima di morire mette in guardia Sam dicendogli che, anche se usati a fin di bene, i suoi poteri lo metteranno in pericolo.\nSulla punta di uno spillo.\nTrama.\nCheyenne, Wyoming: Castiel trova un angelo morto e, preoccupato per l'accaduto, si reca con Uriel da Sam e Dean chiedendo il loro aiuto. Ma in quel momento Dean si rifiuta di aiutarli perch\u00e9 \u00e8 ancora arrabbiato per la morte di Pamela. Uriel gli chiede di mettere da parte le emozioni perch\u00e9 c'\u00e8 un pericolo imminente: sette angeli sono stati uccisi in circostanze misteriose e se altri angeli continueranno a morire non saranno in grado di vincere la guerra. Gli angeli sospettano che dietro le morti dei loro commilitoni ci sia qualche demone: dopo aver catturato Alastair, non sono riusciti a ottenere molte informazioni dunque pensano che l'unico modo per far parlare il demone sia necessario un torturatore all'altezza. Dean viene teletrasportato di fronte ad Alastair che \u00e8 intrappolato in un pentacolo: Uriel lo costringe a torturare il demone, ma il cacciatore \u00e8 riluttante all'idea di rivivere quello che ha dovuto fare all'inferno. Inizialmente Dean prova a parlare con Alastair ma trovando il demone contrario alla conversazione, comincia a torturarlo a seguito delle provocazioni ricevute. La tortura per\u00f2 non porta ai risultati desiderati: Alastair deride Dean e gli rivela di essersi occupato lui stesso di torturare anche suo padre John quando quest'ultimo fin\u00ec all'inferno. Il demone, inoltre, fa paragoni tra padre e figlio e rende noto a Dean che John venne torturato per ben cento anni rifiutando ogni singolo giorno l'offerta di Alastair di diventare un torturatore, distruggendo ogni sicurezza del demone che, quando si ritrov\u00f2 dinanzi il figlio, pens\u00f2 di avere a che fare con un altro eroe, ma che invece Dean ha ceduto dopo \"soli\" trent'anni. Ci\u00f2 non fa altro che far infuriare Dean verso Alastair e verso s\u00e9 stesso per non essere stato all'altezza del genitore, infliggendo torture sempre pi\u00f9 dolorose al demone. Grazie a Ruby, Sam riesce a scoprire dove si trova il fratello e poi chiede alla ragazza di farle bere il suo sangue, essendo stato in astinenza per molte settimane. Ruby si pratica un taglio sull'avambraccio e, mentre Sam comincia a bere avidamente, la ragazza gli d\u00e0 un bacio e lo consola. Nel frattempo Castiel riceve la visita di Anna, ancora ricercata dagli angeli, che supplica l'amico di fermare la tortura, dubitando che questa fosse la volont\u00e0 di Dio. Anna cerca di far ragionare Castiel, ma lui ormai irremovibile la manda via. Durante la tortura, Alastair sconvolge Dean rivelandogli la verit\u00e0: \u00e8 stato lui a spezzare il primo sigillo che consisteva nella tortura di anime all'inferno da parte di un uomo giusto. Secondo i loro piani doveva essere John, ma visto che fu impossibile persino per Alastair convincerlo decisero di ripiegare su Dean (molto probabilmente fu questa la ragione per cui il demone degli incroci aveva dato solo un anno di vita a Dean in cambio della resurrezione di Sam). Proprio mentre Dean, distrutto, decide di uccidere Alastair, il pentacolo viene rovinato da una perdita d'acqua di una tubatura e il demone attacca Dean. Castiel interviene in aiuto del cacciatore, ma mentre Alastair si appresta a forzare Castiel a lasciare il suo tramite umano, arriva Sam che grazie al suo potere, ora rafforzato, riesce a torturare Alastair e a farlo confessare: non \u00e8 Lilith che si cela dietro le uccisioni degli angeli, i demoni non c'entrano nulla. Questa volta Sam uccide il demone, sotto lo sguardo sconvolto di Castiel che comincia a pensare che la morte degli angeli possa essere collegata alla volont\u00e0 divina perch\u00e9 la loro guarnigione sta perdendo la guerra contro i demoni. A quel punto Castiel, vessato dal dubbio, si rivolge ad Anna per farsi aiutare, ma l'angelo gli dice che dovr\u00e0 prendere da solo le sue decisioni e che il suo cammino potrebbe condurlo alla disobbedienza. Tornato sul luogo dove era tenuto prigioniero Alastair si chiede come abbia fatto il demone a liberarsi o chi possa averlo aiutato. Messo alle strette, Uriel confessa di aver liberato il demone e ucciso gli angeli perch\u00e9 odia l'umanit\u00e0 e vuole far risorgere Lucifero. Uriel invita Castiel a unirsi nella sua missione di \"conversione\", rinnegando Dio, ma al rifiuto dell'angelo ne scaturisce un combattimento. Quando Uriel sta per ucciderlo, repentinamente interviene Anna che lo pugnala. Castiel si reca da Dean in ospedale per raccontargli tutto, ma il ragazzo \u00e8 sconvolto dalle rivelazioni fatte da Alastair, alle quali Castiel non pu\u00f2 che dare conferma e lo rassicura dicendogli che come ha fatto cominciare tutto, pu\u00f2 anche fermarlo ma Dean gli dice che non \u00e8 abbastanza forte per salvare il mondo intero.\n\u00c8 una vita terribile.\nTrama.\nI fratelli Winchester si trovano a vivere in vite alternative. Dean, nei panni di Dean Smith, si sveglia, fa una colazione salutare, si prepara e si reca al lavoro: \u00e8 uno dei responsabili di un'importante compagnia di marketing. Sam, nei panni di Sam Wesson, si sveglia e di corsa si prepara per andare al lavoro: \u00e8 un dipendente nella stessa compagnia di Dean. A fine giornata Dean sembra felice nella sua routine lavorativa mentre Sam \u00e8 nervoso, anche per gli strani incubi che ogni notte fa: vampiri, fantasmi e mietitori. Sam e Dean s'incrociano pi\u00f9 volte in ascensore e qui Sam racconta a Dean dei suoi sogni, nei quali \u00e8 presente anche Dean, ma quest'ultimo \u00e8 molto scettico. La routine nell'azienda viene sconvolta dal suicidio di Paul, un collega di Sam, che ultimamente era ossessionato dal lavoro. Poco dopo anche Ian, un altro collega di Sam, inizia ad avere gli stessi problemi e gli viene ordinato di fare rapporto all'ufficio di Dean che gli dice di correggere un errore fatto nel suo modulo. Il ragazzo comincia ad avere una reazione esagerata e continua a scusarsi fino a scappare in bagno. Dean preoccupato lo segue e, sconvolto nel vedere che improvvisamente esce acqua da tutti i rubinetti del bagno, non riesce a fermare Ian che si suicida con una matita. Proprio mentre Dean si china per soccorrerlo vede il riflesso di qualcuno in uno specchio, ma quando si gira non c'\u00e8 nessuno. A quel punto Dean convoca Sam nel suo ufficio per cercare di capire cosa sta succedendo. Sam capisce che Dean ha visto un fantasma e lui gli mostra delle ricerche: i colleghi morti erano stati convocati dalle risorse umane nell'ufficio 1444. I due si recano nella misteriosa stanza, un ufficio abbandonato e convertito in deposito, dove vengono aggrediti da un fantasma. I due riescono a scacciare lo spirito, usando una chiave inglese di ferro, rimanendo sorpresi di come abbiano fatto. Nell'appartamento di Dean, i due fanno ricerche e trovano un video dei Ghostfacers che spiega come combattere i fantasmi (affermano d'altronde che i fratelli Winchester gli hanno insegnato come combattere i demoni con pallottole di sale, ferro e bruciare i resti degli spiriti). Inoltre scoprono che il fantasma \u00e8 il fondatore dell'azienda, P.T. Sandover, che ha dato tutta la sua vita al lavoro e che in passato ci sono stati altri suicidi misteriosi. Armati di sale e attrezzi di ferro, i due tornano nell'azienda. Mentre si trovano nella stanza 1444, un agente della sicurezza nota Sam e lo porta via, Dean invece rimane nascosto e trova un guanto appartenuto a Sandover. Intanto la guardia che ha catturato Sam muore per mano del fantasma in ascensore. Giunti dove si trova il cimelio del fantasma, compare Sandover e i due lo affrontano e lo sconfiggono, bruciando i guanti. I ragazzi sono sconvolti e al contempo eccitati per aver affrontato un fantasma, tanto che Sam propone a Dean di abbandonare tutto e iniziare a cacciare fantasmi, sentendo che quello \u00e8 il loro destino, ma Dean rifiuta in quanto la vita che propone Sam \u00e8 irrealizzabile. Tuttavia il giorno dopo Dean riceve la visita del suo capo che gli propone un aumento e un'importante promozione ma questi rifiuta e d\u00e0 le dimissioni, dicendo che quella non \u00e8 la vita che vuole. Ridendo, il suo capo sfiora la testa di Dean, al quale torna la memoria, e si presenta: egli \u00e8 l'angelo Zaccaria, il capo di Castiel. L'angelo ha fatto tutto ci\u00f2 per far vedere a Dean che lui \u00e8 la persona adatta per il compito che gli angeli hanno in serbo per lui nella lotta all'Apocalisse, anche perch\u00e9 la vita del cacciatore \u00e8 quella che lui ha sempre voluto e non gli \u00e8 stata imposta da altri.\nIl mostro alla fine del libro.\nTrama.\nI fratelli Winchester sono sulle tracce di un fantasma. Le ricerche li portano in un negozio di fumetti dove il gestore, a seguito delle domande fatte dai ragazzi, gli chiede se stavano recitando in un gioco di ruolo basato sulla collana di libri \"Supernatural\". I due non capiscono di cosa parli e il gestore mostra loro i libri che parlano delle vicende di due fratelli, Sam e Dean, che danno la caccia ai demoni. Scioccati dalla notizia, Sam e Dean ascoltano le parole del gestore che li informa che il romanzo non \u00e8 molto venduto, ma che comunque \u00e8 abbastanza famoso da avere addirittura una fanbase. Ancora sconvolti dalla notizia, acquistano tutte le copie e tornano al motel dove scoprono che l'autore \u00e8 un certo Carver Edlund, ma \u00e8 un pseudonimo, e che le storie raccontano fedelmente ci\u00f2 che \u00e8 successo ai due nella realt\u00e0. Cos\u00ec decidono di andare dall'editrice, Sera Siege, anche lei accanita lettrice di \"Supernatural\", dispiaciuta che i libri non abbiano avuto il successo meritato. La ragazza, parlando dei libri, va letteralmente in estasi, confessando che a suo avviso Sam \u00e8 l'uomo ideale. Poi comincia a elencare tutti i suoi volumi preferiti e addirittura mostra ai due il tatuaggio anti-possessioni, lo stesso che hanno Dean e Sam. I fratelli Winchester assecondano la ragazza in tutto quello che dice, fingendosi anche loro fan dei libri, con il fine di ottenere il vero nome dello scrittore: Chuck Shurley. Sam e Dean subito si recano da Chuck e chiedono all'uomo come fa a sapere tutto della loro storia. Lo scrittore, inizialmente incredulo, si convince dell'identit\u00e0 dei due quando scopre che i ragazzi parlano di dettagli che stava scrivendo per il nuovo libro. Chuck racconta di come abbia avuto delle visioni che gli mostravano eventi gi\u00e0 avvenuti, altri che tuttora avvengono e che ancora dovranno avvenire. Chuck racconta di un'altra visione: quella notte Lilith, nei panni di una giovane bella donna, copuler\u00e0 con Sam. I due fratelli decidono cos\u00ec di fare l'esatto contrario di ci\u00f2 che ha scritto Chuck nelle nuove bozze. Tuttavia i vari dettagli scritti dall'autore si avverano sempre: Dean viene investito da un minivan, l'Impala viene scassinata e Dean \u00e8 costretto a riparare il vetro con una busta di plastica, il motel \"TOREADOR\" a cui si fulminano alcune lettere dell'insegna che forma la scritta \"RED\" cio\u00e8 il nome del motel indicato da Chuck. Mentre Sam \u00e8 da solo con Chuck gli chiede come mai non abbia menzionato nei romanzi il fatto che lui debba nutrirsi di sangue demoniaco per sviluppare i poteri e lo scrittore gli risponde che quel particolare avrebbe reso il personaggio antipatico. Dean, incredulo che gli eventi che ha tentato di evitare si siano avverati, comincia a sospettare di Chuck e lo affronta, ma l'uomo non sa effettivamente niente. Mentre Dean sta per aggredire Chuck, giunge Castiel che spiega la situazione: Chuck \u00e8 infatti un Profeta del Signore, e i libri che ha scritto saranno conosciuti, in futuro, come \"Il Vangelo dei Winchester\". Chuck \u00e8 sempre pi\u00f9 sconvolto e Castiel spiega che ci\u00f2 che scrive non pu\u00f2 essere cambiato perch\u00e9 \u00e8 destinato ad avvenire. Dean si precipita dal fratello per dirgli tutto e vuole portarlo via dal motel; tuttavia Sam \u00e8 deciso ad aspettare e affrontare Lilith. I due cominciano a discutere: Dean teme che il fratello possa passare \"al lato oscuro\" e gli dice che ha saputo di come lui ha ucciso Alastair e che continua a usare i poteri. Dean va via infuriato, lasciando Sam ad aspettare il demone. Disperato, Dean prega Dio di aiutarlo, per poi essere raggiunto da Castiel. L'angelo non pu\u00f2 aiutare il cacciatore perch\u00e9 non pu\u00f2 interferire in prima persona con una profezia divina, ma gli dice che i profeti sono protetti dagli Arcangeli, i pi\u00f9 potenti esseri a disposizione del Paradiso, che corrono in aiuto dei profeti quando quest'ultimi sono minacciati da un pericolo. Intuito il consiglio, Dean si precipita da Chuck per portarlo al motel. Intanto Lilith giunge da Sam e gli spiega il motivo della visita: ella sa che non sopravvivr\u00e0 all'apocalisse, perci\u00f2 vuole un patto con i fratelli Winchester. Lei smetter\u00e0 di rompere i sigilli in cambio delle teste di Dean e Sam. In un primo momento Sam sembra accettare il patto (che prevede come sigillo copulare con il demone), ma poi attacca Lilith con il coltello di Ruby. In quel momento irrompe Dean con Chuck. La stanza inizia subito a tremare e le finestre si illuminano di una luce accecante. Temendo l'arrivo dell'arcangelo, Lilith abbandona il corpo posseduto e fugge. Tornati sull'Impala, Sam racconta a Dean tutto, che si trova d'accordo con la decisione del fratello di non accettare il patto. Intanto Chuck ha un'altra terribile premonizione. Svegliatosi, si trova davanti Zaccaria, che gli impone di non avvisare i fratelli della visione e gli suggerisce di continuare a scrivere.\nIl salto dello squalo.\nTrama.\nWindom, Minnesota: Kate Milligan, terrorizzata da qualcosa, corre in camera da letto per nascondersi, ma viene trascinata da qualcosa sotto al suo letto. Nella colluttazione cade a terra una fotografia posta sul comodino: \u00e8 John Winchester. Intanto, Sam e Dean sono nell'Impala a riposarsi quando, improvvisamente, squilla il telefono di John: \u00e8 un ragazzo, Adam Milligan, che afferma di essere figlio di John Winchester e che ora ha bisogno del suo aiuto. Inizialmente titubante, Dean viene convinto da Sam a raggiungere quel ragazzo sul quale ha fatto delle ricerche per constatare la sua esistenza. Inoltre consultando il diario di John, Sam scopre che, nell'anno della nascita di Adam, il 1990, John si trovava in Minnesota per cacciare un demone e dunque pensa che l\u00ec abbia avuto una relazione con una donna, ovvero la madre di Adam. I fratelli Winchester danno appuntamento al ragazzo in un locale e, dopo aver constatato che non \u00e8 un demone, versandogli dell'acqua santa nel bicchiere, ascoltano quello che ha da dire: Adam racconta di come John, nonostante fosse spesso assente per il suo lavoro di meccanico, si sia preso cura di lui, gli abbia insegnato a guidare, di quando lo portava alle partite di football e molte altre vicende. Ma Dean dubita che suo padre, cos\u00ec tanto impegnato nel dare la caccia ai demoni e che a stento c'era per lui e Sam, abbia avuto il tempo di dedicarsi a un'altra famiglia. Arrabbiato, Dean gli dice di smetterla di mentire e confessa che lui e Sam sono figli di John. Adam, sorpreso dalla notizia, porta Sam e Dean a casa sua, mostrandogli le foto di famiglia dove \u00e8 presente anche John e lasciando attoniti i fratelli che scoprono di una seconda vita del loro stesso padre cacciatore che gli ha negato un'infanzia normale. A quel punto Adam, incuriosito, chiede a Dean di raccontargli qualcosa di pi\u00f9 su John, ma poich\u00e9 il ragazzo \u00e8 all'oscuro del fatto che il padre cacciasse i demoni preferisce non dirgli nulla. Indagando sulla scomparsa di Kate, Sam scopre che in citt\u00e0 sono ricominciati i furti di cadaveri al cimitero, evento che si era gi\u00e0 verificato nel 1990 e su cui stava lavorando John. Inoltre Sam scopre che nel diario del padre mancano delle pagine relative a quel caso e non ha molti indizi da seguire. In casa Milligan, Dean scopre una grata sotto il letto di Kate: entra nel condotto d'aria e trova tracce di resti umani. Adam, insospettito su alcuni comportamenti dei fratelli Winchester, irrompe nella stanza del motel dove alloggiano e chiede la verit\u00e0 circa il loro mestiere e di cosa sia successo a Kate. Sam decide di raccontare tutto e gli rivela che John era un cacciatore di demoni. Adam, sconvolto dai racconti, si offre di aiutarli, ma Dean vuole lasciarlo fuori dalla caccia. In citt\u00e0 sparisce un'altra persona, Joe Barton, e interrogando la moglie, Dean scopre che era un vicesceriffo che si occup\u00f2 del caso dei corpi scomparsi nel 1990 e che fu aiutato da uno \"specialista\" (cio\u00e8 John Winchester). Nel frattempo Sam e Adam scappano dal motel, inseguiti dal demone che si nasconde nei condotti dell'aria e nei tombini, ma fortunatamente viene in loro aiuto Dean. I fratelli Winchester capiscono che il demone si vuole vendicare degli affetti di John Winchester, motivo per cui Dean propone di mettere in salvo Adam, portandolo da Bobby, ma Sam gli dice che \u00e8 meglio addestrare il ragazzo a difendersi dai demoni perch\u00e9 scappare non risolver\u00e0 il problema. Inoltre Sam mette in guardia Adam dal fatto che se vorr\u00e0 intraprendere questa vita dovr\u00e0 rinunciare a molte cose, in particolare ai legami affettivi che verrebbero esposti ai pericoli. Dean meravigliato di come Sam, inizialmente riluttante alla vita da cacciatore che odiava, ora parli come suo padre e gli chiede di lasciar stare il ragazzo che non dovrebbe precludersi la possibilit\u00e0 di avere una vita normale. Ma Sam gli fa notare che Adam, in quanto figlio di un cacciatore, \u00e8 gi\u00e0 condannato perch\u00e9 prima o poi i demoni faranno del male anche a lui. A casa Milligan, mentre Sam e Adam creano delle protezioni con il sale, entra Kate che corre ad abbracciare il figlio. Sam, sospettoso, dubita che quella donna sia veramente Kate, ma Adam, rivelatosi un demone, colpisce Sam alla testa. Al cimitero, Dean entra in una cripta dove inizialmente trova il corpo di Joe, ma quando rinviene anche quello di Kate e Adam capisce che Sam \u00e8 in pericolo. Sam si risveglia legato ad un tavolo e capisce che Adam e Kate sono Ghoul, demoni che si cibano di morti assumendo l'aspetto e la memoria della loro ultima vittima. Mentre torturano Sam, i due demoni confessano di essere i figli del demone ucciso da John nel 1990. Sam sta per essere ucciso quando, fortunatamente, interviene Dean. I fratelli bruciano il corpo di Adam, dispiaciuti di aver perso un fratello. Mentre sono in viaggio, Dean confessa al fratello di essere fiero di lui in quanto si \u00e8 comportato proprio come avrebbe fatto, e voluto, loro padre.\nIl rapimento.\nTrama.\nDean sta sognando di trovarsi in una baia a pescare quando improvvisamente gli appare Castiel. L'angelo informa il ragazzo che devono vedersi per parlare, in quanto neanche i sogni di Dean sono sicuri. Dean si sveglia e con Sam si reca sul posto indicato, dove notano uno di quei simboli enochiani che Anna disegn\u00f2 per mandare via gli angeli e capiscono che c'\u00e8 stato uno scontro. I fratelli Winchester trovano Castiel tra le macerie e, dopo averlo soccorso, si rendono conto che quello non \u00e8 Castiel ma \u00e8 l'uomo che fa da tramite all'angelo: Jimmy Novak. L'uomo affamato, mentre divora vari hamburger, confessa di non mangiare da mesi e non ricorda nulla di quello che \u00e8 successo mentre l'angelo era nel suo corpo, dunque non sa neanche quale fosse il messaggio da riferire a Dean. Dopo essersi saziato, racconta ai due della sua vita: Jimmy vive a Pontiac, in Illinois, ha una moglie, Amelia, e una figlia, Claire, ed \u00e8 una persona molto devota. Una notte viene colpito da un attacco epilettico e comincia ad avere i primi contatti con l'angelo Castiel. Devastato dall'esperienza di aver fatto da tramite a un angelo, Jimmy vorrebbe tornare dalla sua famiglia, ma Sam si oppone in quanto teme che un demone possa fargli del male. Quella notte Sam esce di nascosto per bere il sangue di Ruby che nasconde in una fiaschetta e Jimmy ne approfitta per scappare. Flashback: Mentre preparava la cena, Jimmy immerse un braccio in una pentola di acqua bollente sotto gli occhi della moglie che tent\u00f2 di fermarlo, ma lui le disse che \u00e8 stato un angelo, Castiel, a ordinarglielo per dimostrargli la sua fede. Amelia pensa che Jimmy sia malato e non crede al fatto che lui sia stato scelto da un angelo. L'uomo la tranquillizza e le chiede di avere fiducia, ma la donna ritenendolo pazzo, gli fa capire che se non intraprender\u00e0 una cura non gli permetter\u00e0 di vedere la figlia. Jimmy esce di casa e Castiel entra nel suo corpo. Nel presente, mentre Sam e Dean viaggiano sull'Impala alla ricerca di Jimmy, appare Anna che nota qualcosa di strano in Sam e dice loro che ora Castiel \u00e8 stato richiamato in Paradiso per un raduno biblico, motivo per cui Jimmy deve essere protetto. Durante un rifornimento, Sam chiama Ruby con urgenza e le chiede di vedersi al pi\u00f9 presto perch\u00e9 ha bisogno di altro sangue. Jimmy torna a casa, lasciando la moglie sconvolta che lo credeva morto in quanto \u00e8 trascorso un anno dalla sua scomparsa. L'uomo racconta una bugia alla moglie, dicendo di essere stato in una clinica psichiatrica per curarsi ma che ora sta bene, poi chiede perdono dimostrandosi pentito per quello che ha fatto. Pi\u00f9 tardi ricevono la visita di Roger, un caro vecchio amico di Jimmy, che nel vederlo \u00e8 molto felice, ma mentre sono soli l'uomo si rivela essere un demone e minaccia di uccidere Claire. Jimmy si avventa su Roger, ma Amelia spaventata cerca di fermarlo. Jimmy tenta di far capire alla moglie che Roger \u00e8 posseduto, ma lei non gli crede e tenta di scappare dal marito che vorrebbe difenderla. Mentre Roger prende in ostaggio Claire, un'altra demone attacca Jimmy, ma arrivano in tempo Sam e Dean che uccidono Roger. Con molta difficolt\u00e0, Sam tenta di esorcizzare la demone che per\u00f2 fugge. Messi in salvo, Jimmy avverte la moglie che deve scappare il pi\u00f9 lontano possibile insieme alla figlia perch\u00e9 che se stanno con lui rischiano di morire. Dopo averli salutati, una demone si impossessa di Amelia e rapisce la figlia. Intanto sull'Impala, Dean chiede a Sam come mai in certi momenti i suoi poteri sono pi\u00f9 forti mentre in altri si rivelano pi\u00f9 deboli, ma il fratello si rifiuta di parlarne. Pi\u00f9 tardi ricevono una telefonata: \u00e8 la demone che dice a Jimmy di tenere in ostaggio la moglie e la figlia, e gli d\u00e0 appuntamento in una fabbrica abbandonata. Sam e Dean accompagnano Jimmy nel posto indicato dal demone e si separano. Mentre Jimmy \u00e8 da solo inveisce al cielo, rivolgendosi a Castiel, che non ha mantenuto la parola promessa, ovvero proteggere la sua famiglia. Jimmy, Sam e Dean vengono catturati da altri demoni e gli rubano le armi. Mentre Sam cerca di convincerli a lasciar andare gli innocenti, la demone che possiede Amelia gli lancia una provocazione in merito al fatto che senza Ruby i suoi poteri perdono forza. La demone spara e ferisce mortalmente Jimmy, poi mentre un altro demone sta per colpire Claire, la ragazzina si libera rivelandosi Castiel. Mentre l'angelo e Dean combattono i demoni, Sam ne ferisce uno e comincia a bere il suo sangue, sotto lo sguardo imperterrito e spaventato del fratello. Recuperati al massimo i poteri, Sam riesce a esorcizzare la demone, salvando Amelia. A battaglia finita, Castiel va da Jimmy a dargli l'ultimo saluto, rivelandogli che adesso il tramite predestinato \u00e8 la figlia, ma che lui andr\u00e0 in Paradiso. Jimmy non vuole che la figlia sia il tramite e gli supplica di prendere di nuovo lui. Castiel torna nel corpo di Jimmy, guarendolo da ogni ferita, e quando Dean gli chiede qual era il messaggio che doveva dargli, lui risponde che durante la sua assenza ha capito che lui serve solo il Paradiso e non gli uomini. Mentre sono in viaggio, Sam si aspettava una reazione di rabbia da parte di Dean in merito a quello che ha fatto, ma quest'ultimo gli risponde che \u00e8 solo stanco di discutere. I due vengono interrotti da una chiamata di Bobby che gli dicono di andare da lui il prima possibile, ma \u00e8 una trappola: appena arrivati, Bobby e Dean rinchiudono Sam nel bunker.\nQuando si rompe la diga.\nTrama.\nSam \u00e8 tenuto rinchiuso nel bunker di Bobby e, nonostante le sue suppliche e le sue urla, viene lasciato l\u00ec dove comincia ad avere delle allucinazioni dovute all'astinenza di sangue demoniaco: vede Alastair che lo tortura; gli appare una sua versione da bambino che gli dice che non \u00e8 bello ci\u00f2 che ha fatto; gli appare sua madre, Mary, che gli dice di essere fiera di lui, che deve combattere per giustizia e che non deve farsi fermare da nessuno neanche dal fratello. Dean e Bobby intanto, discutono riguardo alla disintossicazione di Sam, cui Bobby prova ad opporsi, vista l'imminenza dell'Apocalisse. Bobby vorrebbe usare Sam come \"arma\" contro il male, ma Dean non \u00e8 d'accordo, temendo che questi poteri potrebbero portare Sam sulla strada di non ritorno. Dean, preoccupato, chiede aiuto a Castiel il quale gli confessa che se Sam dovesse assumere abbastanza sangue demoniaco tala da dargli la forza per uccidere Lilith, potrebbe trasformarsi nella prossima creatura che Dean dovr\u00e0 cacciare. Dunque gli ribadisce che dovr\u00e0 essere Dean a uccidere Lilith e salvare il mondo dall'Apocalisse. Pur di salvare il fratello, Dean giura a Castiel di mettersi a servizio degli angeli e dalla volont\u00e0 di Dio. Poco dopo, mente Dean e Bobby si ritrovano a parlare, le urla di Sam cessano e i due accorrono a vedere cosa stia succedendo: Sam \u00e8 impossessato da una strana forza e i due decidono di incatenarlo. La notte per\u00f2, le catene che tengono fermo Sam spariscono e la porta del bunker si apre: \u00e8 opera di Castiel che ha ricevuto l'ordine di liberare Sam. Mentre l'angelo riflette sui suoi dubbi, viene raggiunto da Anna che lo rimprovera perch\u00e9 ha permesso che Sam si esponesse a un grande pericolo. Castiel si dispiace e le fa capire che lui deve obbedire agli ordini, ma Anna viene catturata da altri due angeli che la portano via. Ora Sam \u00e8 libero e dopo un tentativo di opposizione da parte di Bobby, lo colpisce e se ne va. Sam riesce a trovare Ruby e torna nuovamente a nutrirsi del suo sangue. Inoltre gli dice che in un ospedale stanno sparendo dei neonati, necessari a Lilith per nutrirsi. Dopo avere scoperto che Sam \u00e8 fuggito, Dean si mette sulle sue tracce. Prima che esca, Ruby informa Sam che all'ascesa di Lucifero manca solo un sigillo e inoltre comincia a raccontargli che Lucifero venne mandato all'Inferno dopo aver tentato un umano e averlo trasformato in demone. Quindi se Lilith riesce a spezzare l'ultimo sigillo, Lucifero uscir\u00e0 dall'Inferno. Dean riesce a trovare Sam e prova ad uccidere Ruby ma \u00e8 lo stesso Sam a fermarlo dicendogli che lui \u00e8 abbastanza potente da uccidere Lilith. Dean dopo aver visto cosa sia diventato suo fratello lo chiama \"mostro\" scatenando l'ira di Sam. I due cominciano a litigare violentemente e Sam ha la meglio: sta per andarsene quando Dean gli urla di non tornare mai pi\u00f9 se fosse uscito da quella porta. Dopo un attimo di tentennamento, Sam per\u00f2 se ne va, lasciando solo Dean.\nLucifero risorge.\nTrama.\nMaryland, 1972: un prete, posseduto da un demone, durante un suo sermone dice che suo padre, Lucifero, \u00e8 rinchiuso e devono liberarlo. I suoi occhi diventano gialli, rivelandosi Azazel, e spaventa le suore presenti, per poi ucciderle. Nel presente Sam si trova a discutere con Ruby per quanto \u00e8 accaduto. La ragazza prova a consolarlo dicendogli che quando tutto finir\u00e0 potr\u00e0 riappacificarsi con Dean, ma Sam sente che qualcosa in lui \u00e8 cambiato e non pu\u00f2 tornare facilmente dal fratello. Dean invece, sconfortato per quanto successo, parla con Bobby il quale lo incoraggia a non perdere le speranze per salvare Sam. Dean gli confessa che non vuole pi\u00f9 corrergli appresso e non \u00e8 neanche pi\u00f9 sicuro che Sam sia quello che conosceva. Mentre i due stanno discutendo, improvvisamente Dean si ritrova nella Stanza Verde, un'anticamera del Paradiso arredata in stile neoclassico, dove gli appaiono Castiel e Zaccaria che gli offrono il suo cibo e la sua birra preferiti, trovando per\u00f2 il ragazzo molto scontroso. Gli angeli informano Dean che manca un solo sigillo all'Apocalisse e che dovr\u00e0 rimanere al sicuro fino a quando non sar\u00e0 il momento di affrontare Lilith. Dean per\u00f2 nutre qualche dubbio e lasciato da solo, senza via di scampo, prova a chiamare Sam ma non lo rintraccia e gli lascia solo un messaggio in segreteria, in cui gli propone di combattere insieme. Intanto, Sam \u00e8 all'ospedale dove sta torturando il demone che rapisce i bambini per farsi dire dove si nasconda Lilith. Dopo averla fatta confessare, non la uccide perch\u00e9 vorrebbe nutrirsi del suo sangue prima di affrontare Lilith, ma la demone riesce a scappare. Flashback: nel 1972 Azazel, nel corpo del prete, dopo aver ucciso le suore parla con Lucifero, il quale gli dice che, per aprire le porte dell'Inferno dov'\u00e8 tenuto, avr\u00e0 bisogno di un bambino speciale che far\u00e0 spezzare il sigillo a Lilith. Nel presente Sam fa delle ricerche sulla chiesa dove Lilith a mezzanotte spezzer\u00e0 l'ultimo sigillo e scopre che \u00e8 stata abbandonata dal 1972 dopo che un prete uccise otto suore. Dean \u00e8 ancora prigioniero di Zaccaria che gli confessa la verit\u00e0: Sam sconfigger\u00e0 Lilith, ma che in compenso lui uccider\u00e0 Lucifero. Gli rivela poi che gli angeli stessi non hanno mai voluto impedire la rottura dei sigilli, perch\u00e9 anche loro desiderano l'apocalisse, al termine della quale, con la loro vittoria, il Paradiso scender\u00e0 in terra, dando la beatitudine a tutti i sopravvissuti alla guerra, che porter\u00e0 devastazione a milioni di vite umane visto che la Terra sar\u00e0 il campo di battaglia. Intanto Sam indeciso se bere o no il sangue del demone che possiede l'infermiera, ascolta il messaggio che Dean gli ha lasciato, ma appena sente che il fratello si rivolge a lui con parole d'odio si convince a bere altro sangue demoniaco. Nel frattempo Dean \u00e8 su tutte le furie dopo aver scoperto di essere stato ingannato dagli angeli e per il fatto che nessuno di loro si curi delle conseguenze catastrofiche che porteranno alla morte di moltissime vite umane. Dean supplica Castiel di aiutarlo a fermare tutto, ma Castiel teme le conseguenze che la ribellione potrebbe avere su di loro, tuttavia a Dean non interessa perch\u00e9 lo considera un valido motivo per morire e gli dice che la loro amicizia \u00e8 finita. Poco dopo, per\u00f2, Castiel ritorna e disegna un simbolo enochiano col suo sangue che gli permette di allontanare Zaccaria. Poi gli rivela che Lilith stessa \u00e8 l'ultimo sigillo e Sam, uccidendola, lo infranger\u00e0, perci\u00f2 deve fermarlo. Castiel e Dean raggiungono Chuck per scoprire dove si trova Sam, ma irrompe un arcangelo che tenta di non far intralciare la profezia. Castiel teletrasporta Dean in Maryland mentre lui resta con Chuck per tenere occupato l'arcangelo. Dean riesce a raggiungere il convento e da lontano assiste, attonito, allo scontro tra Sam e Lilith. Dean prova a fermare il fratello ma la porta della cripta viene bloccata da Ruby. All'interno, Sam uccide Lilith e il suo sangue scorre al centro della stanza. Ruby rivela a Sam che ora le porte dell'Inferno sono aperte e che lei \u00e8 sempre stata al servizio di Lucifero, ingannandolo per far s\u00ec che uccidesse Lilith. Sam capisce di essere stato manipolato e cerca di uccidere Ruby, ma ha esaurito tutti i suoi poteri e, in preda allo sconforto, si dispera. Dean sfonda la porta, accecato dalla rabbia, si scaglia contro Ruby e con l'aiuto di Sam, riesce a ucciderla col suo pugnale. Il ragazzo, sconvolto per quanto ha fatto, chiede perdono a Dean. \u00c8 troppo tardi per\u00f2, dal centro della stanza appare una luce abbagliante, il pavimento sotto i loro piedi comincia a tremare e a rompersi: Lucifero sta arrivando."}
{"id": "2865201", "revid": "149587", "url": "https://it.wikipedia.org/wiki?curid=2865201", "title": "Plavia Monte d'Oro", "text": ""}
{"id": "2865204", "revid": "729019", "url": "https://it.wikipedia.org/wiki?curid=2865204", "title": "Kawasaki OH-1", "text": "L'OH-1 Ninja \u00e8 un elicottero da attacco e ricognizione biturbina con rotore a quattro pale, progettato e costruito dall'azienda aeronautica giapponese Kawasaki Aerospace Company, la divisione aerospaziale del colosso Kawasaki Heavy Industries.\nStoria.\nL'OH-1 Ninja nasce in risposta ad una specifica emessa verso la fine degli anni ottanta dalla Rikuj\u014d Jieitai (la componente aerea dell'esercito nipponico), in cerca di un nuovo aeromobile medio-leggero in grado di sostituire nel ruolo della ricognizione e osservazione armata la numerosa flotta di OH-6 Cayuse, costruiti su licenza dalla Kawasaki Aerospace Company.\nIl programma fu designato OH-X. Al concorso risposero le tre principali aziende aeronautiche giapponesi: Fuji Heavy Industries, Mitsubishi e la Kawasaki Aerospace Company. Tra i progetti presentati fu dichiarato vincitore, il 18 settembre 1992, quello proposto dalla Kawasaki (con Fuji e Mitsubishi che fungevano da subappaltatori).\nIl primo dei quattro prototipi, designato XOH-1 effettu\u00f2 il primo volo il 6 agosto 1996. Successivamente il nuovo elicottero fu designato OH-1 Ninja e fu introdotto in servizio operativo dalla Rikuj\u014d Jieitai nel 2000.\nTecnica.\nL'OH-1 Ninja \u00e8 un aeromobile da combattimento estremamente avanzato soprattutto dal punto di vista della componente avionica, inoltre \u00e8 in grado di trasportare una vasta selezione di armamenti aria-suolo e aria-aria.\nQuesta macchina \u00e8 caratterizzata dalla classica configurazione degli elicotteri da combattimento di ultima generazione, con i posti del pilota e del navigatore/cannoniere ubicati in tandem in un abitacolo corazzato e scalato.\nIl Ninja si distingue per le sue soluzioni tecniche adottate sul rotore principale a quattro pale, e su quello di coda, di tipo a \"fenestron\", e per la bassa rumorosit\u00e0, che viene assicurata dalla presenza di un apposito sistema d'isolamento anti-risonanza.\nAnche se l'OH-1 \u00e8 stato concepito principalmente per svolgere missioni di osservazione e ricognizione armata, la Kawasaki Aerospace Company non esclude un futuro sviluppo della macchina in una versione destinata a compiti di attacco al suolo, dotando l'elicottero di un cannoncino sistemato sotto il muso."}
{"id": "2865205", "revid": "827882", "url": "https://it.wikipedia.org/wiki?curid=2865205", "title": "Henry A. Wise (politico 1806)", "text": "Biografia.\nFu il trentatreesimo governatore della Virginia. Nato nella contea di Accomack i suoi genitori furono il maggiore John Wise e la sua seconda moglie Sarah Corbin Cropper.\nSi spos\u00f2 tre volte:"}
{"id": "2865206", "revid": "475262", "url": "https://it.wikipedia.org/wiki?curid=2865206", "title": "God of War Collection", "text": "La God of War Collection \u00e8 sviluppata da Bluepoint Games e pubblicato da Sony Computer Entertainment per PlayStation 3 il 28 aprile 2010 e successivamente su PlayStation Vita l'8 maggio 2014. Questa Collection \u00e8 disponibile nella \"God of War III Ultimate Trilogy\" Edition che \u00e8 stata distribuita in Europa il 17 marzo 2010, nella versione stand alone e nel box \"La trilogia di God of War\" contenente tutti i tre capitoli della serie \"God of War\". Queste ultime due versioni sono state pubblicate il 28 aprile 2010 e sono disponibili solo per PS3.\nQuesta Collection \u00e8 composta da un blu-ray contenente i primi due \"God of War\" rimasterizzati in HD, con una grafica migliorata, aggiungendo il supporto ai trofei.\n\"God of War Collection\" \u00e8 approdata anche sul PlayStation Store il 3 novembre 2010.\nTrama.\nLe trame sono le stesse dei due giochi contenuti: \"God of War\" e \"God of War II\".\nDescrizioni.\n\"God of War Collection\" \u00e8 un conversione rimasterizzata di \"God of War\" e \"God of War II\" per PlayStation 3 e PlayStation Vita su un singolo blu-ray e su una singola scheda di gioco Playstation Vita, in origine doveva essere pubblicato in Nord America il 10 novembre 2009, tuttavia il rilascio \u00e8 stato posticipato al 17 novembre 2009. Sony Computer Entertainment Europe ha annunciato che non poteva essere possibile distribuire la collezione nel 2009. Il 17 dicembre 2009 sul blog europeo di PlayStation, \u00e8 stato annunciato che \"God of War Collection\" sar\u00e0 incluso nel \"God of War III: Trilogy Ultimate Edition\". Questo \"Ultimate Edition Trilogy\" \u00e8 stata pubblicata in tiratura limitata insieme a \"God of War III\" il 19 marzo 2010 in Europa, e il 18 marzo 2010 in Australia e Nuova Zelanda. Non ci sono stati annunci su questa Collection pubblicati in Europa, Australia, Nuova Zelanda, tranne che nel Regno Unito. Il gioco \u00e8 uscito in Giappone come uno stand-alone il 18 marzo 2010 ed \u00e8 stato pubblicato da Capcom.\nIn Italia \u00e8 uscito il 28 aprile 2010 al costo di 39,90 \u20ac, la versionePlayStation Vita invece \u00e8 uscita l'8 maggio 2014 al prezzo di 29,90 \u20ac.\nI giochi sono stati portati da Bluepoint ed \u00e8 possibile utilizzare le funzionalit\u00e0 di PlayStation 3, inclusa l'alta definizione (720p), la grafica antialiasing con 60 fotogrammi al secondo e molti trofei supportati da PlayStation Network. Il porto era derivato dal feedback dei fan della serie in attesa di \"God of War III\", e fu visto come un modo per appassionare nuovi giocatori per la serie rispetto a prima della pubblicazione del gioco. In un post sul blog della PlayStation il 23 settembre 2009, \u00e8 stato rivelato che il demo del gioco \"God of War III\" da E3 2009 \u00e8 incluso. Il trailer ufficiale \u00e8 stato inaugurato il 16 ottobre 2009 ed \u00e8 stato mostrato nel teatro virtuale di PlayStation Home, nonch\u00e9 un manifesto pubblicitario sul lato del centro commerciale virtuale.\nCi sono un totale di 71 trofei tra i due giochi: 36 per \"God of War\", 35 di \"God of War II\" - tra cui un trofeo di platino per ogni gioco.\nAccoglienza.\nLa rivista \"Play Generation\" la classific\u00f2 come une delle quattro migliori raccolte di classici in alta definizione.\nSequel.\nNel settembre 2011 \u00e8 uscito il seguito God of War Collection volume II (\"God of War: Origins Collection\" in Nord America) per playstation 3. Il videogioco \u00e8 stato annunciato alla conferenza stampa di Sony all'E3 2011, sviluppato da Ready at Dawn e Sony Computer Entertainment. La raccolta \u00e8 stata rilasciata il 13 settembre 2011 in Nord America (come download digitale su \"Playstation Store\"), il 16 settembre in Europa, il 29 settembre in Australia e il 6 ottobre in Giappone.\nCome il suo predecessore \u00e8 composta da un disco blu-ray, ma contenente i due capitoli e rimasterizzati in HD, con una grafica migliorata e il sistema trofei. Si tratta dell'unica versione di God of War a presentare il supporto 3D stereoscopico"}
{"id": "2865207", "revid": "205250", "url": "https://it.wikipedia.org/wiki?curid=2865207", "title": "Gimena Accardi", "text": "Biografia.\nGimena \u00e8 nata il 27 maggio 1985 a Buenos Aires. A 10 anni inizia a studiare teatro con Stella Maris Closas, poi studia per una stagione nella scuola di Teatro di Patricia Palmer, per poi arrivare nella Casa di Ra\u00fal Serrano, dove studia per due anni.\nLa sua prima partecipazione televisiva \u00e8 in \"Cosa de chicos\", del produttore Quique Estevanez, che tuttavia non venne mai trasmesso. nel 2000 Estevanez la chiama poi per interpretare Jessica in \"Los Buscas De Siempre\".\nSenza lasciare i corsi di teatro e gli studi scolastici inizia a realizzare pubblicit\u00e0. Nel 2002 prende il ruolo di Catilina in \"Maridos a domicilio\".\nSubito dopo questo programma, durato poco, cambia emittente. Prima partecipa ad un episodio della serie \"Los simuladores\" come Melina, e in seguito viene chiamata per interpretare Josefina, un'adolescente ribelle, rimasta orfana insieme ai suoi fratelli, nella telenovela \"Kachorra\", con protagonista Natalia Oreiro. Pi\u00f9 avanti interpreta Sabrina nella seconda stagione di \"Rebelde Way\".\nContemporaneamente agli studi universitari gira un episodio per una breve serie emessa da Canal 7. Nel mese di luglio, la produttrice Cris Morena la chiama per interpretare Bernardita nella telenovela \"Alma pirata\".\nNel 2007 lavora nel film \"Cartas para Jenny\", girato nella provincia di San Luis e in Israele. In questo periodo, parallelamente, inizia con le riprese di \"Teen Angels\", programma di Cris Morena. L\u00ec interpreta Malvina, una degli antagonisti della telenovela, che con l'andare degli episodi diventa buona.\nNel 2011 prende parte a una delle telenovelas con pi\u00f9 successo dell'anno, \"Herederos De Una Venganza\", nella quale incarna China Villegas, una delle antagoniste della storia, China \u00e8 la moglie di Lucas (Marco Antonio Caponi), una donna che in principio sembra essere coraggiosa, ma che con l'andare del tempo mostra la sua personalit\u00e0 fragile, insicura e gelosa arrivando anche ad autolesionarsi. Mentre filmava \"Herederos\" fece due rimpiazzi teatrali, sostituendo prima Eugenia Tobal e poi Griselda Siciliani. \nA met\u00e0 del 2012 e durante il 2013 fa parte della telenovela di Pol-ka Producciones \"Sos Mi Hombre\" dove interpreta Brenda Garay.\nVita privata.\nDal 2007 ha una relazione con l'attore Nicol\u00e1s V\u00e1zquez. Nel 2013 la coppia diede la notizia di aspettare un bambino, per\u00f2 l'11 giugno l'attrice sub\u00ec un aborto spontaneo. Il 7 dicembre 2016, i due si sono sposati dopo 9 anni di fidanzamento.\nDoppiatrici italiane.\nNelle versioni in italiano dei suoi film, Gimena Accardi \u00e8 stata doppiata da:"}
{"id": "2865208", "revid": "1071652", "url": "https://it.wikipedia.org/wiki?curid=2865208", "title": "Bada", "text": "Bada (pronunciato ) era una piattaforma sviluppata da Samsung Electronics con un kernel ibrido, che poggia sul kernel di Linux, FreeBSD e un kernel real-time OS, il che rendeva Bada applicabile a una vasta gamma di dispositivi.\nProgettato per smartphone, il suo nome viene dal coreano e significa \"oceano\".\nIl primo dispositivo con sistema operativo Bada \u00e8 stato il \"Samsung S8500 Wave\", messo in commercio il 1\u00ba giugno 2010 su mercato europeo.\nSuccessivamente \u00e8 stato aperto un mercato di applicazioni per Bada su internet, chiamato Samsung Apps, in maniera analoga a quanto fatto da Nokia per Symbian (Ovi), Apple per iOS (AppStore), Google per Android (Play Store e Android Market), Microsoft per Windows Phone (Marketplace) e RIM per BlackBerry (App World).\nIl 25 febbraio 2013 Samsung ha annunciato che interromper\u00e0 lo sviluppo di Bada per concentrarsi su Tizen.\nStoria.\nSamsung ha annunciato la piattaforma Bada il 10 novembre 2009.\nDopo l'annuncio, l'S8500 Wave fu per la prima volta mostrato al Mobile World Congress 2010 di Barcellona nel mese di febbraio 2010 con la prima versione di Bada, il quale registr\u00f2 un milione di vendite nelle prime quattro settimane sul mercato. A quel tempo le prime applicazioni in esecuzione sul telefono Bada dimostrate furono diverse, tra cui Gameloft Asphalt 5.\nDopo il lancio aziende come Twitter, EA, Capcom, Gameloft e Blockbuster hanno mostrato il loro supporto per la piattaforma Bada, che grazie al supporto OpenGL ES 2.0 offre numerose opportunit\u00e0 sullo sviluppo di applicazioni che usano la grafica 3D.\nNel maggio 2010 Samsung ha distribuito una versione beta del loro software development kit (SDK) per attirare sviluppatori.\nSamsung ha anche iniziato il Developer Challenge Bada con un premio totale di 2,7 milioni di dollari. Nel mese di agosto 2010 Samsung ha distribuito la versione 1.0 del SDK. Poco tempo dopo Samsung ha distribuito la versione 1.0.2 del suo OS, che includeva correzioni minori per gli utenti europei. La versione 1.2 \u00e8 stata distribuita in contemporanea al lancio del Samsung S8530 Wave II.\nNell'agosto 2011 far\u00e0 la sua prima comparsa la versione 2.0 dell'SDK Bada. All'IFA tenutasi il 1\u00ba settembre 2011 a Berlino, insieme al nuovo top di gamma basata su Bada (il Wave 3), \u00e8 stato presentato invece l'OS Bada 2.0 che riunisce un'ampia variet\u00e0 di innovative funzioni. Ad ottobre 2011 Justin Hong, vice presidente di Samsung Electronics Mobile Communication Business, ha annunciato che la casa coreana \u00e8 gi\u00e0 al lavoro sulla prossima versione 3.0. Bada 2.0 \u00e8 stato poi reso disponibile per gli altri modelli a partire da dicembre 2011 con distribuzioni graduali la cui data variava da paese a paese, le diverse specifiche tecniche quali CPU, RAM e memoria comunque hanno costretto Samsung a limitare alcune funzioni di Bada 2.0 nei modelli di smartphone meno performanti. La nuova versione di bada offre numerosi miglioramenti rispetto alle precedenti, tra cui supporto tecnologia NFC, WiFi Direct, full multitasking, supporto completo ad HTML 5, Flash 10 e WAC 2.0 oltre all'implementazione di policy di sicurezza avanzate e una nuova interfaccia utente. Inoltre include una serie di nuove applicazioni predefinite come ad esempio ChatON (programma di messaggistica istantanea), Dolphin 3.0 (browser web che questa volta include un download manager a differenza della precedente release) e numerose altre utility, tra cui una nuova versione del gestore DLNA, l'applicazione Caster per la condivisione di contenuti multimediali e web (come link, immagini, video, testi, numeri di telefono e posizioni geografiche) tra pc e smartphone, applicazioni native per Facebook e Twitter, e MusicHub un negozio musicale in stile iTunes.\nA giugno 2012 il nuovo CEO di Samsung, Kwon Oh-hyun, dichiara di voler destinare maggiori risorse allo sviluppo di Bada e degli altri software proprietari Samsung.\nArchitettura.\nBada utilizza una piattaforma modulare con kernel configurabile, derivata da linux, parti di codice di FreeBSD e RTOS (un kernel proprietario Samsung). Il sistema operativo bada ha un'architettura a strati dove sul kernel-core allo strato pi\u00f9 basso della gerarchia troviamo via via lo strato Device che si occupa dell'astrazione hardware, include i criteri di sicurezza e le librerie multimediali e di comunicazione, lo strato Service si occupa invece dei servizi dell'application engine e le operazioni back-end server centriche.\nAllo strato pi\u00f9 alto \u00e8 presente il Framework applicazioni.\nNovit\u00e0 introdotte dal passaggio dalla versione 1.0 alla 1.2.\nInoltre Samsung ha distribuito ufficialmente la nuova versione firmware che ha portato il sistema alla versione bada 1.2. Le migliorie apportate sono:\nFuturo del sistema.\nNel 2013 la piattaforma \u00e8 stata accantonata; la casa madre Samsung ha sospeso tutti i comunicati riguardanti il futuro progetto della versione 3.0 e non vengono pi\u00f9 prodotti nuovi modelli di smartphone con Bada a bordo. Il 25 febbraio 2013 Samsung ha annunciato l'intenzione di interrompere lo sviluppo di Bada per concentrarsi su Tizen."}
{"id": "2865209", "revid": "108444933", "url": "https://it.wikipedia.org/wiki?curid=2865209", "title": "Ziccardi", "text": ""}
{"id": "2865218", "revid": "106908", "url": "https://it.wikipedia.org/wiki?curid=2865218", "title": "Dinka", "text": "I dinka (desueto \"dinca\" o \"denca\") sono una trib\u00f9 del Sudan del Sud. Abitano nelle regioni di Bahr al Ghazal e Kordofan. .\nLa loro economia si basa soprattutto sulla pastorizia e sull'agricoltura, in particolare la coltivazione del miglio sulle sponde del Nilo e altre variet\u00e0 di graminacee che per\u00f2 possono essere coltivate solo durante la stagione piovosa. Gli \"Jieng\" (sing. \"Muonyjang\") sono il ramo della trib\u00f9 Dinka che abita le sponde del Nilo, detti Nilotici (originariamente provenienti dalle zone del Nilo Bianco, parlano una lingua Nilotica e includono i Nuer e i Luo), sono di statura ed altezza notevole.\nNon sono guidati da nessuna autorit\u00e0 politica centralizzata, ma da una fitta rete di clan, i cui capi sono i cosiddetti \"Maestri d'Arpione\" (punte di lancia da pesca). La loro lingua madre, chiamata dinka oppure \"thuongjang\", appartiene al gruppo delle lingue nilotiche, del ramo Caro-Nilotico degli idiomi Nilo-Sahariani; essa viene scritta usando l'alfabeto latino al quale sono aggiunti altri caratteri.Nella lingua dinka il loro nome significa \"persone\".\nStrategie pastorizie.\nLa regione del Sudan Meridionale \u00e8 stata descritta come \"un grande bacino idrico che piano piano discende verso il nord\" attraverso il quale scorrono i fiumi del Nilo Bianco, del Bahr el Jebel, del Bahr al Ghazal, anche detto Nam, e il Sobat. Questi fiumi confluiscono tutti in una grande barriera paludosa.\nI vasti giacimenti di petrolio sudanese si trovano nelle regioni meridionali e orientali, le quali fanno parte della grande pianura paludosa, un bacino nel sud Sudan, che raccoglie tutti i fiumi provenienti dal bacino del Congo, Uganda, Kenya e dall'Etiopia. Questi fiumi drenano da una vasta regione che circonda gli stati sudanesi di Bahr al Ghazal e dell'Alto Nilo il cui terreno \u00e8 principalmente formato da minerale di ferro.\nIl territorio pu\u00f2 essere suddiviso in diverse classi:\nLa fauna selvatica del bacino prospera ed \u00e8 raramente cacciata dagli abitanti locali (Roth 2003).\nLa trib\u00f9 Dinka (o Jieng) ha 10 suddivisioni: Atuot, Aliab, Bor, Chiej, Agar, Gok, Rek, Twij, Malual e Ngok; i Malual sono la maggioranza con circa un milione di persone.\nLe migrazioni dei Dinka sono determinate dalle inondazioni annuali, nei mesi di maggio e giugno si trasferiscono nei loro \"insediamenti permanenti\" fatti di fango e tetti in paglia, situati sopra il livello di inondazione, dove coltivano le loro piantagioni di miglio e di grano.\nQuesti insediamenti, adattati per la stagione delle piogge, di solito sono dotati di granai e stalle. Durante la stagione arida, che inizia nei mesi di dicembre e gennaio, tutti, tranne i malati, le donne, i bambini e gli anziani, si trasferiscono negli insediamenti semi-permanenti del toic per portare al pascolo il gregge.\nLe piantagioni di miglio e di grano si trovano nei \"territori alti\" e il raccolto viene fatto all'inizio della stagione delle piogge, quando la pioggia \u00e8 molto abbondante, nei mesi di giugno e agosto. Il bestiame viene portato nel toic nei mesi di settembre e novembre a pascolare nei campi a nutrirsi dei gambi secchi rimasti dalle pianticelle dopo il raccolto del miglio e del grano (Deng 1972).\nReligione e cultura.\nIl 75% dei Dinka sono cristiani ed il restante 25% \u00e8 animista. Il dio di questo culto \u00e8 Nialich (la Carne).\nI Dinka hanno un rito per il passaggio all'et\u00e0 adulta: i giovani marchiano la loro fronte con un oggetto affilato e vengono messi a dura prova. Durante la cerimonia del passaggio all'et\u00e0 adulta acquisiscono anche un secondo nome che si ispira al colore delle vacche. Il clan sacerdotale ereditario dei \"Maestri d'Arpione\", esegue sacrifici bovini al dio \"Nialich\". Un rito centrale della religione Dinka veniva eseguito dai Maestri d'Arpione quando diventavano vecchi, che consisteva nel decidere il giorno della propria morte nel quale si coricavano nel loro sepolcro, dove venivano uccisi su loro esplicita richiesta, dalla comunit\u00e0.\nIl cristianesimo fu introdotto nella regione all'inizio del XIX secolo dai missionari britannici e anche durante le recenti guerre civili.\nGuerra con il Sudan del Nord e lo stato di rifugiati di guerra.\nPer via dei loro diversi credi religiosi e stili di vita i Dinka hanno dichiarato guerra nel 1983 al Governo Islamico di Khartoum, capeggiati da John Garang de Mabior sotto il partito dell'Esercito di Liberazione del Popolo di Sudan (S.P.L.M.). Il conflitto dur\u00f2 21 anni ed \u00e8 conosciuto come la Seconda Guerra Civile Sudanese, durante la quale persero la vita molti Dinka. I Dinka dichiararono guerra anche alle trib\u00f9 dei Nuer.\nGruppi di rifugiati di guerra Sudanesi, appartenenti ai Dinca, possono essere trovati a Jacksonville, Clarkston un quartiere in Atlanta, e a Edmonton nel Canada. La loro esperienza \u00e8 stata narrata in molti libri, canzoni e filmati.\nNel 2004 il primo volume del romanzo grafico \"Echoes of the Lost Boys of Sudan\" (\"Echi dei ragazzi dispersi del Sudan\") fu distribuito a Dallas in Texas. Le varie esperienze dei rifugiati Dinca furono narrate nei documentari \"The Lost Boys of Sudan\" di Megan Mylan e Jon Shenk e nel libro \"The Lost Boys of Sudan\" di Mark Bixler.\nIl massacro di Bor del 1991.\nIl 15 novembre 1991, durante la Seconda guerra civile in Sudan, combattenti di etnia Nuer appartenenti ai gruppi armati noti come SPLA-Nasir (una fazione all'interno dell'Esercito di Liberazione del Popolo del Sudan) e Nuer White Army uccisero un numero stimato di almeno 2.000 civili di etnia Dinka nella citt\u00e0 di Bor. La devastazione e il saccheggio del territorio causarono una crisi umanitaria che continu\u00f2 a mietere vittime negli anni successivi. L'allora comandante dello SPLA-Nasir, Riek Machar, in seguito vicepresidente del Sudan del Sud (2011-2016), ha ammesso pubblicamente nel 2012 le proprie responsabilit\u00e0 nel massacro."}
{"id": "2865219", "revid": "986213", "url": "https://it.wikipedia.org/wiki?curid=2865219", "title": "Pietro Giacomo Borbone", "text": "Biografia.\nNato nel 1540 dal ramo fiorentino della nobile famiglia dei marchesi Borbone Dal Monte, figlio di Bartolomeo e di Pentesilea di Niccol\u00f2 Vitelli, fu abate del monastero di San Crisogono di Zara e prelato della Sacra Consulta. Nel 1574 fu consacrato arcivescovo di Pisa rimanendo per\u00f2 a capo dell'arcidiocesi toscana per poco pi\u00f9 di un anno in quanto mor\u00ec nel 1575 all'et\u00e0 di soli 35 anni.\n\u00c8 ricordato per aver interpellato Andrea Cesalpino in merito alle ossessioni di alcune monache.\nGenealogia episcopale.\nLa genealogia episcopale \u00e8:"}
{"id": "2865230", "revid": "121936128", "url": "https://it.wikipedia.org/wiki?curid=2865230", "title": "'Ndrina Trimboli", "text": "I Trimboli sono una 'ndrina originaria di Plat\u00ec. Si trovano fin dagli anni '70 nel comune di Volpiano, in provincia di Torino con cui sono alleate dei Marando e degli Agresta e dagli anni '60 in Australia.\nStoria.\nAnni '60 - Australia.\nGi\u00e0 negli anni '60 viene citata la sua presenza in territorio australiano in un documento dell'ASIO, in particolare nel Nuovo Galles del Sud\nAnni '70 e '80 - Il traffico di droga in Australia.\nFu coinvolta nel traffico di droga tra gli anni settanta e ottanta in Australia, sotto la guida di Robert Trimboli.\nAnni '90 - Traffico di droga a Volpiano.\nNel 1993 a Volpiano, viene scoperto un traffico internazionale di droga gestito dalle 'ndrine di Volpiano che coinvolgeva anche la malavita turca, criminali portoghesi e pachistani.\nNel 1995 viene arrestato a Plat\u00ec Natale Trimboli, cognato di Pasquale Marando."}
{"id": "2865242", "revid": "720101", "url": "https://it.wikipedia.org/wiki?curid=2865242", "title": "EVIL", "text": "Le EVIL, o fotocamere a mirino elettronico con obiettivo intercambiabile (dall'inglese Electronic Viewfinder Interchangeable Lens), sono una categoria di fotocamere digitali mirrorless. \nLe EVIL uniscono le possibilit\u00e0 di avere obiettivi intercambiabili e l'assenza dello specchio tipico del mirino ottico reflex. L'inquadratura dell'obiettivo raccolta dal sensore viene mostrata al fotografo in modo continuo (live-view) su un micro-schermo LCD-OLED, ingrandito tramite adeguato oculare del mirino (nonch\u00e9 con il consueto monitor LCD posto sul dorso). Questo schema costruttivo del mirino, mutuato dalle fotocamere \"bridge\", sostituisce lo schema classico delle reflex, composto da specchio ribaltabile e pentaprisma o pentaspecchio, a tutto vantaggio del peso, delle dimensioni e della assenza di vibrazioni e rumore al momento dello scatto. \nNon tutte le EVIL rientrano nella categoria mirrorless: ad esempio le SLT, come la Sony \u03b199 II, sono fotocamere di tipo EVIL con uno specchio traslucido interposto tra ottica e sensore e non sono reflex in quanto mancano di mirino ottico a pentaprisma/pentaspecchio. \nLa difficolt\u00e0 tecnica \u00e8 costituita dal fatto che tenere il sensore d'immagine sempre acceso, per consentire il funzionamento del mirino, ne comporta il surriscaldamento, con conseguente aumento del rumore termico e peggioramento della qualit\u00e0 dell'immagine, oltre all'aumento dei consumi elettrici.\nInoltre, a differenza di una vera reflex, nel mirino non si vede nulla a fotocamera spenta.\nStoria.\nLe prime EVIL vennero lanciate nel mercato nel 2008 da Olympus e Panasonic con il formato QuattroTerzi, nel 2010 Samsung present\u00f2 il suo sistema NX. \nDopo l'arrivo delle Leica M9 e M (type 240), nell'ottobre 2013 Sony ha lanciato sul mercato la \u03b17 e la \u03b17R, prime fotocamere EVIL a montare un sensore full frame."}
{"id": "2865246", "revid": "123482757", "url": "https://it.wikipedia.org/wiki?curid=2865246", "title": "Ti sento/Fiumi di parole", "text": "Ti sento/Fiumi di parole \u00e8 il 17\u00b0 singolo dei Matia Bazar, pubblicato nel 1985, estratto dall'album \"Melanch\u00f3lia\" ().\nIl disco.\nRimane nella classifica dei singoli pi\u00f9 venduti in Italia tra la fine del 1985 e del 1986, raggiungendo la prima posizione della hit parade settimanale e risultando fra i primi 30 del 1986.\n\"Ti sento\".\n\"Ti sento\" \u00e8 uno dei brani pi\u00f9 conosciuti del gruppo; nel corso degli anni ha avuto numerose reincisioni e reinterpretazioni.\n\"Fiumi di parole\".\n\"Fiumi di parole\" non \u00e8 mai stata inserita in alcuna antologia del gruppo, n\u00e9 riproposta nei dischi dal vivo.\nTracce.\nLato A\nLato B"}
{"id": "2865252", "revid": "149587", "url": "https://it.wikipedia.org/wiki?curid=2865252", "title": "Villaggio UNRRA (Messina)", "text": ""}
{"id": "2865257", "revid": "1566286", "url": "https://it.wikipedia.org/wiki?curid=2865257", "title": "Giovanni Grasso (1888-1963)", "text": "Biografia.\nNato a Catania da una famiglia di teatranti, era cugino dell'omonimo Giovanni Grasso (1873-1930), attore del teatro dialettale siciliano; all'inizio della carriera aggiunse al suo nome la definizione di \"junior\" per non essere confuso con il pi\u00f9 famoso attore.\nNei primi anni '10 spos\u00f2 l'attrice Virginia Balistrieri, gi\u00e0 famosa nel cinema muto, con la quale compose le prime Compagnie teatrali, per poi recitare con Angelo Musco.\nNel 1919 fu prim'attore nella compagnia teatrale di Luigi Pirandello e Nino Martoglio.\nDebutt\u00f2 nel cinema nel 1932, diretto da Nunzio Malasomma, nella commedia \"La telefonista\", con Isa Pola; sar\u00e0 l'inizio di una lunga carriera di caratterista in oltre 60 pellicole, sino a \"Tot\u00f2 e Carolina\" di Mario Monicelli del 1955.\nRare le partecipazioni alla prosa radiofonica e televisiva.\nMuore nella sua citt\u00e0 natale nel 1963."}
{"id": "2865258", "revid": "827882", "url": "https://it.wikipedia.org/wiki?curid=2865258", "title": "Umm Salama Hind bint Abi Umayya", "text": "Biografia.\nHind bint Ab\u012b Umayya, Hind al-Makhz\u016bmiyya, Hind bint Suhayl, pi\u00f9 nota come Umm Salama, ossia \"Madre di Salama\" () ebbe come primo marito \u02bfAbd All\u0101h b. \u02bfAbd al-Asad, uno dei primi a convertirsi assieme a lei all'Islam.\nSuo marito cadde per le ferite ricevute a Uhud (23 marzo 625). Da lui ebbe quattro figli: Salama (che le procur\u00f2 la sua \"kunya\" e che pi\u00f9 tardi spos\u00f2 Um\u0101ma, figlia di Hamza ibn Abd al-Muttalib), \u02bfUmar, Zaynab (una delle donne pi\u00f9 colte della sua generazione) e Durra.\nQuando ebbe finito la sua \"\u02bfidda\", sia Ab\u016b Bakr, sia \u02bfUmar b. al-Kha\u1e6d\u1e6d\u0101b la chiesero in moglie, ricevendo per\u00f2 un rifiuto. Quando per\u00f2 Maometto le chiese la mano, Umma Salama - che aveva 29 anni - accett\u00f2 volentieri.\nUmm Salama mor\u00ec all'et\u00e0 venerabile di 100 anni."}
{"id": "2865262", "revid": "106456", "url": "https://it.wikipedia.org/wiki?curid=2865262", "title": "Sindhi", "text": "I Sindhi (Sindhi: \u0633\u0646\u068c\u064a, Urdu: \u0633\u0646\u062f\u06be\u06cc, Devanagari: \u0938\u093f\u0928\u094d\u0927\u0940, \"Sindh\u012b\") sono un gruppo socio-etnico, di lingua Sindhi, originario del Sindh, una provincia del Pakistan.\nOggi i Sindhi che vivono in Pakistan appartengono a varie confessioni religiose: Islam, Zoroastrismo, Induismo e Cristianesimo.\nDopo la partizione dell'India nel 1947, una gran parte di musulmani si trasfer\u00ec nella prosperosa regione del Sindh e viceversa gli Ind\u00f9 sindhi emigrarono in India."}
{"id": "2865267", "revid": "827882", "url": "https://it.wikipedia.org/wiki?curid=2865267", "title": "Henry A. Wise", "text": ""}
{"id": "2865269", "revid": "287204", "url": "https://it.wikipedia.org/wiki?curid=2865269", "title": "Diocesi di El Vigia-San Carlos del Zulia", "text": ""}
{"id": "2865278", "revid": "445493", "url": "https://it.wikipedia.org/wiki?curid=2865278", "title": "Memi Becirovic", "text": ""}
{"id": "2865282", "revid": "339392", "url": "https://it.wikipedia.org/wiki?curid=2865282", "title": "Giovanni Grasso (junior)", "text": ""}
{"id": "2865286", "revid": "287204", "url": "https://it.wikipedia.org/wiki?curid=2865286", "title": "Rabah Saadane", "text": ""}
{"id": "2865288", "revid": "253269", "url": "https://it.wikipedia.org/wiki?curid=2865288", "title": "Jennifer Blanc", "text": "\u00c8 la moglie dell'attore Michael Biehn."}
{"id": "2865289", "revid": "74173", "url": "https://it.wikipedia.org/wiki?curid=2865289", "title": "Teorema delle corde", "text": "In geometria, il Teorema delle Corde \u00e8 un teorema che dimostra che se in un cerchio due corde si intersecano fra loro, allora il rettangolo con lati congruenti alle due parti di una corda ha la stessa area del rettangolo con lati congruenti alle due parti dell'altra. Questo teorema compare negli Elementi di Euclide, pi\u00f9 precisamente \u00e8 la Proposizione 35 del Libro III.\nPer dimostrare il teorema delle corde, Euclide si basa su un'altra proposizione contenuta negli Elementi, la Proposizione 5 del Libro II.\nElementi di Euclide, Libro II, Proposizione 5.\nIn altre parole, il teorema afferma che, dato un segmento AB, tagliato in un punto arbitrario D e il cui punto medio \u00e8 C, si ha\nPer la dimostrazione, si costruiscano il rettangolo ADGE di lati congruenti ad AB e DE (a sinistra nell'immagine) ed il quadrato CBKH sul segmento CB (a destra). Osservando i due disegni, \u00e8 facile vedere che i rettangoli ACFE e DBKJ (colorati in rosso) sono congruenti. Il rettangolo CDGF (in verde) \u00e8 in comune: per completare il quadrato CBKH manca il quadrato FGJH (in blu), chiaramente congruente al quadrato costruito sul segmento compreso fra i punti di divisione E e B.\nElementi di Euclide, Libro III, Proposizione 35.\nIn altre parole, se AB ed EF sono due corde di un cerchio incidenti in un punto D, la proposizione afferma che\nPer la dimostrazione, inizialmente si prendano in esame la sola corda AB e si costruisca il rettangolo con lati congruenti a DB\u00a0e\u00a0DA\u00a0=\u00a0DA'. Si traccino inoltre le seguenti linee:\nOra, quando in un cerchio un raggio \u00e8 ortogonale a una corda, la divide per met\u00e0 (Elementi di Euclide, Libro III Proposizione 3): G quindi \u00e8 il punto medio della corda AB. Inoltre, si possono ricavere le seguenti relazioni fra i vari segmenti e aree:\nInserendo le ultime due equazioni nella prima si ottiene:\nda cui si ricava:\novvero l'area del rettangolo con lati DB e A'D \u00e8 uguale alla differenza fra il quadrato costruito su CA (il raggio del cerchio) e il quadrato costruito sul segmento CD (distanza fra il centro e il punto d'intersezione delle corde).\nLo stesso procedimento si pu\u00f2 ripetere a proposito della corda EF, ottenendo una relazione analoga:\nDi conseguenza, i due rettangoli hanno area pari alla differenza della stessa coppia di quadrati, e quindi hanno la stessa area:\nDimostrazione attraverso la similitudine.\nSfruttando la similitudine, il teorema pu\u00f2 essere enunciato come segue:\n\"Se due corde di una circonferenza si intersecano, i segmenti che si formano su una di esse sono i medi e i segmenti sull'altra sono gli estremi di una stessa proporzione.\"\nOvvero \"AE : ED = CE : EB\"\nPer la dimostrazione, si congiunga A con C e B con D; a questo punto si considerino i triangoli AEC e DEB: essi risultano simili, in quanto hanno gli angoli AEC e BED rispettivamente congruenti (perch\u00e9 opposti al vertice), cos\u00ec come sono congruenti gli angoli ACE e EBD (poich\u00e9 angoli alla circonferenza che insistono sullo stesso arco AD). Ne segue che i lati omologhi sono in proporzione e perci\u00f2\nCorollario.\nIl calcolo delle aree dei rettangoli che abbiamo visto qui sopra d\u00e0 un risultato che dipende solo dal raggio del cerchio e dalla posizione del punto di intersezione delle corde. Ci\u00f2 vuol dire che l'area \u00e8 indipendente dalla corda scelta: nell'animazione accanto l'area blu conserva sempre la stessa grandezza al variare dell'angolo di rotazione intorno al punto D."}
{"id": "2865298", "revid": "86599", "url": "https://it.wikipedia.org/wiki?curid=2865298", "title": "Karl Walter Kamper", "text": "Laureatosi nel 1963 all'Universit\u00e0 di Georgetown e successivamente specializzatosi all'Universit\u00e0 di Pittsburgh, lavor\u00f2 tra il 1969 e il 1970 all'Osservatorio Lick, per poi passare all'Osservatorio Van Vleck e infine dal 1974 al David Dunlap Observatory dove rimase fino alla sua morte.\nParticolarmente interessato all'astrometria, tra i suoi principali contributi si ricordano gli studi sulle stelle binarie spettroscopiche e visuali, le misurazioni del moto proprio del resto di supernova Cas A, un'analisi dell'espansioni dei resti delle supernove di Tycho e di Keplero e lo studio della riduzione delle pulsazioni della Stella Polare come Variabile Cefeide."}
{"id": "2865303", "revid": "767487", "url": "https://it.wikipedia.org/wiki?curid=2865303", "title": "Dune (gruppo musicale)", "text": "Dune \u00e8 un gruppo musicale di musica rave, happy hardcore, techno, trance progressive tedesco. La band prese il nome dai romanzi di fantascienza \"Dune\" di Frank Herbert.\nCarriera musicale.\nIl gruppo si form\u00f2 nel 1995 e si divise a causa dell'abbandono della band da parte di Verena von Strenge, la loro cantante, avvenuto nel 2000, prima che potessero pubblicare il loro album \"Reunion\" (l'album non fu pubblicato a causa di problemi legali che bloccarono il singolo \"Heaven\"). Dopo una piccola pausa, i Dune annunciarono la pubblicazione di un nuovo singolo, intitolato \"Dark Side Of The Moon\", e il ritorno di Verena von Strenge. Il loro ultimo singolo fu \"Rainbow To The Stars 2003\", pubblicato il 23 giugno 2003."}
{"id": "2865304", "revid": "1573940", "url": "https://it.wikipedia.org/wiki?curid=2865304", "title": "Random Thoughts", "text": "Random Thoughts (\u80e1\u601d\u4e82\u60f3) \u00e8 un album cantopop del 1994 della cantante pop cinese Wang Fei, conosciuta musicalmente anche come Faye Wong. Esso ha segnato il suo passaggio verso la musica \"alternative\", ed include ben due cover degli scozzesi Cocteau Twins (rock alternativo), che la stessa cantante ha riconosciuto come gruppo che ha grandemente influenzato la sua musica.\nTracce.\nLa canzone che d\u00e0 il titolo all'album, \"Random Thoughts\", \u00e8 una cover di \"Bluebeard\" dei Cocteau Twins, cos\u00ec come \"Know Oneself and Each Other\", la traccia numero cinque, ripresa dalla loro \"Know Who You Are at Every Age\", contenuta nell'album del 1993 \"Four-Calendar Caf\u00e9\".\n\"Dream Lover\" (talvolta tradotta anche come \"Person in a Dream\", \"Persona in un sogno\") \u00e8 una cover di \"Dreams\" degli irlandesi Cranberries, contenuta nell'album \"Everybody Else Is Doing It, So Why Can't We?\". \"Dream Lover\" \u00e8 stato un singolo di successo, tanto che \u00e8 stato inserito nella colonna sonora del film di Wong Kar-wai \"Chungking Express\", nel quale ha recitato la stessa Faye."}
{"id": "2865306", "revid": "107633532", "url": "https://it.wikipedia.org/wiki?curid=2865306", "title": "Filosseno di Citera", "text": "Vita.\nNato a Citera, colonia di Sparta, Filosseno fu fatto schiavo dal poeta Melanippide in seguito alla conquista ateniese dell'isola di Citera (426). Successivamente fu suo allievo.\nPer un certo periodo, Filosseno fu confidente e poeta di corte di Dionisio di Siracusa e, avendo tentato di sedurne l'amante, Galatea, fu da quest'ultimo rinchiuso nelle \"latomie\" (cave di pietra trasformate in prigioni), anche per aver espresso giudizi severi sui tentativi poetici del tiranno.\nLasciata la Sicilia, Filosseno viaggi\u00f2 in Grecia, Italia ed Asia, recitando le sue poesie, finch\u00e9 mor\u00ec ad Efeso.\nOpere.\nSappiamo dal lessico Suda che scrisse un'opera lirica sui discendenti di Eaco e ventiquattro ditirambi, dei quali ci sono noti solo pochi frammenti.\nUno di questi, intitolato \"Il\" \"Ciclope\", che rimane l'opera pi\u00f9 celebre di Filosseno (di cui restano 10 frammenti in \"PMG\" 815-824), rievocava il celebre mostro nemico di Odisseo: qui, per\u00f2, l'autore si staccava dalla tradizione omerica, introducendo un nuovo personaggio nella vicenda: la ninfa Galatea, di cui il ciclope s'innamorava perdutamente, cantando per lei e per consolarsi delle pene d'amore. In seguito, da quanto si ricostruisce, Polifemo aveva a che fare con Odisseo, che tentava di salvarsi offrendogli una pozione magica con cui fargli acquistare l'amore di Galatea e finiva per accecarlo.\nIl ditirambo ha forte connotazione comica e fu probabilmente scritto contro il tiranno di Siracusa Dionisio (l'ipotesi deriva da fonti antiche). L'opera dovrebbe essere stata rappresentata prima del 388, data in cui fu parodiata da Aristofane nella parodo del \"Pluto\". Il \"Ciclope\" \u00e8 importante anche nella storia della musica greca, per il canto a solo che vi cantava Polifemo accompagnandosi con la lira.\nComunque, il ditirambo \"burlesco\" di Filosseno suscit\u00f2 molti entusiasmi tra gli antichi: fu ripreso in seguito da Teocrito nell'omonimo idillio; il comico Antifane parl\u00f2 di lui, in una commedia, come un \"dio tra gli uomini\"; Alessandro Magno port\u00f2 con s\u00e9 in Asia le sue poesie, ed i grammatici alessandrini lo inserirono nel \"Canone\" degli autori musicali da studiare."}
{"id": "2865312", "revid": "1573940", "url": "https://it.wikipedia.org/wiki?curid=2865312", "title": "Faye Disc", "text": "Faye Disc \u00e8 un EP del 1994 della cantante pop cinese Wang Fei, conosciuta musicalmente anche come Faye Wong."}
{"id": "2865315", "revid": "86599", "url": "https://it.wikipedia.org/wiki?curid=2865315", "title": "Karl W. Kamper", "text": ""}
{"id": "2865320", "revid": "1869172", "url": "https://it.wikipedia.org/wiki?curid=2865320", "title": "Diga di Sennar", "text": "La diga di Sennar \u00e8 una diga ubicata sul Nilo Azzurro vicino alla citt\u00e0 di Sennar, Sudan. \u00c8 stata costruita nel 1925 dall'ingegnere inglese, esploratore e avventuriero, Stephen \"Roy\" Sherlock, sotto la supervisione di Weetman Pearson. La diga \u00e8 lunga 3025 metri ed ha un'altezza massima di 40 metri ed \u00e8 usata principalmente per irrigare i campi nello stato di Al Jazira ma recentemente, con l'aggiunta di turbine idroelettriche, anche per l'approvvigionamento di energia elettrica. \u00c8 stata amministrata da Roy Sherlock fino agli anni settanta."}
{"id": "2865322", "revid": "1543377", "url": "https://it.wikipedia.org/wiki?curid=2865322", "title": "Unit\u00e0 di informazione", "text": "In informatica e telecomunicazioni, per unit\u00e0 di informazione si intende la capacit\u00e0 di un dato sistema di memorizzazione o canale di comunicazione, usato come termine di paragone per misurare la capacit\u00e0 di altri sistemi di memorizzazione o canali di comunicazione.\nNella teoria dell'informazione, il concetto di unit\u00e0 di informazione \u00e8 legato ai concetti di contenuto di informazione e/o entropia di variabili aleatorie.\nLe unit\u00e0 pi\u00f9 comuni sono il bit, come capacit\u00e0 di un sistema che pu\u00f2 esistere in soli due stati, ed il byte, che \u00e8 l'equivalente di otto bit. Multipli di queste unit\u00e0 possono essere utilizzate aggiungendovi i prefissi del Sistema Internazionale o i prefissi per multipli binari secondo la standardizzazione definita dal IEC.\nUnit\u00e0 primarie.\nNel 1928, Ralph Hartley osserv\u00f2 un principio di memorizzazione fondamentale che fu in seguito formalizzato da Claude Shannon nel 1945: la quantit\u00e0 di informazione che pu\u00f2 essere memorizzata in un sistema \u00e8 proporzionale al logaritmo log\"b\" \"N\" del numero \"N\" di possibili stati del sistema.\nCambiando la base del logaritmo da \"b\" in un differente numero \"c\", si ottiene l'effetto di moltiplicare il valore del logaritmo per un valore costante log\"c\" \"N\" = (log\"c\" \"b\") log\"b\" \"N\".\nQuindi la scelta della base \"b\" determina l'unit\u00e0 utilizzata per misurare l'informazione. In particolare se \"b\" \u00e8 un numero naturale, l'unit\u00e0 corrisponde alla quantit\u00e0 di informazione che pu\u00f2 essere memorizzata in un sistema con \"b\" possibili stati.\nQuando \"b\" vale 2, l'unit\u00e0 \u00e8 il \"bit\" (contrazione di \"binary digit\"). Un sistema con 8 possibili stati, per esempio, pu\u00f2 memorizzare fino a log28 = 3 bit di informazione. Altre unit\u00e0 di informazione spesso usate includono:\nTrit, ban, e nat sono utilizzati raramente per misurare capacit\u00e0 di memorizzazione, ma il nat, in particolare, \u00e8 spesso usato in teoria dell'informazione, poich\u00e9 i logaritmi naturali sono pi\u00f9 semplici da maneggiare a livello di formalismo matematico.\nUnit\u00e0 derivate.\nNumerosi nomi sono stati adottati per designare gruppi di bit\nByte.\nStoricamente, un byte era il numero di bit necessari per codificare un carattere di testo all'interno di un computer (definizione dipendente quindi dall'architettura dell'elaboratore); oggi, tuttavia, assume sempre il significato di otto bit. Un byte pu\u00f2 quindi rappresentare 28 = 256 distinti valori, come ad esempio i numeri interi tra 0 e 255, o tra -128 e 127. Lo standard IEEE 1541-2002 stabilisce che \"B\" (lettera maiuscola) \u00e8 il simbolo che indica il byte. I Byte, ed i multipli di essi, sono sempre utilizzati per indicare la grandezza di file e la capacit\u00e0 di memorizzazione di computer.\nNibble.\nUn gruppo di quattro bit \u00e8 chiamato \"nibble\". Questa unit\u00e0 \u00e8 spesso utilizzata nella rappresentazione esadecimale, poich\u00e9 un nibble contiene la stessa quantit\u00e0 di informazione di una cifra esadecimale.\nWord, blocchi e pagine.\nI computer generalmente manipolano i bit in gruppi di grandezza prefissata, convenzionalmente chiamati word. Il numero di bit all'interno di una word \u00e8 generalmente definito dalla grandezza dei registri della CPU, o dal numero di bit che sono spostati dalla memoria principale in una singola operazione.\nAlcuni linguaggi macchina utilizzano gruppi di due words (un \"double word\" o \"dword\"), o quattro words (un \"quad word\" o \"quad\").\nLa memoria cache di un computer generalmente opera su blocchi di memoria che consistono in diverse word consecutive. Queste unit\u00e0 sono a volte chiamate \"blocchi cache\" o \"cache lines\".\nIl sistema di memoria virtuale partiziona la memoria principale del computer in unit\u00e0 ancora pi\u00f9 grandi, tradizionalmente chiamate \"pagine\".\nMultipli sistematici del bit e del byte.\nUtilizzando i prefissi standard del Sistema Internazionale si possono ottenere termini per gruppi di bit espressi in potenze di 10: kilo- = 103 = 1000 (kilobit o kbit), mega- = 106 = 1000000 (megabit o Mbit) e giga- = 109 = 1 000 000 000 (gigabit or Gbit). Questi prefissi sono pi\u00f9 spesso utilizzati per i multipli del byte, esempi sono il kilobyte (kB = 8000 bit), il megabyte (1 MB = 8 000 000 bit), ed il gigabyte (1 GB = 8 000 000 000).\nTuttavia, per ragioni tecniche, le capacit\u00e0 delle memorie dei computer sono spesso multipli di una grande potenza di due, come ad esempio 228 = 268 435 456 byte. Per evitare di utilizzare numeri \"scomodi\", spesso si utilizzano i prefissi del Sistema Internazionale per indicare la pi\u00f9 vicina potenza di due, ad esempio utilizzando il prefisso \"kilo\" per 210 = 1024, \"mega\" per 220 = 1 048 576, e \"giga\" per 230 = 1 073 741 824, e cos\u00ec via. Per esempio, un chip di memoria RAM con una capacit\u00e0 di 228 byte \u00e8 indicato come un chip da 256 megabyte. La tabella sottostante illustra queste differenze.\nNel passato, la lettera maiuscola \"K\" veniva utilizzata in luogo della lettera minuscola \"k\" per indicare 1024 invece di 1000. Tuttavia, questa differenza di simbologia non \u00e8 mai stata applicata coerentemente.\nDall'altro lato, per sistemi di memorizzazione esterna (come dischi ottici), i prefissi SI vengono utilizzati con il loro significato originario (potenze di 10).\nCi sono stati numerosi tentativi di risolvere la confusione utilizzando notazioni alternative per i multipli espressi sotto forma di potenze di due. Nel 1998 lo IEC ha pubblicato uno standard che definisce una serie di prefissi binari che utilizzano 1024 invece di 1000 come radice principale:\nTuttavia, lo standard JEDEC definisce le lettere maiuscole K, M, e G per le potenze binarie 210, 220, 230, e 240 per rispecchiare l'utilizzo comune."}
{"id": "2865324", "revid": "827882", "url": "https://it.wikipedia.org/wiki?curid=2865324", "title": "John Letcher", "text": "Biografia.\nFu il trentaquattresimo governatore della Virginia. Nato nella contea di Rockbridge, studi\u00f2 al Randolph\u2013Macon College e alla Washington and Lee University.\nLavor\u00f2 al giornale Valley Star dal 1840 al 1850. Nel 1864 la sua casa a Lexington venne bruciata dai soldati nemici. Alla sua morte il corpo venne sepolto al Presbyterian Cemetery di Lexington."}
{"id": "2865326", "revid": "15756", "url": "https://it.wikipedia.org/wiki?curid=2865326", "title": "Compositing window manager", "text": "Un compositing window manager \u00e8 un componente dell'interfaccia grafica di un computer che gestisce la posizione delle finestre e i loro confini.\nCaratteristiche peculiari.\nLa differenza principale tra un compositing window manager e un normale window manager \u00e8 che invece di disegnare tutte le finestre in una sola immagine, l'immagine di ogni finestra viene scritta in un buffer di memoria indipendente, solitamente nella scheda video, quindi l'immagine definitiva da visualizzare sullo schermo viene composta (da qui il nome) da tutte le immagini delle finestre. In questo modo \u00e8 possibile trattare la visualizzazione finale in molti metodi, ad esempio \u00e8 possibile mappare una finestra all'interno di una texture di un oggetto 3D, oppure \u00e8 possibile utilizzare le accelerazioni 2D delle moderne GPU mappando le finestre in aree da sovrapporre a tutte le altre con effetti di alpha blending.\nAspetti positivi.\nI benefici nell'utilizzo di un compositing window manager sono nel liberare la CPU dalle operazioni di ridisegno e composizione delle finestre sullo schermo per demandare questa operazione alla GPU della scheda grafica. Un altro vantaggio della composizione \u00e8 che se un programma smette di disegnare la propria finestra, questa mantiene l'ultima rappresentazione valida. La caratteristica forse pi\u00f9 in vista per l'utente \u00e8 la possibilit\u00e0 di applicare svariati effetti grafici alle finestre e al desktop intero.\nProgrammi di compositing window manager.\nMicrosoft Windows ha introdotto il supporto alla composizione 3D del desktop con Aero incluso da Windows Vista. Apple Mac OS X invece ha il supporto alla composizione grazie a Quartz Compositor fin dalla versione 10.0. Diverso \u00e8 lo scenario su Linux, esistono svariati sistemi di compositing 3D ed esclusivamente 2D. Tra i compositing window manager 3D quelli pi\u00f9 maturi sono Compiz, KWin e Mutter, mentre tra quelli 2D utilizzanti la sola estensione XRender del server X.Org si annoverano Metacity, xfwm4 e xcompmgr (meno evoluto dei precedenti).\nConfronto con gli stacking window managers.\nIl window manager invia a ciascuna finestra un messaggio per ridipingere se stessa ogni volta che \u00e8 appropriato (come quando viene ridimensionata o quando un'altra finestra passa davanti ad essa). Con un stacking window manager, il processo di riverniciatura pu\u00f2 essere danneggiato quando un programma lento, che non risponde o che presenta bug non risponde ai messaggi in modo tempestivo. Un programma dannoso pu\u00f2 far apparire instabile il sistema semplicemente trascurando di ridipingere la sua finestra. Quindi, possono verificarsi una o pi\u00f9 delle seguenti condizioni:\nCon un gestore di composizione, se una finestra smette di ridipingere se stessa quando richiesto dal gestore di finestre, il suo ultimo ridisegno rimarr\u00e0 visualizzato e la finestra potrebbe essere oscurata. Spesso, il titolo cambia per riflettere lo stato della finestra come non risponde. Un programma pu\u00f2 impedire che la sua finestra venga spostata o non mappata, ma generalmente non causer\u00e0 problemi di ridisegno.\nComposizione ed effetti 3D nei sistemi operativi.\nNella composizione, gli effetti 3D potrebbero essere applicati alle finestre per fornire effetti desktop 3D. I moderni gestori di finestre di compositing utilizzano l'accelerazione hardware 3D. Il software di gestione delle finestre di composizione comunica con l'hardware grafico tramite interfacce di programmazione come OpenGL o Direct3D.\nLinux.\nLo stacking dei gestori di finestre in esecuzione sul server X richiedeva un'estensione di chroma keying o green screening. La composizione \u00e8 stata introdotta tramite l'estensione \"Composite\". I gestori di composizione utilizzano l'accelerazione hardware tramite questa estensione, se disponibile.\nIn Linux e UNIX, la capacit\u00e0 di eseguire il compositing con accelerazione 3D completa richiedeva modifiche fondamentali a X11 per poter utilizzare l'accelerazione hardware. In origine, iniziarono ad apparire numerose implementazioni X11 modificate progettate attorno a OpenGL, incluso Xgl. L'introduzione di AIGLX eliminerebbe la necessit\u00e0 di utilizzare Xgl e consentirebbe ai gestori di finestre di eseguire la composizione accelerata 3D su un server X standard, pur consentendo il rendering diretto. Attualmente, le schede NVIDIA, Intel e ATI supportano AIGLX.\nCompiz ha introdotto un effetto cubo, che consente all'utente di vedere fino a 6 desktop virtuali contemporaneamente. Ogni desktop viene convertito in una texture superficiale del cubo, che pu\u00f2 essere ruotata a piacimento. Compiz mostra una vasta gamma di effetti 2D e 3D e ha requisiti hardware relativamente bassi. Nel 2012, Compiz \u00e8 stato incluso in Ubuntu Linux ed \u00e8 stato abilitato automaticamente quando l'hardware e i driver supportati erano disponibili e l'utente non aveva selezionato la modalit\u00e0 2D.\nMutter (Metacity + Clutter) ha sostituito Metacity come window manager predefinito per GNOME. \u00c8 presente nel componente GNOME Shell di GNOME 3.0. Utilizza il motore di visualizzazione Clutter, che \u00e8 stato portato su tutti i principali sistemi operativi, netbook e smartphone.\nDalla versione 4, il window manager di KDE KWin ha capacit\u00e0 di composizione. KWin offre molte delle stesse funzionalit\u00e0 presenti anche in Compiz.\nJava.\nProject Looking Glass era un gestore di finestre che combinava il rendering 3D e il linguaggio di programmazione Java multipiattaforma. Nel 2021 \u00e8 inattivo e rilasciato sotto GNU General Public License. La distribuzione Granular Linux live CD include Looking Glass come window manager opzionale.\nAll'indomani della sua interruzione, alcune delle sue funzionalit\u00e0, come il cambio di copertina e le anteprime dal vivo delle miniature, sono state trovate su altri gestori di finestre. Le sue caratteristiche pi\u00f9 originali includevano l'inclinazione delle finestre, i telai delle finestre su due lati e gli sfondi a scorrimento parallasse.\nAmigaOS 4 e MorphOS.\nSebbene siano in grado di funzionare su hardware compatibile con il 3D, AmigaOS 4 e MorphOS sono progettati per funzionare su vecchi computer Amiga legacy, a partire dall'Amiga 1200. In quanto tali, i loro window manager hanno per lo pi\u00f9 funzionalit\u00e0 di rendering planare che includono stratificazione composita, alpha blending, gradienti, alta risoluzione e desktop multipli (\"schermi\") che possono parzialmente ritagliarsi l'un l'altro.\nMicrosoft Windows.\nSebbene il window manager in Windows 2000 esegua la composizione, non esegue trasformazioni come un alpha per pixel. Poche applicazioni commerciali hanno sfruttato l'alfa blending; i programmi freeware sono stati tra i primi a sperimentarlo, anche se tramite impostazioni opzionali. La composizione \u00e8 stata introdotta con Desktop Window Manager in Windows Vista.\nWindows Vista e Windows 7 consentono all'utente di disabilitare Desktop Window Manager selezionando le impostazioni dell'aspetto di Windows Basic. Inoltre, viene disabilitato automaticamente da Windows per eseguire l'overlay hardware tramite il filtro Overlay Mixer.\nUsabilit\u00e0 e piacere per gli occhi.\nL'approccio di composizione rende pi\u00f9 facile implementare una serie di funzionalit\u00e0 che rendono l'interfaccia utente pi\u00f9 accessibile, pi\u00f9 semplice da usare o con elementi di piacere per gli occhi.\nLenti di ingrandimento.\nLa grafica vettoriale, come i caratteri TrueType e gli elementi con accelerazione 3D, pu\u00f2 essere espansa senza degrado (solitamente a causa dell'aliasing). Una lente di ingrandimento dello schermo ingrandisce un'area dello schermo, facilitando la lettura di parti di testo, sia per prevenire l'affaticamento degli occhi, per gli ipovedenti o semplicemente a distanza. Gli effetti di zoom come la lente d'ingrandimento fish-eye e gli effetti desktop di zoom forniscono questa funzionalit\u00e0.\nAnteprima dal vivo.\n\u00c8 possibile visualizzare un'anteprima di una finestra in una miniatura a comparsa quando l'utente passa con il mouse sul pulsante della barra delle applicazioni associato. Ci\u00f2 consente all'utente di identificare e gestire diversi programmi in esecuzione contemporaneamente.\nCambio finestra.\nLe finestre con nomi e icone simili tendono a creare confusione, soprattutto quando le loro barre del titolo si sovrappongono; la posizione di ciascuna di queste finestre sulla barra delle applicazioni deve essere memorizzata. Quando ci sono molte finestre aperte in questo modo, l'utente deve spesso ricorrere a tentativi ed errori, facendo clic uno alla volta su ciascun pulsante della barra delle applicazioni, prima di procedere. Il cambio di finestra consente di visualizzare rapidamente in anteprima pi\u00f9 finestre contemporaneamente riorganizzandole temporaneamente su uno sfondo decorativo. Dopo aver effettuato una selezione, le finestre vengono quindi riportate alla loro disposizione originale.\nLa selezione inizia quando l'utente immette una combinazione di tasti di scelta rapida, sposta il puntatore del mouse su un punto attivo sullo schermo o, in alcune situazioni, utilizza la rotellina del mouse. Gli elementi vengono esplorati utilizzando la tastiera o il mouse. Un elemento viene selezionato rilasciando il tasto di scelta rapida, premendo il tasto Invio o facendo clic su di esso con il mouse.\nFlip switcher.\nIl flip switcher \u00e8 un miglioramento della funzione di commutazione Alt-Tab. Le finestre in esecuzione sono disposte in una pila, simile a un selettore in stile flip in un jukebox degli anni '50 o in un Rolodex. In alcuni sistemi, l'utente pu\u00f2 premere Alt-Maiusc-Tab per navigare all'indietro. Le transizioni visive vengono applicate a ciascun elemento durante la navigazione.\nCambio copertina.\nIl cambio di copertina \u00e8 come il cambio di vibrazione con poche differenze, principalmente visive. Invece di una pila con la selezione in alto, vengono mostrate due pile simmetriche con la selezione corrente in primo piano e al centro (simile alla funzione di inclinazione della finestra in Looking Glass).\nCover Flow \u00e8 un'implementazione del cambio di copertura in macOS. Le versioni pi\u00f9 recenti utilizzano la sfocatura per ridurre l'enfasi sugli elementi non selezionati. Cover Flow \u00e8 stato implementato anche in altri software pubblicati da Apple come iTunes.\nCambio suoneria.\nLa commutazione dell'anello \u00e8 come la commutazione del flip, tranne per il fatto che le finestre si muovono in cerchio, con la selezione corrente davanti, di solito in basso. La maggior parte dei gestori di finestre compositing includono questa funzionalit\u00e0 out of the box, e applicazioni di terze parti, come ad esempio 3D-desktop, sono inoltre disponibili.\nRaggruppamento.\nL'utente pu\u00f2 raggruppare le finestre insieme, in modo che in ogni gruppo sia visibile solo una finestra alla volta. In Compiz, la cornice della finestra viene capovolta per indicare quando la finestra attiva nel suo gruppo \u00e8 stata modificata.\nExpos\u00e9.\nmacOS mostra un'anteprima di ogni finestra sullo schermo affiancandole. Altri sistemi con funzionalit\u00e0 simili (Microsoft Windows, Compiz, KWin, applicazioni di terze parti) sono indicati come cloni di Expos\u00e9. Il tasto di scelta rapida per attivare Expos\u00e9 non \u00e8 Alt-Tab, ma piuttosto F3.\nMission Control.\nMac OS X 10.7 combina molte altre funzionalit\u00e0 di composizione sviluppate da Apple, come Expos\u00e9, Dashboard e Spaces, in un programma pi\u00f9 ampio chiamato Mission Control.\nMotori widget.\nSu macOS, i \"widget\" (applet monouso) come un orologio, un blocco note e una calcolatrice possono essere visualizzati premendo un tasto di scelta rapida. I motori dei widget velocizzano il lavoro mantenendo i widget di uso comune accessibili senza essere invadenti. Sono gestiti dal programma Dashboard in macOS.\nCompiz inizia con un Widget Layer vuoto, che consente all'utente di aggiungere applicazioni facendo clic su di esse. Una variet\u00e0 di widget sono supportati, tra cui Screenlets, gDesklets e SuperKaramba.\nWindows Vista fornisce gadget che l'utente pu\u00f2 inserire in Windows Sidebar (gadget Sidebar), una pagina iniziale di Windows Live (gadget Web) o uno schermo esterno, come il telefono cellulare dell'utente (gadget SideShow). La barra laterale di Windows era una partizione visibile in Windows Vista ed \u00e8 stata eliminata in Windows 7, insieme ai gadget della barra laterale che sono stati modificati in Gadget desktop.\nFacciate dell'interfaccia utente.\nMetisse implementa le facciate dell'interfaccia utente, un sistema che fornisce agli utenti modi semplici per adattare, riconfigurare e ricombinare le interfacce grafiche esistenti, attraverso l'uso di tecniche di manipolazione diretta."}
{"id": "2865327", "revid": "109651", "url": "https://it.wikipedia.org/wiki?curid=2865327", "title": "Medical drama", "text": ""}
{"id": "2865338", "revid": "287204", "url": "https://it.wikipedia.org/wiki?curid=2865338", "title": "5657 Groombridge", "text": "5657 Groombridge \u00e8 un asteroide della fascia principale. Scoperto nel 1936, presenta un'orbita caratterizzata da un semiasse maggiore pari a 2,5866681\u00a0UA e da un'eccentricit\u00e0 di 0,1665525, inclinata di 14,14306\u00b0 rispetto all'eclittica.\nL'asteroide \u00e8 dedicato all'astronomo britannico Stephen Groombridge, estensore dell'omonimo catalogo di stelle circumpolari."}
{"id": "2865342", "revid": "204012", "url": "https://it.wikipedia.org/wiki?curid=2865342", "title": "Joseph Johnson (politico Virginia)", "text": ""}
{"id": "2865344", "revid": "1543377", "url": "https://it.wikipedia.org/wiki?curid=2865344", "title": "MTV Summer Song", "text": "MTV Summer Song \u00e8 un album raccolta che comprende i brani musicali di successo dell'estate 2009 in Italia, pubblicato il 17 luglio 2009 con l'etichetta Edel.\nLa compilation \u00e8 divisa in due CD da 12 brani ognuno. La sua pubblicazione \u00e8 legata al Coca Cola Live @ MTV - The Summer Song.\nLa compilation debutta alla posizione n\u00ba 14 della classifica FIMI, raggiungendo come posizione pi\u00f9 alta la n\u00ba 5.\nSuccesso commerciale.\nLa compilation debutta alla 14\u00aa posizione nella classifica italiana, risale poi la top 10 fino ad arrivare in sesta settimana alla 5\u00aa posizione; permane in top 10 fino alla nona settimana. Occupa la top 15 per le due settimane successive, alla dodicesima settimana ricompare in top 10. Alla 14\u00aa settimana fa la sua ultima presenza in classifica nella top 25."}
{"id": "2865345", "revid": "1543377", "url": "https://it.wikipedia.org/wiki?curid=2865345", "title": "Kupres (Republika Srpska)", "text": "Kupres (in serbo \u041a\u0443\u043f\u0440\u0435\u0441) \u00e8 un comune della Republika Srpska, in Bosnia ed Erzegovina, con 320 abitanti al censimento 2013.\n\u00c8 la parte del comune di Kupres che in seguito agli Accordi di Dayton \u00e8 amministrata dalla Republika Srpska. La maggior parte del comune prebellico di Kupres \u00e8 rimasto all'interno della Federazione di Bosnia ed Erzegovina come comune di Kupres (FBiH).\nLocalit\u00e0.\nIl comune \u00e8 formato dall'insieme delle seguenti localit\u00e0:\nBarjamovciBegovo SeloBili PotokBlagajBotunBrdaBu\u0107ova\u010daDonje RavnoDonje VukovskoDonji MalovanGoravciGornje RavnoGornje VukovskoGornji MalovanKudiljiKukaviceKupresKuteMlakvaMr\u0111anovciMr\u0111ebareMu\u0161i\u0107Novo SeloOd\u017eakOlovoOsmanlijeOtinovciRasti\u010devoRili\u0107Stra\u017ebenicaSuhova\u0160emenovciVrilaZanaglinaZlosela i Zvirnja\u010da."}
{"id": "2865346", "revid": "580197", "url": "https://it.wikipedia.org/wiki?curid=2865346", "title": "Mohamed Zemmamouche", "text": "Carriera.\nNazionale.\nHa partecipato con la sua Nazionale ai Mondiali di Brasile 2014.Ed \u00e8 stato convocato come terzo portiere al Mondiale 2010"}
{"id": "2865348", "revid": "1904508", "url": "https://it.wikipedia.org/wiki?curid=2865348", "title": "Ordine Imperiale di Nostra Signora di Guadalupe", "text": "L'Ordine Imperiale di Nostra Signora di Guadalupe \u00e8 un ordine cavalleresco imperiale messicano.\nStoria dell'Ordine.\nL'Ordine Imperiale di Nostra Signora di Guadalupe (originariamente \"Ordine Nazionale di Nostra Signora di Guadalupe\") fu un ordine cavalleresco fondato dall'Imperatore Agostino I del Messico nel 1821, anche se i suoi statuti non vennero pubblicati sino al febbraio del 1822, venendo reso operativo a partire dal 21 luglio di quello stesso anno. Esso era originariamente suddiviso nelle classi di \"Cavaliere di Gran croce\" e \"Membro\" (classe divisa in numerario o soprannumerario). \nDopo la morte di Agostino I l'ordine cadde in disuso e rimase inattivo per 30 anni sino a quando Antonio L\u00f3pez de Santa Anna, presidente della repubblica messicana formatasi al crollo del primo impero, riusc\u00ec a convincere papa Pio IX a riconoscere quest'ordine nel 1854. Dopo la Rivoluzione di Ayutla di quello stesso anno, l'Ordine cadde nuovamente in disuso.\nIl terzo e ultimo periodo di floridezza dell'Ordine inizi\u00f2 il 30 giugno 1863 quando esso venne assunto da Massimiliano I del Messico come principale ordine nazionale attraverso il proprio governo ancor prima che egli giungesse in Messico. Massimiliano I si interess\u00f2 molto a questo ordine, modificandone gli statuti l'ultima volta il 10 aprile 1865, rendendolo a tutti gli effetti un ordine \"Imperiale\" e non semplicemente \"Nazionale\", dividendo inoltre le classi in quattro benemerenze, ciascuna divisa al proprio interno in classe civile e militare.\nOrganizzazione.\nL'Ordine Imperiale di Nostra Signora di Guadalupe, agli statuti del 1865, si componeva delle seguenti classi di benemerenza:\nInsegne.\nIl primo impero messicano.\nLa \"medaglia\" era composta da una croce con punte tripartite smaltate a fasce rossa, bianca e verde e puntate d'oro. Al centro della croce si trova un medaglione ovale a smalti riportante l'effigie della Madonna di Guadalupe circondata da una nello a smalti verde con la scritta in oro \"RELIGION, INDIPENDENCIA, UNION\" (\"Religione, indipendenza, unione\"). La croce aveva le braccia unite da una corona d'alloro in oro. A completare il tutto, in cima, si trovava una corona imperiale d'oro.\nIl \"nastro\" era tricolore, verde, bianco e rosso.\nIl secondo e terzo periodo.\nLa \"medaglia\" era composta da una croce decussata in oro smaltata concentricamente con una fascia verde, una bianca e una rossa. Al centro della croce si trova un medaglione ovale a smalti riportante l'effigie della Madonna di Guadalupe circondata da una nello a smalti verde con la scritta in oro \"RELIGION, INDIPENDENCIA, UNION\" (\"Religione, indipendenza, unione\"). Tra le braccia della croce si trovavano dei raggi dorati e la croce stessa aveva le braccia unite da una corona d'alloro in oro. A completare il tutto, in cima, si trovava un'aquila messicana con le ali spiegate poggiante su un cactus e tenente nel becco un serpente, il tutto in oro.\nIl \"nastro\" era blu con una striscia rosa per lato."}
{"id": "2865349", "revid": "288300", "url": "https://it.wikipedia.org/wiki?curid=2865349", "title": "Mohamed Lamine Zemmamouche", "text": ""}
{"id": "2865355", "revid": "599013", "url": "https://it.wikipedia.org/wiki?curid=2865355", "title": "Copa Rio Branco", "text": "La Copa Rio Branco fu una competizione calcistica istituita nel 1916 che vedeva come avversarie le squadre Nazionali di Brasile e Uruguay; la prima edizione fu per\u00f2 disputata nel 1931.\nStoria.\nIl trofeo fu donato da Lauro Severiano M\u00fcller, politico brasiliano, nel 1916, affinch\u00e9 si disputasse tra Brasile e Uruguay. Il regolamento del torneo prevedeva che la coppa fosse assegnata, a titolo temporaneo, alla Nazionale che avesse ottenuto tre punti in due partite. Inoltre, era previsto che venisse vinta in via definitiva dalla squadra che fosse riuscita a vincerla per tre volte consecutive o fosse riuscita a ottenere 5 punti in 3 incontri."}
{"id": "2865356", "revid": "767487", "url": "https://it.wikipedia.org/wiki?curid=2865356", "title": "Maria Scicolone", "text": "Biografia.\nNasce a Pozzuoli nel 1938 dall'insegnante di pianoforte Romilda Villani e da Riccardo Scicolone, secondogenita della coppia. I genitori non erano sposati, e dopo una convivenza a Roma, dove era nata la prima figlia della coppia, Sofia Costanza Brigida Villani Scicolone (poi nota come Sophia Loren), l'uomo lasci\u00f2 la compagna che torn\u00f2 a Pozzuoli nella casa degli umili genitori. Mentre Riccardo riconobbe la prima figlia cresciuta in casa sua a Roma, non riconobbe inizialmente Maria, che nacque nella casa dei nonni Domenico Villani e Luisa Zotti.\nFrequentate le scuole elementari a Pozzuoli con il nome di Maria Villani, venne costretta dalla madre Romilda a interrompere gli studi e seguirla a Roma, dove lei si era gi\u00e0 trasferita con Sofia per un provino a Cinecitt\u00e0 andato a buon fine. Raggiunte le due nella capitale, la giovane Maria fu costretta a rimanere in stanza chiusa a chiave. Sebbene fosse desiderosa di terminare gli studi, le venne impedito di studiare poich\u00e9 era considerato sconveniente che la sorella dell'allora promettente attrice Sofia Scicolone frequentasse la scuola media inferiore con il nome di Maria Villani in quanto non riconosciuta dal padre.\nQuando, per\u00f2, il padre Riccardo, rimasto indebitato per degli affari immobiliari non andati a buon fine, chiese a Romilda un prestito di due milioni di lire tramite l'ormai famosa figlia Sofia, la somma venne concessa solo in cambio del riconoscimento di Maria. Divenuta Maria Scicolone, prese il diploma di licenza media ventenne, e riusc\u00ec, contro la volont\u00e0 della madre, a terminare gli studi sino al conseguimento della laurea in lettere nel 1976, trentottenne.\nAccompagn\u00f2 spesso la sorella Sofia col suo produttore e compagno Carlo Ponti in giro per i set mondiali, tra cui la Spagna e Hollywood. Con buone abilit\u00e0 canore e culinarie si fece conoscere a livello internazionale, duettando con Frank Sinatra che le propose di incidere anche un disco insieme. Ma le aspirazioni della madre nei confronti di Maria erano diverse da quelle che nutriva per l'altra figlia Sofia: ella vedeva in Maria la valvola di sfogo per le frustrazioni della sua vita, desiderosa di avere accanto almeno l'ultimo membro della sua famiglia.\nTornata a Roma, Maria conobbe il pianista jazz Romano Mussolini, quarto figlio di Benito Mussolini e Rachele Guidi. Dopo un periodo di frequentazione la coppia si spos\u00f2 nel 1962 a Predappio con grande interesse della stampa. La coppia ebbe due figlie: Alessandra nel 1962 ed Elisabetta nel 1967; entrambe le figlie l'hanno resa nonna. Il matrimonio non fu di lunga durata a causa delle frequenti relazioni extra-coniugali di Romano Mussolini: i due si separarono nel 1971 ottenendo il divorzio definitivo nel 1976.\nCrollata a causa di un esaurimento nervoso, conobbe in clinica il cardiologo iraniano Abdoul Majid Tamiz, primario del reparto di Cardiologia riabilitativa all'ospedale S. Camillo Forlanini, con cui si spos\u00f2 in seconde nozze.\nMaria Scicolone \u00e8 conosciuta come cuoca e scrittrice di ricette culinarie, spesso ospite come opinionista in programmi televisivi. Rimase accanto alla madre Romilda fino alla morte per cancro avvenuta nel 1991. Nel 2006 partecip\u00f2 alle esequie dell'ex-marito Romano Mussolini, accompagnando le figlie. Nel 2016 fece nel programma di Domenica Live la sua ultima apparizione in tv con la figlia Alessandra per poi ritirarsi in vita privata per l'et\u00e0 avanzata.\nDiscografia.\nSingoli"}
{"id": "2865361", "revid": "1543377", "url": "https://it.wikipedia.org/wiki?curid=2865361", "title": "O\u0161tra Luka", "text": "O\u0161tra Luka (in serbo \u041e\u0448\u0442\u0440\u0430 \u041b\u0443\u043a\u0430) \u00e8 un comune della Repubblica Serba di Bosnia ed Erzegovina con 2.997 abitanti al censimento 2013.\n\u00c8 la parte del comune di Sanski Most che in seguito agli Accordi di Dayton \u00e8 amministrata dalla parte serba.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2865363", "revid": "179980", "url": "https://it.wikipedia.org/wiki?curid=2865363", "title": "Coppa Rio Branco", "text": ""}
{"id": "2865368", "revid": "6923", "url": "https://it.wikipedia.org/wiki?curid=2865368", "title": "Lip dub", "text": "Un lip dub \u00e8 un video musicale popolare che combina sincronizzazione e doppiaggio audio. Per estensione si parla di Lip Dub facendo riferimento al \"fenomeno partecipativo a carattere virale\" attualmente in voga. \u00c8 fatto normalmente da un gruppo di persone durante la riproduzione della canzone originale. Questi \"lip dub\" sembrano semplici da fare, ma ciascuno di essi necessita in realt\u00e0 di molto tempo per essere realizzato in modo adeguato. I \"lip dub\" pi\u00f9 popolari sono girati in un solo colpo.\nIl lip dub \u00e8 diventato popolare con l'avvento di siti partecipativi come YouTube. Tom Johnson, uno scrittore esperto degli effetti della comunicazione via Web 2.0, ha scritto che un buon 'lip dub' ha quattro caratteristiche, o perlomeno le loro apparenze: \"spontaneit\u00e0, autenticit\u00e0, partecipazione e divertimento\".\nNei Paesi Bassi \u00e8 stato lanciato un format dedicato ai lip dub, trasmesso anche in Italia con il titolo \u00abOra... ci vorrebbe un amico\u00bb, condotto da Lorella Cuccarini: all'interno della trasmissione i video, sono stati diretti dal regista Tommaso Agnese."}
{"id": "2865370", "revid": "742538", "url": "https://it.wikipedia.org/wiki?curid=2865370", "title": "Secondino Ventura", "text": "Biografia.\nNotaio, nipote del pi\u00f9 famoso Guglielmo Ventura, si rese protagonista raccogliendo la cronaca dei fatti della citt\u00e0 di Asti tra il 1420 ed il 1457.\nIl suo \"Memoriale\" \u00e8 costituito solamente da 15 colonne e tratta del periodo di dominio di Carlo d'Orleans, figlio di Valentina Visconti.\nIl Ventura parl\u00f2 principalmente della lotta di successione alla morte dello \"sleale\" (cos\u00ec lo definisce il cronista) Filippo Maria Visconti, della regina Giovanna II di Napoli e della prigionia del principe Carlo catturato ad Azincourt.\nAl contrario del suo antenato Guglielmo, egli non tratt\u00f2 la quotidianit\u00e0 della sua citt\u00e0, ma ne parl\u00f2 solo in funzione degli avvenimenti che avvennero sullo scacchiere italiano.\nScritto in un latino scadente con molte concessioni alla lingua volgare, il Memoriale del Ventura \u00e8 comunque un documento dignitoso che tratta di un periodo storico che non ha eguali nelle altre citt\u00e0 del Piemonte del periodo."}
{"id": "2865371", "revid": "767487", "url": "https://it.wikipedia.org/wiki?curid=2865371", "title": "Mirage (Camel)", "text": "Mirage \u00e8 un album del gruppo di rock progressivo, Camel, pubblicato il 1\u00ba marzo 1974 e registrato agli Island Studios e ai Decca Studios.\nNel giugno del 2015 la rivista \"Rolling Stone\" ha collocato l'album alla ventunesima posizione dei 50 migliori album progressive di tutti i tempi.\nIl disco.\nQuesto disco, pur arrivando in netto ritardo rispetto ai lavori degli altri artisti della scena di Canterbury, riesce comunque a far notare il gruppo per le doti dei singoli componenti, e a consacrarli nel panorama rock progressive. Le tracce sono tutte ben composte e i testi citano tematiche strettamente fantasy, traendo ispirazione dai libri di Tolkien, come si pu\u00f2 notare in Nimrodel/The Procession/The White Rider."}
{"id": "2865374", "revid": "1546219", "url": "https://it.wikipedia.org/wiki?curid=2865374", "title": "Petrovac (Bosnia ed Erzegovina)", "text": "Petrovac (in serbo \u041f\u0435\u0442\u0440\u043e\u0432\u0430\u0446) \u00e8 un comune della Republika Srpska, in Bosnia ed Erzegovina, con 367 abitanti al censimento 2013.\nPetrovac venne creata dalla piccola parte (137\u00a0km\u00b2) del comune pre-bellico di Bosanski Petrovac (853\u00a0km\u00b2) che in seguito agli Accordi di Dayton \u00e8 amministrata dalla Republika Srpska. La sede comunale \u00e8 nel villaggio di Drini\u0107.\nPetrovac \u00e8 un comune rurale, formato dai villaggi di Bunara, Drini\u0107 e Podsrnetica. Confina con il comune di Bosanski Petrovac (FBiH) a nord e ad ovest, con Ribnik e Isto\u010dni Drvar ad est e con Drvar a sud. \u00c8 lambito dai fiumi Una, Sana e Unca."}
{"id": "2865378", "revid": "729019", "url": "https://it.wikipedia.org/wiki?curid=2865378", "title": "Coppa Bernardo O'Higgins", "text": "La Coppa Bernardo O'Higgins fu una competizione calcistica istituita nel 1955 che vedeva come avversarie le squadre Nazionali di Brasile e Cile. Si svolse dal 1955 al 1966, alternando il paese ospitante."}
{"id": "2865391", "revid": "1543377", "url": "https://it.wikipedia.org/wiki?curid=2865391", "title": "Srbac", "text": "Srbac (in serbo \u0421\u0440\u0431\u0430\u0446) \u00e8 un comune della Repubblica Serba di Bosnia ed Erzegovina con 19.001 abitanti al censimento 2013.\n\u00c8 situata alla confluenza del Vrbas con il Sava."}
{"id": "2865402", "revid": "179980", "url": "https://it.wikipedia.org/wiki?curid=2865402", "title": "Trofeo O'Higgins", "text": ""}
{"id": "2865414", "revid": "287204", "url": "https://it.wikipedia.org/wiki?curid=2865414", "title": "Head First (Goldfrapp)", "text": "Head First \u00e8 il quinto album di studio del gruppo musicale inglese dei Goldfrapp.\nIl disco.\n\"Head First\" segna un'altra meta nel percorso musicale svolto da Alison Goldfrapp e Will Gregory, che questa volta si sono orientati su uno stile electro-pop liberamente ispirato alla musica degli anni '80.\nIn una precedente intervista, concessa per l'occasione dell'uscita del precedente album \"Seventh Tree\", i due avevano giustificato il loro continuo cambio di genere come una \"necessit\u00e0 di tracciare ogni volta sentieri diversi e contraddittori con i precedenti\".\nPoche settimane prima dell'uscita, \u00e8 stato pubblicato \"Rocket\", il primo singolo, seguito a giugno dal secondo estratto \"Alive\" e a settembre da \"Believer\".\nIl disco raggiunge in Italia la posizione numero 27."}
{"id": "2865415", "revid": "834", "url": "https://it.wikipedia.org/wiki?curid=2865415", "title": "Everything, Everyday, Everywhere", "text": "Everything, Everyday, Everywhere \u00e8 un singolo di Fabolous, pubblicato il 22 settembre 2009 dall'etichetta discografica Def Jam Recordings.\nLa canzone \u00e8 stata scritta dallo stesso Fabolous insieme a Keri Hilson, che ha partecipato all'incisione del brano, prodotto da Ryan Leslie ed estratto dall'album \"Loso's Way\".\nVideo.\nIl video, diretto sempre da Erik White, \u00e8 stato pubblicato il 29 agosto 2009. Nel video fanno alcuni cameo:Ryan Leslie, Trey Songz, Rick Ross, DJ Clue, Adrienne Bailon, Amerie, e Ace Hood"}
{"id": "2865416", "revid": "1904508", "url": "https://it.wikipedia.org/wiki?curid=2865416", "title": "Ordine Imperiale dell'Aquila Messicana", "text": "L'Ordine Imperiale dell'Aquila Messicana fu un ordine cavalleresco imperiale messicano.\nStoria.\nL'Ordine venne fondato il 1\u00ba gennaio 1865 dall'Imperatore Massimiliano I del Messico per ricompensare quanti si fossero dimostrati fedeli e valenti nei confronti della nazione messicana.\nL'Ordine ebbe per\u00f2 breve durata in quanto nel 1867 il governo monarchico imperiale decadde e l'Ordine cess\u00f2 di esistere. L'Ordine venne ripreso nell'ambito repubblicano con la fondazione dell'Ordine dell'Aquila azteca.\nOrganizzazione.\nL'Ordine si componeva delle seguenti classi di benemerenza:\nInsegne.\nLa \"medaglia\" dell'Ordine era composta da un'aquila d'oro con in bocca un serpente smaltato di nero, stante il tutto su una pianta di cactus a smalti (simbolo del Messico). L'aquila tiene tra le zampe gli scettri imperiali incrociati a croce di Sant'Andrea sul petto ed \u00e8 sormontata dalla corona imperiale messicana in oro e smalti.\nIl \"nastro\" era verde con una striscia rossa per parte."}
{"id": "2865418", "revid": "110157", "url": "https://it.wikipedia.org/wiki?curid=2865418", "title": "\u0160ipovo", "text": "\u0160ipovo (in serbo \u0428\u0438\u043f\u043e\u0432\u043e) \u00e8 un comune della Repubblica Serba di Bosnia ed Erzegovina con 10.820 abitanti al censimento 2013."}
{"id": "2865420", "revid": "287204", "url": "https://it.wikipedia.org/wiki?curid=2865420", "title": "Sipovo", "text": ""}
{"id": "2865421", "revid": "287204", "url": "https://it.wikipedia.org/wiki?curid=2865421", "title": "Grande Oleodotto del Nilo", "text": "Il Grande Oleodotto del Nilo \u00e8 un importante oleodotto per l'esportazione del petrolio fuori dai confini del Sudan. Si estende per una lunghezza complessiva di 1.600\u00a0km dei quali 1.8\u00a0km sono sotto la superficie del mare.\n\u00c8 stato costruito a partire dal 1999 dalla Greater Nile Petroleum Operating Company (GNPOC). \nL'oleodotto \u00e8 gestito dalla China National Petroleum Corporation (CNPC) la quale possiede anche il 40% delle azioni in borsa della ditta (GNPOC).\nAll'inizio l'oleodotto cominciava a Heglig, nel Kordofan meridionale. A partire dal 1999 l'oleodotto \u00e8 stato esteso e adesso ha inizio invece nello stato dell'Unit\u00e0 per proseguire alla raffineria di Port Sudan sul Mar Rosso attraverso le Montagne di Nuba e Khartum"}
{"id": "2865422", "revid": "287204", "url": "https://it.wikipedia.org/wiki?curid=2865422", "title": "Celinac", "text": ""}
{"id": "2865423", "revid": "287204", "url": "https://it.wikipedia.org/wiki?curid=2865423", "title": "Istocni Drvar", "text": ""}
{"id": "2865425", "revid": "287204", "url": "https://it.wikipedia.org/wiki?curid=2865425", "title": "Knezevo", "text": ""}
{"id": "2865426", "revid": "287204", "url": "https://it.wikipedia.org/wiki?curid=2865426", "title": "Kotor Varos", "text": ""}
{"id": "2865428", "revid": "287204", "url": "https://it.wikipedia.org/wiki?curid=2865428", "title": "Laktasi", "text": ""}
{"id": "2865429", "revid": "287204", "url": "https://it.wikipedia.org/wiki?curid=2865429", "title": "Mrkonjic Grad", "text": ""}
{"id": "2865430", "revid": "160832", "url": "https://it.wikipedia.org/wiki?curid=2865430", "title": "Necropoli di Santu Pedru", "text": "La necropoli di Santu Pedru \u00e8 un sito archeologico prenuragico, situato nel comune di Alghero, individuabile sulla strada per Ittiri, sull'omonima collina. Risalente al Neolitico recente \u00e8 costituito da un gruppo di ben dieci tombe, che in Sardegna prendono il nome di domus de janas, scavate nella roccia trachitica.\nDescrizione.\nLe tombe del complesso archeologico si trovano sul declivio sud della collina a partire dalla base della stessa fin quasi alla sommit\u00e0, dove invece sono presenti i resti di un nuraghe monotorre. Le \"domus de janas\" hanno tutte una struttura molto simile con ingresso a \"dromos\" e ognuna di esse presenta pi\u00f9 celle. I primi due vani, ai quali si accede dal dromos, ovvero l\u2019anticella e la successiva cella principale, si distinguono per la loro dimensione, per la forma e per i particolari architettonici, rispetto alle altre celle che si affacciano con i loro piccoli ingressi sopraelevati sulla cella principale. Le prime due infatti erano presumibilmente gli ambienti nei quali avevano luogo le cerimonie dedicate ai defunti, mentre le altre celle pi\u00f9 piccole erano riservate alle tumulazioni.\nLe false porte scolpite in alcune delle tombe sono state interpretate dagli studiosi come porte del regno dei morti, a cui i vivi non potevano accedere. Un altro simbolo magico religioso \u00e8 rappresentato da un motivo che allude alle corna di un toro, scolpito su una delle celle della tomba 1.\nSono presenti numerosi elementi decorativi di tipo architettonico, rappresentati in maniera essenziale nella roccia, come gradini, architravi, cornici e pilastri, che imitavano quelli esistenti nelle capanne dei vivi. \nIl complesso presenta caratteristiche simili alla necropoli di Sant'Andrea Priu e alla Necropoli di Mandra Antine, anch'esse nella zona di Sassari. Infatti una delle ipotesi proposte dagli archeologi \u00e8 che, presumibilmente, lo scavo di questi ipogei era opera di associazioni di artefici di tombe che si spostavano nella zona per realizzare gli ipogei. Sia a Santu Pedru che nelle altre necropoli citate, probabilmente, la grande cella rettangolare veniva chiusa dopo ogni nuova sepoltura: per questo, il suo interno era visibile, per poco tempo, alle persone che erano in relazione col defunto e che partecipavano quindi al rito funebre. \u00c8, per\u00f2, possibile anche che la cella principale venisse preparata o commissionata dal Capo della trib\u00f9 o del clan (come accade attualmente con le tombe di famiglia) molto tempo prima che l'ipogeo venisse usato per la sepoltura.\nLe tombe sono state numerate in modo diverso dai tre archeologi che hanno eseguito gli scavi. La numerazione che segue \u00e8 quella scelta da Demartis.\nTomba I.\n\u0400 la tomba principale del complesso, presenta un dromos lungo 16 m con pareti tagliate in modo grossolano e suolo piano. \nAttraverso un varco, probabilmente ampliato durante una delle fasi di riutilizzazione della tomba, si accede all\u2019anticella b. Essa ha una forma semicircolare, un diametro di 5 m e un\u2019altezza massima di 3,10 m; presenta sulla volta tracce della riproduzione incisa di un tetto a raggiera ed \u00e8 decorata da uno zoccolo e delle paraste.\nL\u2019accesso alla cella maggiore \u00e8 permesso da un portello trapezoidale sopraelevato caratterizzato da una doppia cornice e un architrave con tracce di pittura rossa, esso \u00e8 preceduto da due gradini che facilitano l\u2019entrata. Quest\u2019ambiente, che ha la forma di un quadrilatero irregolare, ha una larghezza di circa 3,50 m, lunghezza di 6 m e altezza di 2 m. Sono presenti due pilastri rettangolari, anch\u2019essi scolpiti nella roccia, che reggono (fittiziamente) una volta piana e sulla parete di fondo si trova la riproduzione in rilievo di una falsa porta decorata con cornici concentriche e tracce di pittura rossa. \nDal vano principale si accede a nove celle minori sopraelevate, i cui portelli sono caratterizzati da elementi decorativi quali cornici e, in un caso, corna taurine. L\u2019accesso alla cella posta sulla sinistra della parete frontale o nord, \u00e8 facilitato attraverso un foro di pedata posto a circa 60\u00a0cm dal piano di calpestio. Altrettanto dicasi per la cella posta sulla parete ovest a sinistra, mentre per accedere alla seconda cella della medesima parete \u00e8 stato realizzato un alto gradino e un foro di pedata. La cella sulla parete sud verso il lato est \u00e8 quella caratterizzata da una decorazione rappresentante la protome bovina scolpita appena sopra il foro di ingresso, la cella \u00e8 la pi\u00f9 piccola di tutta la tomba e sulle sue pareti si possono notare evidenti segni dei solchi del suo scavo originale. \nQuesta tomba \u00e8 importante in quanto \u00e8 strutturalmente uno dei pi\u00f9 imponenti monumenti del genere trovati in Sardegna, inoltre durante il suo scavo sono stati ritrovati gli unici vasi tetrapodi delle necropoli neolitiche sarde, essa \u00e8 infatti nota anche col nome di Tomba dei vasi tetrapodi.\nTomba II (tomba V per Contu, VI per Moravetti).\nIl settore anteriore della tomba \u00e8 privo del soffitto e dell\u2019alzato originario. La cella principale, quadrangolare, \u00e8 preceduta da una piccola anticella e conserva tracce di pittura rossa.\nTomba III (VII di Contu e II di Moravetti).\nDi questa tomba \u00e8 visibile la planimetria \u201ca T\u201d, nonostante sia priva del soffitto e, parzialmente, dell\u2019alzato. Presenta un dromos, una minuscola anticella e un vano pi\u00f9 grande. All\u2019esterno, sono presenti due cavit\u00e0 circolari, che, con molta probabilit\u00e0 erano adibiti a offerte di cibo in occasione dei riti funerari.\nTomba IV (II Contu).\nUn dromos lungo 6,8 m precede una piccola anticella che porta alla cella principale, con un gradino che facilit\u00e0 l\u2019ingresso. Il vano \u00e8 di forma quadrangolare, presenta due colonne a sezione circolare e tre ingressi sopraelevati che portano a quattro celle pi\u00f9 piccole. Uno dei portelli \u00e8 posto sul lato sinistro e permette l\u2019accesso a due celle intercomunicanti, mentre gli altre due si trovano sulla parete di fondo e sulla parete destra.\nTomba V.\nSi tratta di una domu pluricellulare, nel cui il vano centrale \u00e8 scolpito un pilastro. Della tomba restano alcune celle funerarie e una parte della cella principale.\nTomba VI (III Contu e Moravetti).\nSi tratta della tomba pi\u00f9 grande dell\u2019intero ipogeo ed \u00e8 costituita da ben tredici vani. Il suo sviluppo riprende quello esposto per la tomba I con un dromos d\u2019ingresso e un\u2019anticella ampia di forma pressoch\u00e9 rettangolare. Da questa, attraverso un portello di forma quasi circolare, intorno al quale resta una cornice rettangolare appena accennata, si accede alla cella maggiore di forma rettangolare e molto ampia. Questa \u00e8 caratterizzata dalla presenza di due grossi pilastri a sezione quadrangolare ricavati nella trachite. Sulla parete nord \u00e8 stata scolpita una falsa porta che, come detto separa il mondo dei vivi da quello dei morti. Da questo vano si accede alle celle funerarie attraverso dei portelli sopraelevati, posti nelle quattro pareti.\nTomba VII (VII anche Moravetti).\nL\u2019ingresso della tomba si trova a Sud, con un\u2019anticella trapezoidale che presenta un\u2019altezza massima residua di 0,46 m, seguita da due vani disposti lungo lo stesso asse longitudinale e una quarta cella si apre sul lato sinistro del vano. Quest\u2019ultima \u00e8 leggermente trapezoidale, a differenza della altre che sono quadrangolari e il portello non si posiziona esattamente al centro della parete. La tomba manca della copertura a causa dei crolli, probabilmente avvenuti in antico e che hanno consentito il ritrovamento di numerosi reperti.\nTomba VIII (IV per Contu e Moravetti).\nL\u2019ipogeo non si \u00e8 conservato nella sua forma originaria, in quanto esso \u00e8 stato riutilizzato come chiesa rupestre in periodo alto-medioevale tra il VI e il VII secolo d.C. Oggi si presenta quindi con un\u2019ampia aula e degli altari scavati nella trachite, in luogo delle celle di sepoltura originali, e dedicati rispettivamente a San Pietro e a Santa Lucia. Il culto di San Pietro e la consacrazione al santo della chiesetta rupestre hanno dato poi il nome alla collina e al sito, Santu Pedru in sardo significa appunto San Pietro. \nRecentemente l\u2019ipogeo \u00e8 stato probabilmente riutilizzato da pastori e anche da alcuni soldati durante la Seconda guerra mondiale, in quanto la collina di San Pietro era un importante punto di osservazione (nelle immediate vicinanze della necropoli sono presenti anche dei fortini/bunker di avvistamento e riparo). I pastori o pi\u00f9 probabilmente i militari hanno addirittura costruito un caminetto sul lato sinistro del vano e aggiunto della muratura all\u2019ingresso.\nIn origine, la struttura della tomba non era molto dissimile dalle altre tombe del sito: presentava un grande vano e delle celle sopraelevate. \nSu una pietra della muratura realizzata in epoca medievale si pu\u00f2 notare il segno scolpito di una croce.\nTomba IX.\nSi tratta di una tomba ad arcosolio posta a sinistra della chiesa medievale (Tomba VIII). Si presume che possa essere stata un\u2019elaborazione di una pi\u00f9 antica domus de janas o di un ipogeo risalente all\u2019et\u00e0 romana.\nTomba X.\nLa tomba si trova abbastanza vicino alla tomba I, sul lato opposto della vecchia strada provinciale, ed \u00e8 l\u2019ultima ad essere stata scoperta e studiata con una campagna di scavi nel 2005.\nIl dromos di forma trapezoidale, \u00e8 lungo 5 m ed ha una larghezza iniziale di 1,4 m che cresce fino a 2,20 m al suo termine. I mezzi meccanici hanno danneggiato irrimediabilmente il rilievo che sormontava il portello posizionato sulla parete di fondo che introduce all\u2019anticella. Quest\u2019ultima \u00e8 di dimensioni abbastanza contenute e, in asse con l\u2019ingresso, presenta sulla parete di fondo un portello tramite cui si giunge alla cella principale, le cui dimensioni, maggiori rispetto all\u2019anticella, fanno pensare a un\u2019originaria planimetria \u201ca T\u201d. \nIn questo vano sono presenti due pilastri a sezione quadrangolare e al centro del pavimento la riproduzione di un focolare in rilievo; nella parete di fondo \u00e8 scolpita una falsa porta. Tre portelli sopraelevati, sormontati da un motivo in rilievo interpretabile come un falso architrave, conducono alle celle laterali.\nStoria degli scavi.\nIl complesso archeologico venne scoperto nel 1959, quando, in seguito a un danneggiamento e ai lavori per la costruzione della Strada Statale 127 bis, iniziarono gli scavi della Tomba I da parte di Ercole Contu. \nQuesto scavo port\u00f2 alla scoperta, pochi anni dopo, di molte altre tombe appartenenti alla necropoli e alla prima stesura della sua planimetria (realizzata da Contu nel 1964).\nGli scavi furono ripresi da Alberto Moravetti nel 1989 e, nel giro di cinque anni, furono scavati tutti gli ipogei noti fino ad allora (II, III parzialmente, V, VI, VII, VII, IX).\nDurante i lavori per la modifica del tracciato della stessa strada citata precedentemente \u00e8 stata individuata una tomba appartenente al complesso di Santu Pedru di cui non si conosceva ancora l\u2019esistenza (la tomba X). Ci\u00f2 ha portato a realizzare una nuova campagna di scavi nel 2005, diretta anch\u2019essa da Moravetti.\nReperti.\nLe campagne di scavo hanno restituito abbondante materiale, tramite cui le analisi hanno permesso di conoscere il lungo periodo di utilizzo del complesso archeologico che va dal Neolitico recente fino al Calcolitico evoluto, anche se sono stati rinvenuti materiali e reperti appartenenti ad epoche successive, fino al periodo medievale. Ci\u00f2 dimostra che il luogo in cui si trova il sito era particolarmente adatto allo stanziamento umano, probabilmente in quanto una delle vie di passaggio naturali tra il Golfo di Alghero e l\u2019entroterra.\nNella tomba I furono rinvenuti ben 447 reperti, escludendo quelli meno significativi, in particolare fittili. Si tratta prevalentemente di ceramiche appartenenti alle culture di Ozieri, Filigosa (graffita), Abealzu, Monte Claro, del vaso campaniforme e Bonnanaro. All\u2019esterno della tomba erano presenti anche tipiche ceramiche del periodo nuragico. \nLe ciotole decorate della cultura del vaso campaniforme, con quattro piedi cilindrici si trovavano in particolare nella cella maggiore e in quelle interne. \u00c8 ad esse che si deve la denominazione dell\u2019ipogeo come \u201cTomba dei vasi tetrapodi\u201d. \nNella cella semicircolare, invece, furono trovati i vasi della cultura di Bonnanaro.\nReperti rilevanti, anche se soprattutto frammentari, erano presenti anche nelle altre tombe del complesso: ceramiche del periodo alto-medievale, dell\u2019epoca nuragica e delle culture di Filigosa-Abealzu (soprattutto nel dromos), punte di freccia in selce, schegge di ossidiana e punte di lancia. \nI reperti, restaurati e ordinati, sono conservati nel museo Sanna di Sassari.\nCollegamenti esterni.\nMuseo Sanna, Sassari"}
{"id": "2865433", "revid": "857138", "url": "https://it.wikipedia.org/wiki?curid=2865433", "title": "Ostra Luka", "text": "Il toponimo Ostra Luka, con diverse grafie, pu\u00f2 riferirsi a:"}
{"id": "2865437", "revid": "22475", "url": "https://it.wikipedia.org/wiki?curid=2865437", "title": "Michael Berry (fisico)", "text": "Biografia.\nBerry ha ottenuto il \"Bachelor of Science\" in fisica dall'Universit\u00e0 di Exeter e il Ph.D. dalla University of St. Andrews.\nDa allora, ha trascorso l'intera carriera accademica all'Universit\u00e0 di Bristol: \"Research Fellow\", 1965-7; Lecturer, 1967-74; \"Reader\", 1974-78; \"Professor of Physics\", 1978-88; Royal Society Research Professor dal 1988.\n\u00c8 conosciuto, tra l'altro, per la \"Fase di Berry\", un fenomeno che si osserva in meccanica quantistica e in ottica. \u00c8 specializzato in fisica semiclassica (fisica asintotica, caos quantistico), applicata ai fenomeni ondulatori in meccanica quantistica, e ad altre aree come l'ottica.\nMembro della Royal Society di Londra dal 1982, ha ricevuto l'investitura del cavalierato nel 1996. Dal 2006 \u00e8 redattore della pubblicazione \"Proceedings of the Royal Society\"."}
{"id": "2865438", "revid": "123337222", "url": "https://it.wikipedia.org/wiki?curid=2865438", "title": "Ordine di San Carlo (Messico)", "text": "L'Ordine Imperiale di San Carlo (in spagnolo: \"Imperial Orden de San Carlos\") fu un ordine cavalleresco imperiale messicano.\nStoria dell'Ordine.\nL'Ordine Imperiale di San Carlo venne fondato dall'imperatore Massimiliano I del Messico il 10 aprile 1866 e fu un ordine esclusivamente femminile, creato per premiare le dame che eccellessero nel servizio a favore della loro comunit\u00e0 nel territorio dell'Impero messicano. \nL'Ordine era dedicato a San Carlo Borromeo, santo patrono dell'imperatrice Carlotta, la quale era stata nominata Sovrana dell'Ordine.\nOrganizzazione.\nL'Ordine Imperiale di San Carlo si componeva delle seguenti classi di benemerenza:\nInsegne.\nLa \"medaglia\" era composta da una croce d'Alcantara in argento avente al proprio interno una croce latina pi\u00f9 piccola con la scritta \"SAN CARLOS\" (San Carlo).\nIl \"nastro\" era completamente rosso."}
{"id": "2865439", "revid": "339392", "url": "https://it.wikipedia.org/wiki?curid=2865439", "title": "Michael V. Berry", "text": ""}
{"id": "2865441", "revid": "30854703", "url": "https://it.wikipedia.org/wiki?curid=2865441", "title": "Universit\u00e0 di St Andrews", "text": ""}
{"id": "2865442", "revid": "30854709", "url": "https://it.wikipedia.org/wiki?curid=2865442", "title": "St Andrews University", "text": ""}
{"id": "2865443", "revid": "30854713", "url": "https://it.wikipedia.org/wiki?curid=2865443", "title": "St. Andrews University", "text": ""}
{"id": "2865445", "revid": "119637506", "url": "https://it.wikipedia.org/wiki?curid=2865445", "title": "Ugljevik", "text": "Ugljevik (in serbo \u0423\u0433\u0459\u0435\u0432\u0438\u043a) \u00e8 un comune della Repubblica Serba di Bosnia ed Erzegovina con 16.538 abitanti al censimento 2013.\nNel territorio della municipalit\u00e0, scorre il Janja per la maggior parte del suo corso. "}
{"id": "2865446", "revid": "30854730", "url": "https://it.wikipedia.org/wiki?curid=2865446", "title": "University of St. Andrews", "text": ""}
{"id": "2865454", "revid": "339392", "url": "https://it.wikipedia.org/wiki?curid=2865454", "title": "Michael Victor Berry", "text": ""}
{"id": "2865462", "revid": "1005847", "url": "https://it.wikipedia.org/wiki?curid=2865462", "title": "Governatore della Carolina del Sud", "text": "Il governatore della Carolina del Sud svolge il suo ruolo come amministratore delegato del commonwealth della Carolina del Sud.\nAttualmente, il governatore in carica \u00e8 il repubblicano Henry McMaster\nQualifiche.\nPer essere eleggibili occorre:\nElenco.\nDemocratico (57) Repubblicano (9)"}
{"id": "2865463", "revid": "2519", "url": "https://it.wikipedia.org/wiki?curid=2865463", "title": "Brod (Bosnia ed Erzegovina)", "text": "Brod (in serbo \u0411\u0440\u043e\u0434, fino al 2004 chiamata Bosanski Brod) \u00e8 una municipalit\u00e0 della Bosnia ed Erzegovina, nella Regione di Doboj dell'entit\u00e0 Republika Srpska, con 17.943 abitanti al censimento 2013.\nBrod \u00e8 situato nella parte settentrionale del paese, lungo il corso del fiume Sava che segna il confine con la Croazia. Il suo nome nel periodo jugoslavo era Bosanski Brod (letteralmente: \"Brod bosniaca\"), anche per differenziarla dalla citt\u00e0 croata di Slavonski Brod (\"Brod di Slavonia\") che la fronteggia dalla parte opposta della Sava.\nDenominazione.\nDurante e dopo la guerra in Bosnia la citt\u00e0 era stata rinominata Srpski Brod (\"Brod serba\"); la Corte Costituzionale bosniaca ha deliberato nel 2004 (U-44/01) che tale cambio di denominazione era discriminatorio rispetto a tutti i cittadini non-serbi.\nLa citt\u00e0 \u00e8 quindi tornata alla denominazione di \"Bosanski Brod\". Nel 2009 una decisione del parlamento dell'entit\u00e0 ha eliminato il prefisso \"Bosanski\" dal nome della citt\u00e0. La Corte Costituzionale bosniaca ha statuito nel 2009 che tale ultimo cambio di denominazione non era discriminatorio in s\u00e9.\nLocalit\u00e0.\nIl comune \u00e8 formato dall'insieme delle seguenti localit\u00e0:\nBrod \u2022 Brusnica Mala \u2022 Brusnica Velika \u2022 Donja Barica \u2022 Donja Mo\u010dila \u2022 Donja Vrela \u2022 Donje Kolibe \u2022 Donji Klakar \u2022 Gornja Barica \u2022 Gornja Mo\u010dila \u2022 Gornja Vrela \u2022 Gornje Kolibe \u2022 Gornji Klakar \u2022 Grk \u2022 Kora\u0107e \u2022 Kri\u010danovo \u2022 Kru\u0161\u010dik \u2022 Lije\u0161\u0107e \u2022 Novo Selo \u2022 Sijekovac \u2022 Unka \u2022 Vinska i Zbori\u0161te."}
{"id": "2865465", "revid": "471474", "url": "https://it.wikipedia.org/wiki?curid=2865465", "title": "Potamotrygon laticeps", "text": ""}
{"id": "2865468", "revid": "1728", "url": "https://it.wikipedia.org/wiki?curid=2865468", "title": "Gilbert Elliot-Murray-Kynynmound, II conte di Minto", "text": "Biografia.\nFiglio di Gilbert Elliot-Murray-Kynynmound, I conte di Minto, e Anna Maria Amyand, figlia di Sir George Amyand.\nVenne educato ad Eton e nel 1806 entr\u00f2 nel Parlamento come rappresentante della fazione Whig di Ashbourton e poi di Roxbourghshire e grazie all'influenza di Francis Rawdon-Hastings, I marchese di Hastings, suo padrino, ricevette il grado onorifico di colonnello di fanteria e vice governatore di Bombay.\nNel 1831 divenne membro della Camera dei Lord e dal 1832 al 1834 fu ambasciatore in Prussia.\nNel 1835 divenne Primo Lord dell'Ammiragliato sotto William Lamb, Ii visconte di Melbourne, e nel 1846 segretario di stato sotto John Russell, I conte di Russell.\nCome conte di Minto gli succedette il figlio William Elliot-Murray-Kynymound, III conte di Minto."}
{"id": "2865470", "revid": "1543377", "url": "https://it.wikipedia.org/wiki?curid=2865470", "title": "Donji \u017dabar", "text": "Donji \u017dabar (in serbo \u0414\u043e\u045a\u0438 \u0416\u0430\u0431\u0430\u0440) \u00e8 un comune della Repubblica Serba di Bosnia ed Erzegovina con 4.043 abitanti al censimento 2013."}
{"id": "2865479", "revid": "30610", "url": "https://it.wikipedia.org/wiki?curid=2865479", "title": "Albero del mondo", "text": "L'albero del mondo (o albero sefirotico, albero del centro, albero di vita a seconda delle diverse tradizioni) \u00e8 un elemento ricorrente in numerose religioni e mitologie, in particolare nelle religioni indoeuropee. L'albero del mondo viene rappresentato come un albero di dimensioni colossali che sostiene i cieli e li collega, attraverso rami e radici, con la terra e il sottosuolo. Possiede una forte correlazione con l'albero della vita.\nIconografia.\nL'albero del mondo \u00e8 presente nella mitologia ungherese, nella mitologia norrena (con i nomi di Yggdrasill o Irminsul), in quella slava e finlandese come una quercia, nel noce di Benevento adorato dai Longobardi, e nell'induismo con il nome di Ashvastha o fico sacro.\nLe popolazioni indoeuropee hanno associato all'Albero del Mondo vari animali: le api, per via della loro abitudine di stabilirsi nelle cavit\u00e0 degli alberi, sono diventate l'intermediario privilegiato fra i tre mondi. Inoltre, venivano associati all'albero quattro cervi, un'aquila che nidificava tra i suoi rami e dei serpenti che avvolgevano le sue radici.\nTale concetto \u00e8 presente anche in altre popolazioni, come quelle della Siberia e dell'America del Nord; ci\u00f2 fa pensare a una probabile presenza di sciamani tra le prime popolazioni indo-europee."}
{"id": "2865484", "revid": "287204", "url": "https://it.wikipedia.org/wiki?curid=2865484", "title": "Drochtersen", "text": "Drochtersen \u00e8 un comune di 11.964 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD)."}
{"id": "2865485", "revid": "74801", "url": "https://it.wikipedia.org/wiki?curid=2865485", "title": "Modri\u010da", "text": "Modri\u010da (in serbo \u041c\u043e\u0434\u0440\u0438\u0447\u0430) \u00e8 un comune della Repubblica Serba di Bosnia ed Erzegovina con abitanti al censimento 2013.\nConfina con i comuni di \u0160amac, Derventa e Doboj.\nIn seguito agli Accordi di Dayton, le localit\u00e0 di Jake\u0161, Pe\u0107nik e Modri\u010dki Lug formarono il comune di Vukosavlje e vennero inclusi alcuni villaggi della parte occidentale del comune di Grada\u010dac.\nStoria.\nIl nome Modri\u010da \u00e8 menzionato in un documento del XIII secolo del re d'Ungheria Bela IV come quello di una sorgente minore che affluisce nella Bosna: \"\"...fons Modricha, ubi cadit in Boznam\u201c\". Secondo la tradizione, l'insediamento avrebbe preso nome da questo ruscello montano, oggi noto col nome di Dusa. La parola slava \"modrina\", blu, sarebbe all'origine del nome \"modri\u010da\".\nNel villaggio di Dugo Polje, in localit\u00e0 Gradina, sono state trovate tracce risalenti al paleolitico, mentre tracce di agricoltori neolitici sono state rinvenute in diverse localit\u00e0, come Kuli\u0161te nel villaggio Kruskovo Polje, Zdralovo brdo nel villaggio Kladari, localit\u00e0 Prljaca, cos\u00ec come nei villaggi Vranjak, Kuznjaca, Skugric, Dugo Polje. Nella localit\u00e0 collinare Dobor vi \u00e8 un sito importante risalente all'et\u00e0 del ferro. Anche tracce di antichi insediamenti slavi si ritrovano in diverse localit\u00e0 ricadenti nel comune di Modrica. Nella carta di Kotromanic del 1323 viene menzionata la parrocchia Nenaviste con insediamenti Modrica e Jakes.\nLa sovranit\u00e0 bosniaca era anticamente esercitata dalla fortezza di Dobor, che fu poi attaccata dagli Ungheresi nel 1393-94 e di nuovo nel 1408, quando 170 boiari bosniaci furono trucidati sui bastioni del forte. In seguito divenne una localit\u00e0 di frontiera con i Turchi, che conquistarono Dobor e con essa Modrica nel 1536. Dopo la battaglia di Vienna del 1683 i Turchi furono cacciati, ma nei secoli seguenti furono frequenti i conflitti alla frontiera, le ribellioni, e conseguenti devastazioni e stagnazione economica.\nNel periodo della dominazione Asburgica, nel 1897 Modrica fu inclusa tra le citt\u00e0 dell'impero (queste erano soltanto 66 nei territori dell'attuale Bosnia-Erzegovina). \nNella seconda met\u00e0 del XIX secolo le condizioni dei villaggi gradualmente migliorarono. Nel decennio 1929-39, Modri\u010da fu parte della Banovina di Vrbas mentre negli anni 1939-41 della Banovina di Croazia nel regno della Yugoslavia."}
{"id": "2865487", "revid": "110157", "url": "https://it.wikipedia.org/wiki?curid=2865487", "title": "Jork", "text": "Jork \u00e8 un comune di 11.805 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD)."}
{"id": "2865488", "revid": "110157", "url": "https://it.wikipedia.org/wiki?curid=2865488", "title": "Apensen", "text": "Apensen \u00e8 un comune di 3.229 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Apensen."}
{"id": "2865489", "revid": "110157", "url": "https://it.wikipedia.org/wiki?curid=2865489", "title": "Pelagi\u0107evo", "text": "Pelagi\u0107evo (in serbo \u041f\u0435\u043b\u0430\u0433\u0438\u045b\u0435\u0432\u043e) \u00e8 un comune della Repubblica Serba di Bosnia ed Erzegovina con 7.332 abitanti al censimento 2013.\n\u00c8 stato costituito in seguito agli Accordi di Dayton e comprende parte del vecchio comune di Grada\u010dac."}
{"id": "2865492", "revid": "287204", "url": "https://it.wikipedia.org/wiki?curid=2865492", "title": "Beckdorf", "text": "Beckdorf \u00e8 un comune di 2.556 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Apensen."}
{"id": "2865493", "revid": "1573940", "url": "https://it.wikipedia.org/wiki?curid=2865493", "title": "Sauensiek", "text": "Sauensiek \u00e8 un comune di 2.304 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Apensen."}
{"id": "2865494", "revid": "287204", "url": "https://it.wikipedia.org/wiki?curid=2865494", "title": "Buzim", "text": ""}
{"id": "2865495", "revid": "287204", "url": "https://it.wikipedia.org/wiki?curid=2865495", "title": "Kljuc", "text": ""}
{"id": "2865496", "revid": "287204", "url": "https://it.wikipedia.org/wiki?curid=2865496", "title": "Velika Kladusa", "text": ""}
{"id": "2865500", "revid": "188296", "url": "https://it.wikipedia.org/wiki?curid=2865500", "title": "Ram\u00f3n Barreto", "text": "Carriera.\nCon un passato da pugile a livello amatoriale, Barreto \u00e8 stato uno dei pi\u00f9 grandi fischietti uruguayani di sempre, l'unico ad aver preso parte come arbitro a ben tre edizioni dei Mondiali di calcio (record detenuto in coabitazione con altri 16 direttori di gara della storia). Abilitato all'arbitraggio nel 1956, nel 1966 riesce a debuttare nella massima serie del proprio paese, e di l\u00ec a tre anni ottiene anche i galloni da internazionale. Porta avanti la sua attivit\u00e0 come un professionista, e proprio attraverso un regolare contratto viene ingaggiato dalla Federazione brasiliana per dirigere alcune gare del rispettivo campionato.\nAl 1970 risale la prima partecipazione alla rassegna iridata: in Messico, gli viene affidata Cecoslovacchia-Brasile. Nel 1974 fa suoi due traguardi: prima dirige la finale-spareggio della Copa Libertadores tra Independiente e San Paolo, e poi viene convocato per la seconda volta ai Mondiali di calcio, disputati in Germania Ovest: qui gli toccano l'insidiosa sfida fratricida Germania Ovest-Germania Est giocata ad Amburgo, Polonia-Svezia a Stoccarda e infine assiste con la bandierina l'inglese Jack Taylor durante la finalissima all'Olympiastadion di Monaco di Baviera tra tedeschi e olandesi.\nNel 1975 raggiunge un'altra doppia soddisfazione: prima \u00e8 protagonista per la seconda volta della finale di Copa Libertadores tra Independiente e Uni\u00f3n Espa\u00f1ola e poi arbitra la finale-spareggio di Copa Am\u00e9rica tra Per\u00f9 e Colombia. Nel 1976 conquista l'alloro pi\u00f9 prestigioso della carriera: in occasione del torneo calcistico alle Olimpiadi di Montreal, dirige allo Stade Olympique la finale per la medaglia d'oro tra Germania Est e Polonia: sotto la pioggia e su un terreno molto pesante, si imporranno per 3 a 1 i tedeschi orientali.\nNel 1978 ottiene il record della terza partecipazione consecutiva al Mondiale: in Argentina gli vengono assegnate le gare Italia-Ungheria, Germania Ovest-Olanda e poi, per la seconda volta di seguito (record assoluto per un guardalinee) assiste con la bandierina l'italiano Sergio Gonella durante la finale di Buenos Aires. Fa in tempo nel 1979 per essere designato per la seconda finale in carriera nella Copa America (Cile-Paraguay) e nel 1981 si rivede in finale nella Copa Libertadores (Flamengo-Cobreloa). Appagato per i riconoscimenti ottenuti, Barreto si avvia cos\u00ec al termine della carriera che sarebbe avvenuta nel 1985. Nel 1989 la FIFA gli conferisce inoltre il prestigioso FIFA Special Award. Muore il 4 aprile 2015."}
{"id": "2865501", "revid": "287204", "url": "https://it.wikipedia.org/wiki?curid=2865501", "title": "Orasje", "text": ""}
{"id": "2865502", "revid": "110157", "url": "https://it.wikipedia.org/wiki?curid=2865502", "title": "Deinste", "text": "Deinste \u00e8 un comune di 2.177 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Fredenbeck."}
{"id": "2865503", "revid": "287204", "url": "https://it.wikipedia.org/wiki?curid=2865503", "title": "Odzak", "text": ""}
{"id": "2865504", "revid": "287204", "url": "https://it.wikipedia.org/wiki?curid=2865504", "title": "Banovici", "text": ""}
{"id": "2865505", "revid": "110157", "url": "https://it.wikipedia.org/wiki?curid=2865505", "title": "Fredenbeck", "text": "Fredenbeck \u00e8 un comune di 5.790 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Fredenbeck."}
{"id": "2865506", "revid": "287204", "url": "https://it.wikipedia.org/wiki?curid=2865506", "title": "Celic", "text": ""}
{"id": "2865507", "revid": "287204", "url": "https://it.wikipedia.org/wiki?curid=2865507", "title": "Gradacac", "text": ""}
{"id": "2865509", "revid": "287204", "url": "https://it.wikipedia.org/wiki?curid=2865509", "title": "Vancouver 2010 (videogioco)", "text": "Vancouver 2010 \u00e8 il videogioco ufficiale dei XXI Giochi olimpici invernali, tenutisi a Vancouver nel 2010. Sviluppato da Eurocom e da Bink Video, \u00e8 stato distribuito da SEGA per PS3, Wii e Xbox 360.\nAccoglienza.\nLa rivista \"Play Generation\" lo classific\u00f2 come il secondo migliore titolo di sport del 2010."}
{"id": "2865510", "revid": "287204", "url": "https://it.wikipedia.org/wiki?curid=2865510", "title": "Kutenholz", "text": "Kutenholz \u00e8 un comune di 4.824 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Fredenbeck."}
{"id": "2865512", "revid": "767487", "url": "https://it.wikipedia.org/wiki?curid=2865512", "title": "Eladio Rojas", "text": "Caratteristiche tecniche.\nGiocava come centrocampista difensivo, nonostante avesse iniziato la carriera come centravanti.\nCarriera.\nClub.\nDebutt\u00f2 nell'Everton di Vi\u00f1a del Mar nel 1954, trasferendosi poi dopo il Mondiale 1962 al River Plate, in Argentina, non riuscendo per\u00f2 ad imporsi come titolare fisso. Torn\u00f2 pertanto in patria nel 1965, stavolta al Colo-Colo, salvo poi trasferirsi nuovamente all'Everton nel 1967.\nNel 1968 un incidente automobilistico gli chiude la carriera. Lo stadio di calcio di Tierra Amarilla, sua citt\u00e0 natale, porta il suo nome.\nNazionale.\nDebutt\u00f2 in Nazionale il 26 febbraio 1959, venendo in seguito incluso nella lista dei convocati per il . Fu in tale manifestazione che Rojas si mise in evidenza, prendendo parte alla Battaglia di Santiago, segnando il gol della vittoria per due a uno contro l' battendo Lev Yashin al ventisettesimo minuto e, soprattutto, la rete che diede alla sua Nazionale il terzo posto, quella a tempo quasi scaduto di Cile-. In tutto con il Cile conta 27 presenze e tre gol. Le sue prestazioni nel corso del Mondiale lo hanno collocato all'ottantunesimo posto nella classifica dei 100 eroi dei Mondiali, pubblicata dalla rivista sportiva France Football."}
{"id": "2865513", "revid": "110157", "url": "https://it.wikipedia.org/wiki?curid=2865513", "title": "Ahlerstedt", "text": "Ahlerstedt \u00e8 un comune di 5.111 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Harsefeld."}
{"id": "2865516", "revid": "287204", "url": "https://it.wikipedia.org/wiki?curid=2865516", "title": "Teocak", "text": ""}
{"id": "2865518", "revid": "110157", "url": "https://it.wikipedia.org/wiki?curid=2865518", "title": "Bargstedt (Bassa Sassonia)", "text": "Bargstedt \u00e8 un comune di 2.092 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Harsefeld."}
{"id": "2865519", "revid": "287204", "url": "https://it.wikipedia.org/wiki?curid=2865519", "title": "Zivinice", "text": ""}
{"id": "2865521", "revid": "287204", "url": "https://it.wikipedia.org/wiki?curid=2865521", "title": "Tesanj", "text": ""}
{"id": "2865522", "revid": "110157", "url": "https://it.wikipedia.org/wiki?curid=2865522", "title": "Brest (Germania)", "text": "Brest \u00e8 un comune di 827 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Harsefeld."}
{"id": "2865523", "revid": "287204", "url": "https://it.wikipedia.org/wiki?curid=2865523", "title": "Zepce", "text": ""}
{"id": "2865525", "revid": "287204", "url": "https://it.wikipedia.org/wiki?curid=2865525", "title": "Pale-Praca", "text": ""}
{"id": "2865526", "revid": "110157", "url": "https://it.wikipedia.org/wiki?curid=2865526", "title": "Harsefeld", "text": "Harsefeld \u00e8 un comune mercato di 12.247 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Harsefeld."}
{"id": "2865527", "revid": "287204", "url": "https://it.wikipedia.org/wiki?curid=2865527", "title": "Foca-Ustikolina", "text": ""}
{"id": "2865529", "revid": "287204", "url": "https://it.wikipedia.org/wiki?curid=2865529", "title": "Busovaca", "text": ""}
{"id": "2865530", "revid": "196390", "url": "https://it.wikipedia.org/wiki?curid=2865530", "title": "Dobratici", "text": ""}
{"id": "2865531", "revid": "287204", "url": "https://it.wikipedia.org/wiki?curid=2865531", "title": "Kresevo", "text": ""}
{"id": "2865532", "revid": "287204", "url": "https://it.wikipedia.org/wiki?curid=2865532", "title": "Capljina", "text": ""}
{"id": "2865537", "revid": "287204", "url": "https://it.wikipedia.org/wiki?curid=2865537", "title": "Citluk", "text": ""}
{"id": "2865538", "revid": "2024225", "url": "https://it.wikipedia.org/wiki?curid=2865538", "title": "Andrea Tabanelli", "text": "Biografia.\nAndrea Tabanelli risiedeva a Courmayeur (Aosta), era coniugato ed esercitava la professione di commercialista.\nCarriera.\nA Vancouver 2010 Tabanelli \u00e8 lo skip della nazionale di Curling in carrozzina che sfiora l'impresa di qualificazione alle semifinale perdendo lo spareggio con la Svezia all'ultima stone. Emozionante la qualificazione della nazionale italiana nell'ultima partita del \"round robin\" contro la fortissima squadra canadese, con lo \"skip\" azzurro che, con l'ultima stone, boccia quella avversaria, posizionata nel bottone, e manda a punto per l'8-7 finale il team italiano."}
{"id": "2865539", "revid": "106456", "url": "https://it.wikipedia.org/wiki?curid=2865539", "title": "Micaeliti", "text": ""}
{"id": "2865540", "revid": "159873", "url": "https://it.wikipedia.org/wiki?curid=2865540", "title": "Angelo Niccolini", "text": ""}
{"id": "2865542", "revid": "327773", "url": "https://it.wikipedia.org/wiki?curid=2865542", "title": "Montagne di Nuba", "text": "Le Montagne di Nuba sono un'area di circa 48.000\u00a0km\u00b2 collocata nel Kordofan meridionale in Sudan. Le \nmontagne coprono una zona larga 64\u00a0km e lunga 140\u00a0km e sono pi\u00f9 alte della pianura circostante dai 405 ai 910 metri circa.\nLa zona \u00e8 arida ma, a paragone delle zone circostanti, la vegetazione \u00e8 verde e lussureggiante.\nLe montagne sono quasi prive di strade e i villaggi sono interconnessi tra di loro tramite un'antica rete di sentieri che non sono percorribili in automobile. La stagione piovosa parte dalla met\u00e0 di maggio e dura fino a met\u00e0 ottobre. Le precipitazioni annue sono tra i 400 ed i 800 millimetri e consentono il pascolo del bestiame e l'agricoltura.\nNelle Montagne di Nuba \u00e8 nato Michele Amatore, soldato italiano di colore che partecip\u00f2 al risorgimento. La popolazione indigena detta Nuba, aderiva all'Esercito di Liberazione del Popolo di Sudan (SPLA), tradotto \"Forza Armata per la Liberazione del Popolo Sudanese\" che combatteva i Baggara Arabi armati invece da Khartum nella Seconda Guerra Civile Sudanese. La regione \u00e8 attualmente sotto il controllo del governo centrale e l'Accordo di Naivasha (\"Comprehensive Peace Agreement\") non prevede la cessione di questo territorio al Sudan del Sud.\nLa situazione ambigua e l'incremento di violenza pubblica potrebbero fare prevedere che questo luogo potrebbe essere il nuovo possibile teatro di guerra per un futuro conflitto come quello del Darfur."}
{"id": "2865543", "revid": "287204", "url": "https://it.wikipedia.org/wiki?curid=2865543", "title": "Ljubuski", "text": ""}
{"id": "2865544", "revid": "23", "url": "https://it.wikipedia.org/wiki?curid=2865544", "title": "RAW (fotografia)", "text": ""}
{"id": "2865546", "revid": "1444396", "url": "https://it.wikipedia.org/wiki?curid=2865546", "title": "Sartirana Lomellina", "text": "Sartirana Lomellina (\"S\u00e0rtir\u00e4na\" in dialetto lomellino) \u00e8 un comune italiano di abitanti della provincia di Pavia in Lombardia. Si trova nella Lomellina occidentale, non lontano dalla riva sinistra del Po.\nStoria.\nIl toponimo appare gi\u00e0 nel X secolo, quando la localit\u00e0 fa parte del Comitato di Lomello, che sar\u00e0 poco dopo assegnato ai conti palatini. Essi nel 1140-1146 furono costretti dalla citt\u00e0 di Pavia alla sottomissione; Federico I attribu\u00ec la zona a Pavia, e nel relativo documento (1164) \u00e8 citata anche Sartirana, ricordata poi anche nell'elenco delle terre pavesi (1250). Sotto i Visconti venne infeudato al condottiero Angelo della Pergola (1424), e sotto gli Sforza al ministro Cicco Simonetta, che sar\u00e0 poi fatto uccidere da Ludovico il Moro. Egli nel 1494 lo concesse ai \"Guasco\" di Alessandria, e nel 1499 il re Luigi XII di Francia, che occupava il ducato, lo diede al cardinale \"d'Amboise\". Si pu\u00f2 notare che il feudo di Sartirana veniva via via concesso a personaggi di grande rilievo politico nei continui rivolgimenti dell'epoca. Finalmente, nel 1521, Sartirana fu infeudata a Mercurino Arborio di Gattinara, cancelliere imperiale, e rimase poi ai suoi discendenti, con un feudo comprendente anche alcuni centri vicini, fino all'abolizione del feudalesimo (1797).\nNel 1707 Sartirana, con tutta la Lomellina, fu annessa agli Stati dei Savoia; nel 1859 entr\u00f2 a far parte della provincia di Pavia.\nSimboli.\nLo stemma del paese \u00e8 costituito da uno scudo diviso a met\u00e0; nella met\u00e0 di sinistra \u00e8 raffigurata la torre del castello in campo verde, nella met\u00e0 di destra \u00e8 raffigurato un leone rampante che sorregge una croce in campo blu; lo scudo \u00e8 sormontato da una corona d'oro. Il tutto \u00e8 racchiuso ai lati da un ramo di alloro ed uno di quercia, legati insieme da un nastro tricolore.\nCultura.\nCucina.\nLa cucina \u00e8 omogenea alla cucina lomellina; i primi tipici sono la paniscia e il risotto alla pilota, i secondi pi\u00f9 diffusi vengono preparati con verdura, carne e uova, i dolci sono costituiti dalle torte (torta paradiso). Tipici di Sartirana sono i biscotti \"Le Sartirane\", pastefrolle a forma di rana preparate con l'impasto delle offelle, i tipici biscotti lomellini.\nEventi.\nA Sartirana durante tutto l'anno si svolgono manifestazioni di ogni tipo:\nEconomia.\nAgricoltura.\nL'agricoltura \u00e8 il settore pi\u00f9 importante per l'economia di Sartirana; le colture principali sono quelle di cereali (riso, mais, grano) e la silvicoltura di pioppi.\nL'allevamento riguarda principalmente i bovini; i suini e le oche non sono pi\u00f9 allevati da diversi anni.\nIndustria.\nLe principali fabbriche del paese sono la Riseria Carnevale, che raffina e confeziona il riso per la vendita finale sia sul mercato nazionale che europeo e arabo, e la Manifattura Italiana Camicie (MaICa), azienda dedita alla produzione di camicie su misura di alta qualit\u00e0, unica superstite del fiorente settore tessile esistente in Lomellina fino agli anni settanta.\nEsistono 52 laboratori orafi di alta qualit\u00e0 grazie alla vicinanza con la citt\u00e0 di Valenza, una delle capitali mondiali del gioiello.\nInfrastrutture e trasporti.\nStrade.\nLa Strada statale 494 Vigevanese collega Sartirana alle citt\u00e0 principali delle vicinanze. Le autostrade pi\u00f9 vicine sono l'A7 (uscita Casei Gerola), l'A21 (uscita Alessandria Ovest o Voghera) e l'A26 (uscita Casale Monferrato Nord).\nFerrovie.\nSartirana \u00e8 attraversata dalla linea Novara-Alessandria ed \u00e8 munita di una stazione propria posta in paese.\nMobilit\u00e0 urbana.\nIl paese \u00e8 servito da due autolinee: la linea Mede-Mortara (operata dalla STAV-Societ\u00e0 Trasporti Automobilistici Vigevano) e la linea Mede-Casale Monferrato (operata dalla STAC-Autoticino).\nSport.\nNel comune esiste la squadra calcistica dell'U.S.Sartiranese dai colori sociali bianco e nero.\nL'Unione Sportiva Sartiranese ha pi\u00f9 cent'anni di storia. Le squadre militano nei campionati giovanili ed in quello di Prima Categoria, conquistata al termine della stagione 2010-11.\nLa prima squadra ha raggiunto e disputato pi\u00f9 volte il campionato di Prima Categoria.\nAll'U.S.Sartiranese si deve la fondazione della \"Sagra della Rana\" e, tramite l'istituzione di un comitato, l'attuale gestione della stessa; la Sagra \u00e8 lo sponsor principale dell'U.S. Sartiranase."}
{"id": "2865549", "revid": "47767", "url": "https://it.wikipedia.org/wiki?curid=2865549", "title": "Maud Gonne", "text": "Nata in Inghilterra, ricordata soprattutto per la sua turbolenta relazione con William Butler Yeats. Di famiglia protestante anglo-irlandese, decise di aderire al nazionalismo irlandese dopo aver visto le condizioni delle persone cacciate dalle loro terre durante le \"guerre per la terra\" (Land Wars ). Partecip\u00f2 alle attivit\u00e0 della Home Rule che si batteva per l'autonomia amministrativa\nL'infanzia.\n\"Edith Maud Gonne\" nacque a Tongham, nei pressi di Farnham, nel Surrey, primogenita del Capitano Thomas Gonne (1835-1886) del 17\u00ba Reggimento dei Lancieri, i cui avi provenivano dalla contea del Caithness in Scozia, e di sua moglie Edith Frith Gonne, cognome da nubile Cook (1844-1871). Dopo la morte della madre, quando Maud era ancora bambina, suo padre la mand\u00f2 in Francia a studiare in un collegio.\nLa lotta per l'indipendenza.\nNel 1882 suo padre, un ufficiale dell'esercito, fu trasferito a Dublino. Maud lo accompagn\u00f2 e rimase con lui fino alla sua morte nel 1886. Torn\u00f2 in Francia dopo un attacco di tubercolosi e si innamor\u00f2 di un politico di destra, Lucien Millevoye. Insieme decisero di combattere per l'indipendenza dell'Irlanda e per restituire alla Francia la regione dell'Alsazia-Lorena. Ritorn\u00f2 in Irlanda e lavor\u00f2 instancabilmente per ottenere la scarcerazione dei prigionieri politici irlandesi. Nel 1889 incontr\u00f2 per la prima volta William Butler Yeats, che si innamor\u00f2 di lei.\nNel 1890 ritorn\u00f2 in Francia dove incontr\u00f2 di nuovo Millevoye. Nel 1891 ader\u00ec per un breve periodo alla Golden Dawn (Ordine Ermetico dell'Alba Dorata), una societ\u00e0 segreta inglese magico-iniziatica di ispirazione rosacrociana della quale faceva parte Yeats. Tra il 1893 ed il 1895, ebbe due figli con Millevoye, Georges e Iseult Gonne, ma solo la bambina, nata nel 1894, sopravvisse, poich\u00e9 Georges mor\u00ec a un anno di meningite. (A 23 anni Iseult fu chiesta in sposa dall'allora cinquantaduenne William Butler Yeats ed ebbe una breve relazione con Ezra Pound. A 26 anni Iseult spos\u00f2 un romanziere irlandese-australiano, Francis Stuart, che allora aveva 18 anni).\nDurante l'ultimo decennio del secolo XIX Gonne fece molti viaggi in Inghilterra, Galles, Scozia e negli Stati Uniti facendo campagna per la causa nazionalista. Nel 1899 la sua relazione con Millevoye si concluse. \nLa Gonne si oppose ai tentativi dei britannici di guadagnarsi la fedelt\u00e0 dei giovani irlandesi durante i primi anni del Novecento. Era solita organizzare dei ricevimenti speciali per bambini. Assieme ad altri volontari combatt\u00e9 per conservare la cultura irlandese durante il periodo della colonizzazione britannica.\nLa carriera teatrale.\nNel 1897 organizz\u00f2 assieme a Yeats e Arthur Griffith manifestazioni di protesta contro il \"Diamond Jubilee\" (Sessanta anni di Regno) della Regina Vittoria. Durante la Pasqua del 1900 fond\u00f2 \"Inghinidhe na h\u00c9ireann\" (\"Figlie dell'Irlanda\"), un'associazione di donne rivoluzionarie che aveva lo scopo di accogliere le nazionaliste irlandesi che, come lei, non erano benvenute nelle organizzazioni nazionaliste a predominanza maschile. Nell'aprile del 1902 ebbe il ruolo principale nell'opera teatrale di Yeats \"Cathleen N\u00ed Houlihan\". Recit\u00f2 la parte di Cathleen, la \"vecchia donna d'Irlanda\" che si lamenta per le 4 province cadute sotto il dominio inglese.\nNello stesso anno si converti al Cattolicesimo. Rifiut\u00f2 diverse proposte di matrimonio da Yeats perch\u00e9 non lo considerava abbastanza nazionalista e perch\u00e9 non voleva convertirsi.\nIl matrimonio.\nDopo aver rifiutato almeno 4 proposte di matrimonio da Yeats tra il 1891 ed il 1901, Maud spos\u00f2 il maggiore John MacBride a Parigi nel 1903. L'anno seguente ebbero un figlio, Se\u00e1n MacBride. Il marito ritorn\u00f2 comunque in Irlanda dopo che il matrimonio fin\u00ec tra accuse di violenza domestica, tra cui molestie alla figlia undicenne di Maud, Iseult Gonne. Il marito era un veterano che aveva guidato la \"Irish Transvaal Brigade\" contro gli inglesi durante la Seconda Guerra Boera. MacBride fu giustiziato nel maggio del 1916 assieme a James Connolly e altri capi della Sollevazione di Pasqua. Yeats chiese nuovamente Maud in sposa nel 1916 e lei rifiut\u00f2 ancora una volta; rimase a Parigi fino al 1917.\nNel 1918 venne arrestata a Dublino ed imprigionata in Inghilterra per 6 mesi. Durante la guerra anglo-irlandese lavor\u00f2 con la \"Irish White Cross\" (Croce Bianca Irlandese) per portare soccorso alle vittime del conflitto e nel 1921 si oppose al Trattato anglo-irlandese, sostenendo la fazione repubblicana. Si stabil\u00ec a Dublino nel 1922.\nLa musa di Yeats.\nMolte delle poesie di Yeats furono ispirate da lei o la citano, fra queste \"This, this rude knocking\" (Questo, questo bussare inopportuno). Per lei scrisse le opere teatrali \"The Countess Cathleen O'Shea\" e \"Cathleen N\u00ed Houlihan\". La sua poesia \"Aedh wishes for the Cloths of Heaven\" finisce con un riferimento a Maude:\n\"I have spread my dreams under your feet; Tread softly because you tread on my dreams.\"\n(Ho steso i miei sogni sotto i tuoi piedi; cammina con passo lieve perch\u00e9 cammini sui miei sogni).\nPochi poeti hanno celebrato la bellezza di una donna quanto lo fece Yeats nei suoi versi dedicati alla Gonne. Dal suo secondo libro alle \"Ultime Poesie\", Maude Gonne fu \"La rosa\", Elena di Troia (in \"No second Troy\", Nessun'altra Troia), il corpo di Leda (\"Leda e il cigno\" e \"Among School Children\" Fra le scolare), \"Cathleen N\u00ed Houlihan\", Atena e Deirdre.\nAutobiografia.\nMaud Gonne MacBride pubblic\u00f2 la sua autobiografia nel 1938 intitolandola \"Una Serva della Regina\", riferendosi ad una visione che ebbe dell'antica regina irlandese Cathleen (o Caitlin) Ni Houlihan.\nSuo figlio, Se\u00e1n MacBride, fu impegnato in politica in Irlanda e all'ONU. Fu insignito del Premio Nobel per la pace nel 1974.\nMaud mor\u00ec a Clonskeagh a 86 anni; \u00e8 sepolta al cimitero di Glasnevin a Dublino."}
{"id": "2865550", "revid": "154639", "url": "https://it.wikipedia.org/wiki?curid=2865550", "title": "Paolo Parrini", "text": "Biografia.\nProfessore ordinario di Filosofia teoretica all'Universit\u00e0 di Firenze, membro di svariate istituzioni scientifiche internazionali e del comitato scientifico di alcune riviste filosofiche italiane e straniere e condirettore della collana \"Epistemologica\" pubblicata dall'editore Guerini e associati, fu segretario nazionale del Comitato dei dottorati di ricerca in Filosofia, nonch\u00e9 Presidente della Societ\u00e0 Italiana di Filosofia Analitica.\nPaolo Parrini fu invitato a tenere lezioni e conferenze in Italia, in vari paesi europei, in Argentina e negli Stati Uniti d'America.\nInsieme a Roberta Lanfredini organizz\u00f2 un Corso di perfezionamento in Epistemologia generale e applicata che si tiene, con cadenza biennale, presso il Dipartimento di Filosofia dell'Universit\u00e0 di Firenze.\nSi occup\u00f2 di filosofia analitica contemporanea, dell'epistemologia di Kant e di Husserl, di vari aspetti del pensiero scientifico e epistemologico del XIX e del XX secolo, della filosofia italiana del Novecento.Sin dai primi lavori ha sviluppato una nuova interpretazione del positivismo logico e dei suoi rapporti con il convenzionalismo e la filosofia kantiana la quale, in seguito, ha trovato ampia conferma a livello internazionale.In campo epistemologico, i suoi maggiori interessi vanno al tema del realismo, alla problematica della conoscenza a priori, alla giustificazione epistemica e alla metodologia della ricerca storico-filosofica.Nel volume \"Conoscenza e realt\u00e0\" avanz\u00f2 una prospettiva filosofica cui dette il nome di \"filosofia positiva\" e della quale svilupp\u00f2 le implicazioni circa i rapporti con l'ermeneutica, lo statuto epistemologico della logica e la natura della verit\u00e0. Lasci\u00f2 pi\u00f9 di un centinaio di pubblicazioni, alcune delle quali in lingua inglese, francese e spagnola."}
{"id": "2865551", "revid": "200568", "url": "https://it.wikipedia.org/wiki?curid=2865551", "title": "Ablazione laser-plasma accoppiato induttivamente-spettrometria di massa", "text": ""}
{"id": "2865554", "revid": "120287773", "url": "https://it.wikipedia.org/wiki?curid=2865554", "title": "Personaggi di Quake 4", "text": "Qui di seguito sono elencati tutti i personaggi principali di \"Quake 4\".\nStoria.\nLa Storia parte da Quake Wars, ovvero la 5\u00ba uscita di Quake. Siamo nel XXI secolo, e gli Strogg attaccano e devastano la Terra. Gli umani decidono di vendicarsi: attaccano in massa il pianeta Strogg con tutte le loro dotazioni, e qui comincia la storia di Quake II, ovvero di un marine che, in battaglia assieme ad i suoi compagni, ha un'avaria alla navicella e viene separato dal resto della squadra. Nathan Grunt riesce per errore a sabotare e/o distruggere importanti e vitali macchine Strogg, tra le quali il \"Big Gun\", il cannone della difesa aerea. Dopo aver distrutto questi congegni, 'Grunt' raggiunge il Makron, il capo degli Strogg. Pensando che gli Strogg siano disorientati e senza ordini, gli umani decidono quindi di compiere l'attacco definitivo. Ma falliscono, perch\u00e9 gli Strogg hanno costruito un nuovo Makron.\nQuake II.\nQuake II inizia in una sala con il soffitto rotto dallo schianto della navicella del Soldato Scelto Nathan Grunt, che ferma la ricerca per nuove macchine Strogg. Alla fine riesce a entrare nel \"Centro Operativo Strogg\" e a sabotarlo quindi ad aprirsi una strada per il Makron.\nQuake II XP.\nL'avventura non finisce qui. Quake II ha nuovi livelli e nuove armi in dotazione.\nQuake IV.\nQuake IV Inizia con il nuovo assalto dei marine. La navetta della squadra Rhino, intercettata da tre missili Strogg, precipita. Il Caporale Matthew Kane resta illeso con un medico vicino. Da qui parte l'avventura verso \"Il Nodo\", chiamato anche \"Centro Operativo Assoluto Strogg\". Grazie al Makron che lo cattura, Kane a sua volta diventa uno Strogg fisicamente ma la mente rimane la sua. Pu\u00f2 attivare tre stazioni che disabiliteranno lo Scudo che protegge \"Il Nodo\". Questo riesce a teletrasportarsi dentro e a uccidere il Makron, distruggendo il \"cervello Strogg\".\nRhino.\nLa Squadra che salv\u00f2 la terra nell'invasione degli Strogg nella missione \"Dallas\" Caporale Spencer\nCaporale Matthew Kane.\nIl Personaggio principale e giocabile di Quake 4 \u00e8 Kane che fa parte della squadra Rhino che in seguito verr\u00e0 \"Stroggato\" ovvero, il processo in cui un essere umano viene robotizzato, catturato dal Makron, capo degli Strogg alla missione dove devi cercare di distruggere il Tetranodo con Strauss il Tecnico Della Squadra Rhino\nIl Ruolo di Kane \u00e8 di cercare un modo di \"Uccidere gli Strogg con un solo colpo\". Solo dopo averlo stroggato Kane trova il modo.\nPer il caporale \u00e8 il primo giorno infatti \u00abStrauss\u00bb\nTenente Voss.\nIl Tenente Voss \u00e8 il capo della squadra Rhino. Il suo compito era quello di guidare la squadra alla distruzione degli strogg.\nVoss si vede per la prima volta nella missione \"Zona d'atterraggio MCC\" ma in realt\u00e0 se non avete saltato l'intro si vede dentro la navicella facendo un breve riassunto di Quake 2 \u00ab[...] un marine si \u00e8 infiltrato nelle linee nemiche e ha fatto fuori il capo degli Strogg, il Makron, quindi permettendoci di avere un enorme vantaggio[...]\u00bb \u00abLt.Voss\u00bb\nVoss viene stroggato nella missione \"Complesso Medico Strogg\" in seguito nella missione \"Complesso di Putrefazione\" si ritrova come boss\nCaporale di Primo Grado Nikolai \"Sledge\" Slidjonovitch.\nIl Caporale Sledge \u00e8 uno dei personaggi che troviamo al terzo livello ovvero \"Trincee di Difesa Aerea\", insieme al Sergente Bidwell di fronte al cannone della difesa aerea. In seguito lo troveremo sulla USS Hanniball nel livello \"Operazione: Vantaggio\" qui si pu\u00f2 trovare solo dopo il Briefing e durante. Una Terza volta nello stesso posto quando Kane gi\u00e0 strogg viene visitato da dei Dottori che cercano una soluzione, invano, per farlo tornare umano qui Sledge vi accompagna alla sala briefing. Quarta e ultima volta lo troviamo a \"Elaborazione Dati\" qui Il Sergente Sledge vi accompagner\u00e0 sino al tetto della torre per attivare il portale per il \"Nodo\"\nTenente Morris.\nIl Sergente Morris lo troviamo per primo nel primo livello che cerca invano di contattare il quartier generale dopo che la navetta, colpita da due missili, \u00e8 precipitata. Questo nei livelli \"Trincee di difesa aerea\", \"Perimetro dell'Hangar\" e \"Zona D'atterraggio MCC\" ci far\u00e0 da scorta sino alla posizione della squadra Viper, poi sino alla squadra Rhino. Alla morte di Voss lo ritroviamo nel livello \"Operazione: Ultima Speranza\" come grado di Tenente poich\u00e9 era l'unico a saper comandare una squadra prima di Bidwell.\nLo ritroviamo solo alla fine nel livello \"Trasmissione Dati\" che ci aiuter\u00e0 come ha fatto Sledge\nSergente Bidwell.\nIl sergente Bidwell ha un carattere piuttosto aggressivo, lo incontriamo per la prima volta nel livello \"Trincee di difesa aerea\" che ci d\u00e0 gli ordini incaricato da Lt. Voss di distruggere l'aviazione Strogg poich\u00e9 stava rallentando la Fanteria e la Fanteria Corazzata costituita da Camminatori e Gev. I Gev sono dei carri armati Terrestri. Il Sergente Bidwell lo ritroveremo sulla USS Hanniball insieme al resto della squadra. L'ultima volta che vedremo il Sergente vivo sar\u00e0 nel livello \"Il Nodo\"\nBidwell muore nel livello \"Il Nodo\" colpito da un proiettile vagante sparato da un \"Harvester\" uno Strogg simile ad un aracnide gigante. Dopo lo scontro a fuoco, i sopravvissuti ovvero Morris, Voss, Kane si radunano sconvolti attorno al suo corpo \u00ab[...]era un brav'uomo, un grande soldato, non ci credo che sia morto[...]\u00bb \u00abLt. Voss\u00bb\nDoc. Anderson.\nIl Soldato Scelto Anderson \u00e8 il medico della squadra Rhino. Lo troviamo all'inizio che cura un altro medico in condizioni piuttosto gravi dopo essersi presentato ci cura poich\u00e9 dallo schianto siamo stati feriti. Anderson \u00e8 uno dei personaggi principali poich\u00e9 lo troviamo nella maggior parte del gioco. Solo dopo che veniamo Stroggati non lo rivedremo pi\u00f9 poich\u00e9 \u00e8 stato catturato da uno scienziato nel livello \"Complesso Medico Strogg\" che se non fosse stato per lui il Soldato Scelto Rhodes avrebbe ucciso il Caporale Kane\nIl Doc. Anderson si stava assicurando che una stanza fosse sicura ma dietro uno scienziato Strogg stava architettando la cattura entra in un \"Centro Operativo\" e qui si chiudono le barriere di protezione. Queste sono in vetro, quindi il Caporale vede tutto lo scienziato addormenta Anderson e lo porta via dopo non si sa se lo stesso o un altro scende per uccidere Kane\nTecnico Strauss.\nIl Soldato Semplice Johann Strauss \u00e8 il Tecnico della squadra Rhino e si considera l'uomo pi\u00f9 intelligente della terra ma la squadra Rhino rifiuta questa opinione infatti nel livello \"Il Nodo\" Lt. Voss manda lui e Kane in ricognizione. Si oppone \u00abUn solo soldato di scorta? DEVO MORIRE PER FARVI VEDERE QUANTO SONO IMPORTANTE?? \u00abChe non ti succeder\u00e0 niente Strauss\u00bb Uff... Non fa niente mi segua Caporale Kane\u00bb \u00abTec. Strauss\u00bb e \u00abLt.Voss\u00bb\nDopo questo accade la stessa cosa Kane aveva un altro obiettivo \"Disattivare il Recinto Laser\" quindi lascia Strauss da solo e lui inizialmente si spaventa.\nIn seguito si ritrovano proprio davanti al Tetranodo nella missione \"Il Tetranodo\" Kane arriva a un punto dove deve disattivare le \"Pompe di Raffreddamento\" qui incontra il Makron che cattura Kane e Strauss rimane da solo.\nCaporale Rhodes.\nIl Caporale Rhodes \u00e8 il Geniere della squadra lo troviamo nelle missioni \"Trincee di Difesa Aerea\" dove protegge solo una caverna, \"Interno Dell'Hangar\" dove bisogna scortarlo per fargli piazzare delle bombe, \"Complesso Medico Strogg\" dove voleva uccidere Kane pensando fosse uno strogg qualsiasi, \"Terminale Dati\" dove ci ha scortato per mettere fuori uso lo scudo del \"Nodo\" lui distrusse la \"The Big Gun\" che in Quake 2 era simile a quella di Quake 4 \u00abWhooohooo... Quanto mi piace il mio lavoro\u00bb \u00abCpl. Rhodes\u00bb\nCaporale Aleandro Cortez.\nIl Caporale Aleandro Cortez si pu\u00f2 trovare alla fine del livello \"Bunker di Difesa Aerea\" ovvero il primo livello. Il Caporale come tutti si trova al livello\n\"Operazione: Vantaggio\" e \"Operazione: Ultima Speranza\". In seguito lo ritroveremo nel livello \"Stazione della Monorotaia\" e nel successivo. In questi due livelli ci scorta fino alla torre di \"Elaborazione Dati\".\nAltre Squadre.\nNel gioco sono presenti altre squadre oltre alla Rhino. Le squadre sono Wolf, Badger, Warthog, Viper, Raven, Cougar, e altre. Poi sono presenti le squadre speciali come Bion I, ovvero un gruppo di Camminatori.\nStrogg.\nQui saranno elencati tutti i tipi di strogg che incontreremo strada facendo.\nStrogg Marine.\nIl primo alieno cyborg che incontreremo sar\u00e0 un Marine modificato con una pistola al posto della mano, la \"Blaster\". Da qui lo ritroveremo nei livelli a seguire\nStrogg Marine con Mitragliatrice.\nQuesto Strogg \u00e8 identico al primo, solo che invece di una pistola ha una mitragliatrice\nStrogg Marine con Fucile a Pompa.\nQuesto si trover\u00e0 insieme al secondo Strogg, solo che al posto della pistola imbraccia un fucile a pompa\nGrunt.\nIl Grunt \u00e8 uno Strogg 100%, cio\u00e8 non ha nessun componente umano. Quest'ultimo ha una mitragliatrice simile alla M134 Minigun sulla spalla e ha muscoli super sviluppati.\nBerserker.\nIl Berserker \u00e8 uno Strogg di difesa con incorporato uno scudo sulle braccia.\nGunner.\nQuesto Strogg ha il ruolo d'ingegnere e lo troviamo sempre davanti alle console o ad aerei in riparazione. La sua mano \u00e8 stata scambiata con una mitragliatrice sparachiodi e una lancia granate.\nGladiator.\nIl Gladiator \u00e8 uno Strogg che possiede il famoso \"RailGun\", uno scudo e un HyperBlaster.\nHorner.\nL'Horner \u00e8 il velivolo Strogg d'attacco pi\u00f9 usato. Possiede un Lancia Missili, Bombe e trasporto di torrette.\nHarvester.\nL'\"Harvester\" \u00e8 un grosso aracnide che pu\u00f2 definirsi \"Boss\". Il suo equipaggiamento \u00e8 costituito da due camere per lanciare due missili da 10\u00a0cm di diametro, due bracci collegati a due sparachiodi con il chiodo grande 20\u00a0mm di Raggio e due grosse e robuste zampe con cui pu\u00f2 spappolare gli umani ed \u00e8 alto 30 metri.\nTank I.\nIl Secondo \"Tank\" \u00e8 la nuova versione del Vecchio robot presente a Quake II. Questo non ha gambe ma solo dei \"Motori\" \u00e8 equipaggiato con 1 cannone che spara missili che intercettano e un Hyperblaster.\nTank II.\nIl \"Tank\" \u00e8 la versione terrestre del Tank II. \u00c8 armato con un Hyperblaster, il quale spara 4 colpi al secondo e un cannone leggero.\nStream Protector.\nLo \"Stream Protector\" ovvero \"Protettore di Flusso\" \u00e8 lo strogg che incontriamo nel livello dove Kane viene catturato. Lo Stream Protector ha un equipaggiamento molto potente. Possiede il Lanciamissili ad Agganciamento pi\u00f9 un Hyperblaster (2000/colpi a min)\nMakron.\nIl Makron \u00e8 il capo degli strogg sconfitto per la prima volta su Quake II. Gli Strogg forse hanno ricostruito il Makron servendosi di quei resti ed \u00e8 un gigantesco mostro alto 30 metri.\nVeicoli.\nSu Quake IV si possono trovare vari veicoli guidabili, dove si pu\u00f2 essere passeggero o mitragliere, e non guidabili\nGuidabili.\nGev.\nIl \"Gev\" \u00e8 il carro armato terrestre. Possiede un cannone da 50mm e una mitragliatrice da 15\u00a0mm.\nCamminatore.\nIl Camminatore \u00e8 un mezzo costruito per il supporto alla fanteria. \u00c8 costituito da due mitragliatrici da 33mm e dei razzi da intercettazione (75\u00a0mm)\nFlatbed.\nIl Flatbed \u00e8 un camion che fluttua a 5\u00a0cm ad terra e che si usa per trasporto di munizioni e cose varie. Il Flatbed non pu\u00f2 essere guidato; solo essere passeggero e Mitragliere.\nNon guidabili.\nCome veicoli non guidabili se ne possono trovare molti in giro per i livelli.\nArmadillo.\nL'Armadillo \u00e8 la Jeep terrestre costituita da una calibro 30.\nTrojan.\nIl Trojan \u00e8 l'APC terrestre costituito da un cannoncino da 15\u00a0mm e una mitragliatrice da 11\u00a0mm.\nFlatbed.\nIl Flatbed \u00e8 un mezzo da trasporto terrestre. Questo viene usato per trasportare Armi, Munizioni, Bombe IEM (Impulso Elettro Magnetico), normalmente chiamate EMP (Electro Magnetic Pulse)."}
{"id": "2865558", "revid": "77594", "url": "https://it.wikipedia.org/wiki?curid=2865558", "title": "Palazzo di Citt\u00e0 (Piazza Armerina)", "text": "Il Palazzo di Citt\u00e0 \u00e8 un edificio storico di Piazza Armerina. \nCostruito originariamente come sede della Corte Capitanale, \u00e8 attualmente un centro culturale al piano terra mentre al primo piano \u00e8 diviso in due, da una parte la sala consiliare, dall'altra parte locali attualmente vuoti che hanno ospitato fino a qualche anno fa una mostra di reperti ceramici dall'epoca romana al medioevo.\nDescrizione.\nLa facciata tardo barocca del Palazzo di Citt\u00e0 si affaccia sulla piazza Garibaldi; \u00e8 costituito da due ordini di lesene formate da elementi in pietre da taglio che contengono dei paramenti in mattoni crudi. Nella parte inferiore, interposti tra le lesene, risaltano il grande portale in pietra arenaria sormontato da un frontespizio accartocciato recante lo stemma della citt\u00e0 e due finestroni a frontespizio arcato. La parte superiore \u00e8 caratterizzata da tre ampi balconi comunicanti tra loro attraverso un ballatoio con ringhiera in ferro battuto che percorre tutta l'ampiezza del prospetto. Al di sopra del cornicione che conclude il secondo ordine, un particolare elemento di coronamento, contenente un orologio, definisce la facciata.\nAttraverso il portale principale si accede ad un ampio salone pavimentato in marmo e caratterizzato dalla presenza di quattro grandi colonne su basamento che definiscono una zona centrale a botte lunetta separandola da due zone laterali simmetriche definite dai grandi archi e coperte con volte a crociera. Capitelli pensili definiscono la conclusione degli archi sulle pareti. Dal salone una porta conduce ad un ambiente laterale, mentre di fronte alcuni gradini conducevano ai locali retrostanti e la continuazione della scala portava al piano superiore (attualmente l'accesso del salone \u00e8 murato). Al piano superiore ed ai locali retrostanti si accede da un ambiente con ingresso in via Cavour, caratterizzato da due archi da cui si diparte una scala a due rampe che conduce al piano superiore costituito da cinque ambienti comunicanti tra loro. Di essi il maggiore si affaccia con tre balconi sulla piazza Garibaldi e con uno su via Cavour, presenta la volta a padiglione interamente affrescata dal pittore palermitano Martorana. Il piano superiore \u00e8 stato recentemente ripavimentato in cotto.\nStoria.\nLa costruzione fu iniziata nel 1773 ad opera dei benedettini. Nel 1777 divenne sede del senato della citt\u00e0 ed in seguito, anche sede di museo archeologico. Nel 1783 venne iniziata la costruzione dell'attuale facciata del Palazzo di Citt\u00e0 con il contributo del popolo e quello cospicuo del Marchese Luigi trigona della Floresta."}
{"id": "2865563", "revid": "1442080", "url": "https://it.wikipedia.org/wiki?curid=2865563", "title": "Corrado da Offida", "text": "Biografia.\nNato a Offida (Ascoli Piceno) nel 1237 circa, entr\u00f2 quindicenne nell'Ordine dei Frati Minori.\nPer umilt\u00e0 interruppe ben presto gli studi teologici, pensando di essere chiamato ai servizi pi\u00f9 umili, ai quali venne per questo destinato; infatti, fu frate cuciniere, questuante e portinaio.\nSuccessivamente, per obbedienza ai superiori, accett\u00f2 di riprendere gli studi teologici e di ricevere l'ordinazione sacerdotale, intraprendendo da questo momento il ministero della predicazione, riscuotendo fra la gente un successo inaspettato, di cui per\u00f2 non si inorgogl\u00ec.\nSi rendeva disponibile al prossimo dovunque andasse, anche se preferiva i luoghi solitari pi\u00f9 adatti alla contemplazione, come La Verna, dove san Francesco d'Assisi aveva ricevuto le stimmate, e dove visse per qualche tempo.\nDurante la sua vita ebbe modo di conoscere personalmente alcuni dei primi compagni di san Francesco, fra cui frate Leone.\nFu guardiano nei conventi di Offida, Forano (convento di Forano - Appignano MC) e La Verna (Arezzo). Visse anche nel convento di San Francesco (XIII secolo) di Sirolo, dove conobbe il Beato Pietro da Treia (Montecchio, oggi Treia, MC, 1227 - Sirolo, 1304).\nMor\u00ec il 12 dicembre 1306 a Bastia Umbra (Perugia), dove si trovava a predicare l'Avvento, in preparazione del Natale.\nIl corpo venne sepolto nella Chiesa collegiata di Santa Croce in Bastia Umbra, da dove, nel settembre 1320, fu trafugato dai perugini e traslato insieme a quello del beato Egidio d'Assisi, nella Chiesa di San Francesco al Prato in Perugia, dove venne beatificato dal papa Pio VII, nel 1817.\nIl 12 novembre 1994, le reliquie sono state traslate solennemente da Perugia ad Offida e collocate nel terzo altare di sinistra della Chiesa collegiata."}
{"id": "2865564", "revid": "339392", "url": "https://it.wikipedia.org/wiki?curid=2865564", "title": "75/13", "text": ""}
{"id": "2865575", "revid": "162719", "url": "https://it.wikipedia.org/wiki?curid=2865575", "title": "Classe Mirazh", "text": ""}
{"id": "2865577", "revid": "767487", "url": "https://it.wikipedia.org/wiki?curid=2865577", "title": "Un meraviglioso batticuore", "text": "Un meraviglioso batticuore (\"Some Kind of Wonderful\") \u00e8 un film romantico statunitense del 1987, interpretato da Eric Stoltz, Lea Thompson e Mary Stuart Masterson. Il film, che tratta il mondo dell'adolescenza, \u00e8 scritto da John Hughes, e diretto da Howard Deutch.\nTrama.\nIn un liceo americano dove vige una rigida gerarchia sociale, si svolge la storia di Watts, una ragazza dal fare un po' mascolino, migliore amica di Keith Nelson, meccanico e sensibile artista che perde la testa per la bella e ricca Amanda Jones, una delle ragazze pi\u00f9 popolari della scuola. Questo porta Watts a rendersi conto di provare qualcosa di molto di pi\u00f9 di una vera amicizia e a tentare di proteggerlo dalla vendetta di Jenns Hardy, ex fidanzato di Amanda.\nColonna sonora.\nLa colonna sonora di questo film \u00e8 stata prodotta dalla \"Hughes music/MCA\" ed \u00e8 composta da artisti vari, tipicamente anni '80. La compilation non riporta tutte le canzoni presenti nel film, come per la performance degli Psychedelic Furs dal titolo \"Pretty in pink\" e il brano \"Miss Amanda Jones\" dei Rolling Stones."}
{"id": "2865578", "revid": "47112", "url": "https://it.wikipedia.org/wiki?curid=2865578", "title": "105/14", "text": "La denominazione 105/14 fu utilizzata per due diversi obici in servizio nel Regio Esercito e nell'Esercito Italiano."}
{"id": "2865580", "revid": "339392", "url": "https://it.wikipedia.org/wiki?curid=2865580", "title": "Kilari Tsukishima", "text": ""}
{"id": "2865581", "revid": "21880", "url": "https://it.wikipedia.org/wiki?curid=2865581", "title": "Peduncolo caudale", "text": "Il peduncolo caudale \u00e8 la parte terminale del corpo dei pesci, che porta la pinna caudale.\nMorfologia.\nIl peduncolo caudale ha aspetto diverso nei pesci pelagici forti nuotatori ed in quelli bentonici. Nei pelagici in genere \u00e8 sottile ma forte dato che deve spingere un'ampia pinna caudale a cui il pesce affida gran parte della potenza muscolare. In questi pesci spesso porta sovrastrutture come carene longitudinali per diminuire la turbolenza dell'acqua spostata durante il nuoto (ad esempio negli squali della famiglia Isuridae o nel pesce spada) o pinnule con la stessa funzione, ben visibili nel tonno o nello sgombro. Nei pesci pi\u00f9 sedentari invece, dato che il nuoto viene generalmente effettuato attraverso movimenti delle pinne pettorali o serpeggiamenti del corpo, il peduncolo caudale \u00e8 pi\u00f9 spesso grosso e non particolarmente sviluppato. In alcuni (per esempio gli anguilliformi), addirittura pu\u00f2 mancare.\nCollegamenti esterni.\nhttp://www.ittiofauna.org/provinciarezzo/fauna_ittica/ittiologia_generale/pagina_03.htm"}
{"id": "2865583", "revid": "162719", "url": "https://it.wikipedia.org/wiki?curid=2865583", "title": "Classe Muravey", "text": ""}
{"id": "2865585", "revid": "21880", "url": "https://it.wikipedia.org/wiki?curid=2865585", "title": "Pinnula (zoologia)", "text": "In zoologia il termine pinnula pu\u00f2 assumere significati differenti a secondo che sia riferito a celenterati, crinoidi o pesci.\nCelenterati.\nTra i celenterati le pinnule sono le brevi appendici laterali dei tentacoli dei polipi, disposti ad angolo retto rispetto all'asse principale del tentacolo, come i denti di un pettine.\nTali strutture sono comuni tra gli idrozoi e gli antozoi (in particolare tra gli ottocoralli ma anche tra gli antipatari), e conferiscono ai tentacoli un aspetto piumoso.Hanno la doppia funzione di organuli sensoriali e prensili, contribuendo ad aumentare la superficie di cattura del plancton.\nCrinoidi.\nLe braccia degli echinodermi crinoidi hanno delle appendici cave chiamate pinnule che assolvono diverse funzioni. Man mano che ci si sposta verso la porzione distale delle braccia, le pinnule diminuiscono in dimensioni e lunghezza. Quelle vicine alla porzione orale, dette pinnule orali, sono le pi\u00f9 grandi e sono dotate di ramificazioni di terz'ordine dette \"podia\", munite di papille sensoriali. Le pinnule intermedie, dette pinnule genitali, in epoca riproduttiva si distinguono dalle altre per la presenza di una piccola sporgenza ovoidale in cui portano le gonadi.\nLe pinnule possono essere semplici o biforcate, e in tal caso sono dette isotome, quando hanno due braccia uguali, o eterotome quando sono disuguali.\nPesci.\nAlcuni pesci ossei hanno delle piccole pinne prive di raggi presenti sul peduncolo caudale dette pinnule. Sono presenti quasi esclusivamente in pesci pelagici forti nuotatori. La loro funzione \u00e8 quella di ridurre la vorticosit\u00e0 dell'acqua spostata dal movimento della pinna caudale, che sviluppa la maggior parte dell'energia impiegata nel nuoto. Non tutti i pesci pelagici per\u00f2 le posseggono, i marlin o i pesci spada, per esempio, non presentano pinnule. Non \u00e8 ben chiaro se siano da considerarsi vere pinne o semplici espansioni del tegumento dorsale. Alcuni squali come lo squalo mako hanno piccole pinne dorsali ed anali simili a pinnule.\nAlcuni esempi:"}
{"id": "2865586", "revid": "1566286", "url": "https://it.wikipedia.org/wiki?curid=2865586", "title": "Andrea Scotti", "text": "Biografia.\nLa sua carriera inizia nel 1955 col film \"Lo scapolo\" di Antonio Pietrangeli. Nel 1956 si diploma al Centro sperimentale di cinematografia di Roma e inizia una lunga carriera che lo porter\u00e0 a interpretare oltre novanta film. Fra le sue numerose interpretazioni: \"Morte di un amico\" (1959) di Franco Rossi, \"L'eroe di Babilonia\" (1963) di Siro Marcellini, \"Come inguaiammo l'esercito\" (1965) di Lucio Fulci e \"Il figlio di Django\" (1967) di Osvaldo Civirani.\nHa interpretato numerosi western, talvolta utilizzando lo pseudonimo americanizzante di \"Andrew Scott\"."}
{"id": "2865587", "revid": "281901", "url": "https://it.wikipedia.org/wiki?curid=2865587", "title": "Pinnule", "text": ""}
{"id": "2865590", "revid": "106990855", "url": "https://it.wikipedia.org/wiki?curid=2865590", "title": "Daniel Walsh", "text": ""}
{"id": "2865596", "revid": "2222806", "url": "https://it.wikipedia.org/wiki?curid=2865596", "title": "Rick Hutton", "text": " \nDopo essersi laureato in economia e sociologia all'universit\u00e0 di Canterbury, nel 1978 si trasferisce definitivamente in Italia.\nVideomusic.\nSull'emittente Italiana dal '84 fino al '99 conduceva programmi storici come \"Hot Line, Crazy Time\" e il suo programma di viaggi \"Rick'n'Roll.\"\nMusicista.\nForma giovanissimo la sua prima band in patria, i Laurel Canyon. Arrivato in Italia, forma i The Groove. Nel 1988 incide il suo primo album da solista per la PolyGram. Successivamente forma i Tracks, con i quali incide per la Dischi Ricordi il disco \"What's The Silence About\" in 1991. In seguito former\u00e0 la Rick Hutton Band con la quale ripropone classici soul e R&amp;B anni sessanta e settanta.\nNel 2017 pubblica l'album \"The Planet Sound Sessions\" con il suo acoustic band. Nel 2022 publica il suo ultimo album \"One More Time\", sempre con the acoustic band.\nRadio.\nHa condotto il suo programma radiofonico \"Rick'n'Roll\" sul network RTL a Roma nel 1999. In seguito dal 2005 lo ha condotto sul network romano Radio Citt\u00e0 Futura.\nDal 2011 ha lavorato come presentatore nella Radio e webTV musicale StandbyTV, fino al 2018.\nPresentatore Festival.\nNel 1987 Rick ha presentato gli ospiti internazionali al Festival di Sanremo, e poi agli inizi degli anni '90, due edizioni estivi di Sanremo Blues Festival, insieme a Beppe Grillo e Pippo Baudo.\n\u00c8 stato per anni il presentatore storico del Pistoia Blues Festival, il famoso festival blues che si tiene ogni luglio in piazza del Duomo a Pistoia. Da pi\u00f9 di trent'anni \u00e8 il presentatore del Soul Festival di Porretta Terme in Emilia che si tiene ogni luglio.\nDal 2015 Rick presenta ogni estate anche la Maspalomas Soul Festival alla Gran Canaria in Spagna."}
{"id": "2865597", "revid": "111319", "url": "https://it.wikipedia.org/wiki?curid=2865597", "title": "Dan Walsh", "text": ""}
{"id": "2865598", "revid": "339392", "url": "https://it.wikipedia.org/wiki?curid=2865598", "title": "Londra Stansted", "text": ""}
{"id": "2865600", "revid": "125973840", "url": "https://it.wikipedia.org/wiki?curid=2865600", "title": "Wholphin", "text": "Un wholphin \u00e8 un raro ibrido, nato dall'accoppiamento di una tursiope (\"Tursiops truncatus\") e una pseudorca maschio (\"Pseudorca crassidens\").\nsono noti solo due esemplari in cattivit\u00e0 al Sea Life Park alle Hawaii.\nCaratteristiche.\nNei wholphin le dimensioni, il colore e la forma sono intermedie tra le specie parentali. In particolare il primo wholphin nato in cattivit\u00e0 \"Kekaimalu\" ha 66 denti, intermedi tra un tursiope (88 denti) e una pseudorca (44 denti).\nIl primo wholphin.\nIl primo wholphin in cattivit\u00e0, \"Kekaimalu\", \u00e8 nata il 15 maggio 1985 da un tursiope femmina di nome \"Punahele\", che ha condiviso una piscina con una pseudorca maschio di nome \"Tanui Hahai\". Alla nascita il wholphin aveva un peso medio di circa 20 chilogrammi e misurava circa 114 cm. Nel maggio 1995, data del suo decimo compleanno Kekaimalu aveva raggiunto un peso di 272 kg e una lunghezza di circa 3 metri. Durante i suoi primi dieci anni fu istruita per le attivit\u00e0 ludiche del parco acquatico e si scopr\u00ec che nonostante fosse un ibrido, non era sterile.\nIncrocio wholphin-tursiope.\nAllevata infatti in una vasca con altri tursiopi adulti rimase incinta e gener\u00f2 un cucciolo che per\u00f2 mor\u00ec dopo pochi giorni. Ma nel 1991, all'et\u00e0 di sei anni, Kekaimalu diede alla luce un secondo cucciolo femmina, il primo esemplare noto al mondo, frutto dell'incrocio tra un wholphin e un tursiope maschio. Il cucciolo di nome \"Pohaikealoha\" assomigliava molto di pi\u00f9 ad un tursiope essendo per 3/4 una tursiope e per 1/4 pseudorca. Kekaimalu pass\u00f2 pi\u00f9 di due anni con il suo cucciolo, ma fu soprattutto grazie al personale del Sea Life Park che la piccola Pohaikealoha riusc\u00ec a sopravvivere. Infatti per 5 mesi dovettero alimentarla per 8 volte al giorno, siccome tra madre e cucciolo non si instaur\u00f2 un rapporto di cure parentali. Pohaikealoha mor\u00ec poi nel 2000, all'et\u00e0 di 9 anni.\nIl secondo wholphin.\nIl secondo wholphin attualmente vivente, anche se in realt\u00e0 \u00e8 anch'esso un incrocio tra una wholphin femmina e un tursiope maschio, \u00e8 il terzo cucciolo che Kekaimalu ha messo al mondo assieme ad un altro tursiope maschio il 23 dicembre 2004. Al cucciolo fu dato il nome di \"Kawili Kai\" e a solo pochi mesi dalla nascita, era gi\u00e0 delle dimensioni di un tursiope di 1 anno. Madre e cucciolo vivono ora in cattivit\u00e0 nel Sea Life Park nelle Hawaii."}
{"id": "2865602", "revid": "118677477", "url": "https://it.wikipedia.org/wiki?curid=2865602", "title": "Primi cinque sabati del mese", "text": "Quella dei primi cinque sabati del mese (metonimia di \"primi sabati di cinque mesi consecutivi\", o \"cinque primi sabati consecutivi\") \u00e8 una pratica devozionale mariana della Chiesa cattolica, nata dopo le richieste che la Madonna avrebbe comunicato a F\u00e1tima alla veggente L\u00facia dos Santos.\nOrigine della devozione.\nLa Madonna di F\u00e1tima, nella presunta apparizione del 13 giugno 1917, avrebbe detto a L\u00facia dos Santos: \nIl 10 dicembre 1925 la Vergine sarebbe riapparsa a Lucia, insieme a Ges\u00f9 Bambino, con un nuovo messaggio: Si tratta della \"Grande promessa del Cuore Immacolato di Maria\".\nLa richiesta del rito devozionale dei Cinque primi sabati non esclude la (del 13 maggio 1917): \u00ab[...]sono venuta a chiedere la Consacrazione della Russia al Mio Cuore Immacolato e la comunione riparatrice nei primi sabati.[...]\u00bb. Desumibilmente, questo rito dei Cinque primi sabati \u00e8 un minimo, o uno spunto per assumere l'attitudine a comunicarsi ogni primo sabato.\nParticolari della devozione.\nLucia avrebbe ottenuto da Ges\u00f9 la seguente spiegazione relativa alla scelta del numero cinque:"}
{"id": "2865605", "revid": "107002339", "url": "https://it.wikipedia.org/wiki?curid=2865605", "title": "Steven Coppola", "text": ""}
{"id": "2865607", "revid": "124123", "url": "https://it.wikipedia.org/wiki?curid=2865607", "title": "Boris Kuznecov", "text": "Caratteristiche tecniche.\nGiocava come terzino sinistro, ed era uno dei migliori interpreti sovietici del ruolo negli anni cinquanta, grazie al suo stile di gioco deciso e intenso. Grazie alla sua abilit\u00e0 tattica riusc\u00ec a colmare le sue lacune nel limitare l'irruenza nei contrasti, che gli caus\u00f2 comunque diverse sanzioni disciplinari.\nCarriera.\nClub.\nDebutt\u00f2 nel 1947 con l'MVO di Mosca, sua citt\u00e0 natale, e dopo un'esperienza nella squadra riserve del CSKA Mosca divenne un importante elemento della Dinamo Mosca, componendo un affidabile trio difensivo con Kesarev e Kri\u017eevskij. Nel 1961 ha concluso la carriera, superando le 150 presenze con il club moscovita.\nNazionale.\nVenne convocato per la prima volta nel 1954, partecipando in seguito alla vittoriosa campagna durante le Olimpiadi di . Due anni dopo partecip\u00f2 al tenutosi in Svezia, assumendosi l'onere di marcare Garrincha nella partita contro il . La sua carriera in Nazionale termin\u00f2 nel 1959, con 26 presenze all'attivo."}
{"id": "2865617", "revid": "339392", "url": "https://it.wikipedia.org/wiki?curid=2865617", "title": "Sindrome di Rokitansky-Kuster-Hauser", "text": ""}
{"id": "2865618", "revid": "111319", "url": "https://it.wikipedia.org/wiki?curid=2865618", "title": "Joshua Inman", "text": ""}
{"id": "2865619", "revid": "327773", "url": "https://it.wikipedia.org/wiki?curid=2865619", "title": "Ammodytidae", "text": "Gli Ammoditidi (Ammodytidae) sono una famiglia di pesci ossei marini dell'ordine Perciformes.\nDistribuzione e habitat.\nQuesti pesci sono diffusi nei mari freddi di entrambi gli emisferi, solo poche specie si incontrano nei mari temperati caldi ed alcune addirittura alle Hawaii. Sono comunissimi con molte specie lungo le coste europee dell'Oceano Atlantico ma nel mar Mediterraneo \u00e8 presente solo l'endemico \"Gymnammodytes cicerelus\" o cicerello.\nSono tipici dei fondi sabbiosi di solito a basse o bassissime profondit\u00e0.\nDescrizione.\nSono pesci molto caratteristici per il corpo molto allungato e compresso lateralmente, con testa piccola, appuntita e la mandibola pi\u00f9 lunga della mascella, terminante con una punta acuta. La bocca \u00e8 estensibile a tubo. La pinna dorsale, unica, \u00e8 molto lunga, la pinna anale \u00e8 lunga pi\u00f9 o meno la met\u00e0. La pinna caudale \u00e8 biloba. Le pinne pettorali sono piccole e impiantate in basso, le pinne ventrali sono minuscole e spesso mancano del tutto. Mancano i raggi spinosi in tutte le pinne. Le scaglie sono molto piccole o assenti.\nSono pesci dalle tinte smorte e mimetiche, grigio sabbia o verdastro, con ventre bianco madreperlaceo e, talvolta, una fascia argentata iridescente sui fianchi.\nLa taglia \u00e8 modesta e supera raramente i 20\u00a0cm.\nAlimentazione.\nSono carnivori e catturano invertebrati bentonici nella sabbia.\nRiproduzione.\nLe uova sono deposte sul fondale marino.\nComportamento.\nSono gregari. Passano molto tempo infossati nel sedimento.\nPredatori.\nVengono catturati in gran numero dagli uccelli marini e dai pesci predatori, alcuni dei quali (come \"Pleuronectes platessa\") di notevole importanza per la pesca. La loro rilevanza nelle catene alimentari dei mari settentrionali \u00e8 grandissima.\nPesca.\nVengono catturati soprattutto con gli sciabichelli, particolari reti a strascico recuperate da terra. Hanno carni molto buone ma ci\u00f2 nonostante hanno valore pi\u00f9 come esche che come cibo. Fa eccezione il cicerello mediterraneo che ha un certo mercato soprattutto nel sud Italia; viene consumato fritto.\nGeneri e specie.\nLa famiglia presenta 23 specie divise in 7 generi:"}
{"id": "2865620", "revid": "484362", "url": "https://it.wikipedia.org/wiki?curid=2865620", "title": "Al-Damazin", "text": "al-Dam\u0101z\u012bn () \u00e8 la capitale dello Stato del Nilo Azzurro nel Sudan meridionale.\nDamazin \u00e8 servita da una stazione dei treni connessa alla rete ferroviaria nazionale."}
{"id": "2865622", "revid": "107003002", "url": "https://it.wikipedia.org/wiki?curid=2865622", "title": "Josh Inman", "text": ""}
{"id": "2865634", "revid": "944090", "url": "https://it.wikipedia.org/wiki?curid=2865634", "title": "Italia ai X Giochi paralimpici invernali", "text": "L'Italia ha partecipato ai X Giochi paralimpici invernali di Vancouver (12 - 21 marzo 2010) con una delegazione di 35 atleti concorrenti in 4 delle 5 discipline del programma (non vi sono stati rappresentanti nel biathlon). Il portabandiera azzurro \u00e8 stato Gianmaria Dal Maistro."}
{"id": "2865640", "revid": "107831", "url": "https://it.wikipedia.org/wiki?curid=2865640", "title": "Bryan Volpenhein", "text": ""}
{"id": "2865642", "revid": "125930", "url": "https://it.wikipedia.org/wiki?curid=2865642", "title": "La grande riserva Friedrich", "text": ""}
{"id": "2865643", "revid": "479590", "url": "https://it.wikipedia.org/wiki?curid=2865643", "title": "Variabile casuale rettangolare", "text": ""}
{"id": "2865648", "revid": "106991997", "url": "https://it.wikipedia.org/wiki?curid=2865648", "title": "Marcus McElhenney", "text": ""}
{"id": "2865649", "revid": "287204", "url": "https://it.wikipedia.org/wiki?curid=2865649", "title": "Uranoscopidae", "text": "Gli Uranoscopidi (Uranoscopidae) sono una famiglia di pesci ossei marini dell'ordine Perciformes.\nDistribuzione e habitat.\nVivono in tutti gli oceani tranne quelli pi\u00f9 freddi. Nel mar Mediterraneo vive solo la specie \"Uranoscopus scaber\" o pesce prete, che \u00e8 molto comune.\nQuasi tutte le specie vivono in fondi mobili in cui si infossano, a profondit\u00e0 in genere non elevate. Esistono anche alcune specie di acqua dolce.\nDescrizione.\nSono pesci dall'aspetto molto caratteristico. La testa \u00e8 molto grande e schiacciata con occhi, narici e bocca rivolti verso l'alto. Quest'ultima \u00e8 molto ampia, verticale ed armata di denti piccoli ma fitti. In numerose specie \u00e8 presente un tentacolo nella bocca, che viene fatto sporgere per attrarre le prede. La testa \u00e8 completamente coperta di piastre ossee. Le pinne dorsali sono due, la prima breve, talvolta mancante, la seconda \u00e8 molto lunga e pi\u00f9 o meno simmetrica alla pinna anale. La pinna caudale \u00e8 arrotondata, le pinne ventrali sono inserite molto in avanti, le pinne pettorali sono ampie, di forma rotondeggiante. Le scaglie sono piccole o mancano. L'opercolo branchiale \u00e8 armato con una spina velenosa. Nella parte posteriore della testa sono presenti due organi elettrici di funzione sconosciuta.\nIl colore \u00e8 spesso smorto, bruno e mimetico ma non mancano specie vistose, a pois bianchi o con strisce nere.\nLe dimensioni sono di solito piccole ma alcune specie americane raggiungono i 60 cm.\nAlimentazione.\nQuesti pesci predatori cacciano pesci e crostacei stando immersi nella sabbia o nel fango lasciando uscire solo il tentacolo boccale che funge da esca per le prede.\nRiproduzione.\nUova e larve sono pelagiche.\nPericoli per l'uomo.\nLe spine opercolari velenifere possono infliggere dolorose punture che possono assumere anche caratteri di gravit\u00e0. La pericolosit\u00e0 di questo veleno \u00e8 per\u00f2 del tutto ignota.\nPesca.\nSi catturano con reti a strascico o da posta e, sebbene abbiano carni ottime, la loro importanza \u00e8 di solito modesta.\nCollegamenti esterni.\nScheda dal sito www.fishbase.net"}
{"id": "2865650", "revid": "1718925", "url": "https://it.wikipedia.org/wiki?curid=2865650", "title": "Zonkey", "text": "Uno zonkey o zebrasino \u00e8 un incrocio tra una zebra maschio e un asino femmina e sono piuttosto rari. \nSia gli asini che le zebre, insieme al cavallo, appartengono al genere \"Equus\".\nDescrizione.\nGli zebrasini sono molto simili agli asini, ma come le zebre, il mantello presenta strisce bianche e nere, soprattutto sugli arti.\nRiproduzione.\nIn Sud Africa si verificano casi in cui le zebre e gli asini si trovino a convivere e cos\u00ec, raramente, nasce uno zebrasino. Come i muli, tuttavia, sono geneticamente incapaci di riprodursi, a causa di un numero dispari di cromosomi che perturbano la meiosi. Tuttavia, in \u201cL'origine delle specie\u201d, Charles Darwin ha segnalato un caso di zebrasino che, apparentemente, sia capace di produrre con una cavalla baia un \"triplice ibrido\". \nEsistono anche altri tipi di ibridi tra una zebra e un'altra specie di equino:\nNella cultura di massa.\nNel 2013, a Firenze, \u00e8 nato Ippo, uno zonkey incrocio tra un'asina di razza Amiata e una zebra maschio. La celebrit\u00e0 mediatica di questo esemplare ha spinto Disney e Trudy ad interessarsi alla possibile commercializzazione di zonkey, rispettivamente come animazione e peluche."}
{"id": "2865656", "revid": "767487", "url": "https://it.wikipedia.org/wiki?curid=2865656", "title": "Caroline Evers-Swindell", "text": "\u00c8 alta 179\u00a0cm e pesa 80\u00a0kg. Gareggia nel 2 di coppia con la sorella gemella Georgina Evers-Swindell. Nel novembre 2005 lei e la sorella sono state nominate \"Equipaggio di canottaggio femminile dell'anno\" dalla Federazione Internazionale Canottaggio (FISA).\nNel 2001 ha vinto la medaglia d'argento ai campionati del mondo nel 2 di coppia e nel 4 di coppia. Con la sorella ha vinto la medaglia d'oro ai campionati del mondo del 2002 e 2003 nel 2 di coppia. Sempre con la sorella, ha vinto nel 2004 la medaglia d'oro alle Olimpiadi.\nNel 2002 ha battuto il record dei 2000 metri di canottaggio indoor, col tempo di 6 minuti e 28,5 secondi, battendo di 2,1 secondi il record precedente.\nNel 2016 \u00e8 stata insignita insieme alla sorella della medaglia Thomas Keller."}
{"id": "2865658", "revid": "129019", "url": "https://it.wikipedia.org/wiki?curid=2865658", "title": "Palazzo Reale di Olite", "text": "Il palazzo reale di Olite (in spagnolo \"palacio de los Reyes de Navarra de Olite\" o \"palacio real (o Castillo) de Olite\") \u00e8 un castello signorile e militare costruito nei secoli XIII e XIV a Olite, in Navarra, Spagna. Fu una delle sedi della corte del Regno di Navarra a partire dall'epoca di Carlo III \"il Nobile\".\nLa struttura era in origine un castello, ampliato nel XIII secolo per diventare un palazzo dai caratteri non pi\u00f9 militari ma residenziali. L'architettura gotica del complesso \u00e8 caratterizzata da una grande variet\u00e0 ed \u00e8 frutto non di un progetto unico ma di ampliamenti successivi e indipendenti. I segni pi\u00f9 evidenti, tra quelli lasciati dai vari monarchi, si devono a Carlo III che stabil\u00ec nel palazzo una delle sedi permanenti della Corte e lo abbell\u00ec con i giardini e la cinta muraria turrita. Si pu\u00f2 stabilire in questo periodo la distinzione tra \"vecchio e \"nuovo palazzo\".\nDopo la conquista della Navarra da parte di Ferdinando il Cattolico nel 1516, il palazzo di Olite cominci\u00f2 a cadere in abbandono. Alla fine della \"Reconquista\", il re Ferdinando e la regina Isabella, temendo rivolte nobiliari in special modo nelle terre da poco conquistate, ordinarono lo smantellamento di tutti i castelli, con Olite che perse la sede dell'autorit\u00e0 reale in Navarra trasferita a Pamplona. Durante la guerra d'indipendenza spagnola, l'indipendentista Francisco Espoz y Mina incendi\u00f2 il palazzo per intimidire le truppe francesi di Napoleone Bonaparte che vi si erano fortificate. All'inizio del XX secolo il palazzo inizi\u00f2 a essere restaurato con un'opera oggi conclusa sotto la supervisione di Jos\u00e9 e Javier Y\u00e1rnoz. Gli obiettivi del restauro sono stati la salvaguardia della struttura originaria e la chiara indicazione delle ricostruzioni moderne. Le preziose decorazioni degli interni, come i giardini sono perduti, ma gran parte del manufatto nella sua struttura principale, le decorazioni lapidee e i giardini pensili della Regina di Navarra sono oggi nuovamente visibili."}
{"id": "2865660", "revid": "2033069", "url": "https://it.wikipedia.org/wiki?curid=2865660", "title": "Mercy (serie televisiva)", "text": "Mercy \u00e8 una serie televisiva medica statunitense, trasmessa negli Stati Uniti su NBC dal 23 settembre 2009.\nIl 23 ottobre 2009 \"Mercy\" \u00e8 stato confermato per una prima stagione completa, composta da 22 episodi. Il 14 maggio 2010 la NBC annuncia la cancellazione della serie.\nLa canzone della sigla \u00e8 \"Better Get Right\" eseguita da Devin Moore.\nIn Italia la serie \u00e8 andata in onda dal 3 settembre 2010 sul canale Mya del digitale terrestre Mediaset Premium.\nTrama.\nLe vicende della serie si svolgono nel fittizio Mercy Hospital a Jersey City, nel New Jersey e ruotano attorno alle vite di tre infermiere. Veronica Flanagan Callahan \u00e8 un'infermiera di ritorno da un viaggio di lavoro in Iraq; Sonia Jimenez \u00e8 la sua migliore amica, che intraprende una seria relazione con un poliziotto; e Chloe Payne \u00e8 una neolaureata in assistenza infermieristica che viene catapultata nel mondo dell'infermeria e si trova impreparata per il proprio compito.\nProduzione.\nPer alcune inquadrature degli interni dell'ospedale \u00e8 stato filmato il Barnert Hospital non pi\u00f9 in funzione, a Paterson nel New Jersey. Le inquadrature esterne del Mercy Hospital sono state girate a Jersey City. Si tratta della facciata posteriore di una scuola pubblica. L'esterno del Lucky 7's Bar \u00e8 stato anch'esso filmato a Jersey City, cos\u00ec come gli interni, che sono quelli del Park Tavern collocato alla West Side Avenue.\nIl debutto di \"Mercy\" era stato inizialmente annunciato per il gennaio del 2010, ma in seguito venne anticipato a settembre 2009 a causa del posticipo del \"family drama\" \"Parenthood\" al 2010, a causa di problemi di produzione.\nAccoglienza.\n\"Mercy\" ha ricevuto un punteggio di 41 su 100 d'aggregatore di recensioni Metacritic. Le critiche sono state miste, ma la serie \u00e8 stata generalmente stroncata dalla critica. Matthew Gilbert del \"Boston Globe\", si \u00e8 riferito al \"medical drama\" come ad \u00abun mucchio di clich\u00e9 ospedalieri drammatizzati\u00bb e ha detto che \u00absegue troppo da vicino il modello del melodramma ospedaliero\u00bb. Allo stesso modo, una recensione dell \"The Hollywood Reporter\" ha definito la serie \u00absolo un'altra soap opera ospedaliera\u00bb e \u00abun cocktail letale di virtualmente tutti i \"medical drama\" mai visti in TV\u00bb. Diversi critici hanno definito \"Mercy\" una fiacca copia della serie televisiva di Showtime \"Nurse Jackie - Terapia d'urto\".\nTra le critiche positive, nella recensione del \"Daily Telegraph\", Rachel Ray ha definito la serie \u00abassolutamente gradevole\u00bb e una \u00abtelevisione meravigliosa\u00bb, lodando \u00abil ritmo scattante, il dialogo realistico, la sceneggiatura eccellente, una fresca \"story line\", e una recitazione ponderata\u00bb. Notando lo sforzo della NBC per cercare un degno sostituto per il terminato \"E.R. - Medici in prima linea\", David Hinckley, del \"New York Daily News\", ha comparato favorevolmente le due serie e ha affermato che \"Mercy\" \u00ab\u00e8 diventato tuttora il pi\u00f9 vicino a catturarne la chimica\u00bb."}
{"id": "2865664", "revid": "122616621", "url": "https://it.wikipedia.org/wiki?curid=2865664", "title": "Robert Joy", "text": "\u00c8 conosciuto principalmente per il ruolo di Sid Hammerback nella serie televisiva \".\nBiografia.\nRobert Joy nasce a Montr\u00e9al in Qu\u00e9bec, figlio di Flora Louise e Clifton Joseph Joy, ma cresce a Saint John's in Terranova. Compie i suoi studi al Corpus Christi College di Oxford e alla Memorial University of Newfoundland. Ha una figlia, Ruby, nata nel 1987 dal matrimonio con la moglie Mary, da cui ha divorziato. Dichiaratosi omosessuale, dopo essere stato a lungo il compagno dell'attore William Duff-Griffin, deceduto nel 1994, \nLa sua carriera inizia nel 1974, recitando nella miniserie \". Inizia per\u00f2 ad ottenere maggior successo dal 1980, anno in cui recita nel film \"Atlantic City, U.S.A.\", nel ruolo di Dave Matthews, grazie al quale ottiene una candidatura al Genie Award nella categoria \"Best Performance by an Actor in a Supporting Role\". Nel 1985 recita nel film \"Cercasi Susan disperatamente\" nel ruolo di Jim, il fidanzato musicista punk di Madonna. Nel 1998 partecipa al thriller di Gregory Hoblit \"Il tocco del male\", recitando accanto a Denzel Washington, Donald Sutherland, James Gandolfini e John Goodman. Nel 2004 appare in un episodio della serie televisiva \"Tutti amano Raymond\", nel ruolo dell'insegnante di matematica di Ally, Mr. Putnam.\nNel 2005 ottiene due ruoli importanti, prima nel film \"La terra dei morti viventi\" del regista George A. Romero, e il secondo quando entra a far parte del cast principale della serie televisiva \"\", recitando nel ruolo del Dottor Sid Hammerback. Nel 2006 appare nel remake di Alexandre Aja del film horror \"Le colline hanno gli occhi\", interpretando il ruolo del sadico mutante di nome Lizard, antagonista principale del film. Sempre nello stesso anno recita accanto a Samaire Armstrong nella commedia romantica \"Boygirl - Questione di... sesso\". Nel 2007 recita nella parte del colonnello Stevens in \"Aliens vs. Predator 2\" e nel 2008 appare nel film \"Superhero - Il pi\u00f9 dotato fra i supereroi\" nel ruolo di Stephen Hawking.\nDoppiatori italiani.\nNelle versioni in italiano dei suoi film, Robert Joy \u00e8 stato doppiato da:"}
{"id": "2865677", "revid": "281901", "url": "https://it.wikipedia.org/wiki?curid=2865677", "title": "Notoscopelus elongatus", "text": "Il pesce lanterna sottile (Notoscopelus elongatus) \u00e8 un pesce abissale della famiglia Myctophidae.\nDistribuzione e habitat.\nQuesta specie \u00e8 presente solo nel mar Mediterraneo occidentale ed \u00e8 molto comune nel mar Ligure mentre \u00e8 raro tra i pesci abissali spiaggiati sulle coste dello stretto di Messina.\nHa abitudini pelagiche e di solito frequenta acque non molto profonde, tra circa 100 e 200 metri ma si spinge ben oltre i 1000 m.\nDescrizione.\nSi pu\u00f2 identificare, come tutti i pesci lanterna si pu\u00f2 identificare con certezza solo osservando i fotofori. In questa specie i caratteri distintivi sono:\nAlimentazione.\nSi ciba di organismi del plancton, soprattutto crostacei.\nRiproduzione.\nOgni femmina depone oltre 3000 uova e la stagione riproduttiva si estende quasi per tutto l'anno.\nPesca.\nOccasionale con reti a strascico pelagiche, \u00e8 commestibile ma non viene commerciato.\nSpecie affini.\nIl Notoscopelus bolini \u00e8 molto simile a questa specie. Si trova in tutte le acque temperate e subtropicali dell'Oceano Atlantico settentrionale, compreso il mar Mediterraneo, anche orientale (dove \"N. elongatus\" \u00e8 invece assente)."}
{"id": "2865679", "revid": "48344", "url": "https://it.wikipedia.org/wiki?curid=2865679", "title": "Standard deviation", "text": ""}
{"id": "2865681", "revid": "48344", "url": "https://it.wikipedia.org/wiki?curid=2865681", "title": "Deviazione standard", "text": ""}
{"id": "2865683", "revid": "281901", "url": "https://it.wikipedia.org/wiki?curid=2865683", "title": "Notoscopelus bolini", "text": ""}
{"id": "2865685", "revid": "22475", "url": "https://it.wikipedia.org/wiki?curid=2865685", "title": "Ch\u014dkoku no Jik\u016b e", "text": ""}
{"id": "2865686", "revid": "281901", "url": "https://it.wikipedia.org/wiki?curid=2865686", "title": "Pesce lanterna sottile", "text": ""}
{"id": "2865688", "revid": "106991551", "url": "https://it.wikipedia.org/wiki?curid=2865688", "title": "Rumjana Nejkova", "text": ""}
{"id": "2865700", "revid": "2110845", "url": "https://it.wikipedia.org/wiki?curid=2865700", "title": "\u00c9douard Delberghe", "text": "Professionista tra il 1958 ed il 1969.\nCarriera.\nCorse per la Helyett, la Lib\u00e9ria, la Pelforth e la Sonolor. Le principali vittorie da professionista furono una tappa al Grand Prix du Midi Libre nel 1962 e tre tappe al Tour de Romandie tra il 1961 ed il 1962. Partecip\u00f2 a 8 edizioni del Tour de France, concludendo sempre la prova."}
{"id": "2865703", "revid": "767487", "url": "https://it.wikipedia.org/wiki?curid=2865703", "title": "Giovanni Inghilleri", "text": "Biografia.\nSi form\u00f2 prima come pianista, scoprendo dopo il suo talento vocale. Nel 1919 debutt\u00f2 al Teatro Carcano di Milano, iniziando poi a cantare in tutta Italia riscuotendo un notevole successo. Si esib\u00ec nei pi\u00f9 importanti teatri, tra i quali il Teatro dell'Opera di Roma, il San Carlo di Napoli e la Scala di Milano.\nNel 1928 fu accolto con entusiasmo in \"Pagliacci\" alla Royal Opera House di Londra, dove torn\u00f2 nelle due stagioni successive e dove tocc\u00f2 un punto culminante della carriera nel 1930 con \"La traviata\", accanto a Rosa Ponselle e Beniamino Gigli, quando il fraseggio impeccabile venne elogiato come modello. Cant\u00f2 anche a Chicago nel 1929 e successivamente in Francia e Spagna.\nNel 1936 apparve nella prima di \"Giulio Cesare\" di Gian Francesco Malipiero a Genova.\nContinu\u00f2 l'attivit\u00e0 come cantante e musicista (compose anche liriche, balletti e canzoni) fino al ritiro nel 1953. Successivamente insegn\u00f2 canto a Milano.\nNote.\nDa agrigentonotizie.it/\narts.jrank.org"}
{"id": "2865705", "revid": "128334", "url": "https://it.wikipedia.org/wiki?curid=2865705", "title": "Robustiano Pellegrini", "text": "Ex tastierista degli Homo Sapiens, vincitore del Festival di Sanremo 1977 con la canzone Bella da morire.\nDiplomato in flauto all'Istituto Musicale Boccherini di Lucca, ha svolto attivit\u00e0 di pianista in gruppi musicali (genere musica da ballo); ha suonato nel 1969 alla Bussola in Versilia e per molti mesi ha continuato nella professione in noti locali sia in Toscana che in tutta Italia.\nPer anni ha insegnato musica alla Scuola Media Statale Giovanni Battista Niccolini di San Giuliano Terme (PI) e in lezioni private nella sua casa di Asciano Pisano."}
{"id": "2865714", "revid": "1154737", "url": "https://it.wikipedia.org/wiki?curid=2865714", "title": "Corsaglia", "text": "Il Corsaglia \u00e8 un torrente del Piemonte che scorre in provincia di Cuneo; bagna l'omonima Val Corsaglia ed \u00e8 tributario in sinistra idrografica del Fiume Tanaro.\nIl perimetro del suo bacino \u00e8 87\u00a0km.\nMa Corsaglia \u00e8 anche il nome di una frazione, posta sui due lati del torrente, che la divide fra i comuni di Frabosa Soprana e quello di Montaldo di Mondov\u00ec.\nCorso del torrente.\nNasce con il nome di \"Rio Revelli\" dall'omonimo Lago Revelli, nel comune di Magliano Alpi in regione \"Laghi di Brignola\" sul confine con Frabosa Sottana e scende in direzione nord fino al piccolo centro di Borello (945\u00a0m), dove riceve l'apporto da destra dei rii Borello (da destra) e Sbornina (da sinistra).\nSempre con andamento sud-nord passa nei pressi di Bossea e segna il confine del comune di Frabosa Soprana (ad ovest) con quelli di Roburent e Montaldo di Mondov\u00ec.\nAl termine della parte montana del suo corso piega verso nord-est e riceve da destra gli importanti contributi idrici del Rio Roburentello e del Torrente Casotto, che confluiscono entrambi nel Corsaglia nei pressi di Torre Mondov\u00ec.\nPassato nei pressi dell'abitato di San Michele Mondov\u00ec con ampi meandri raggiunge Lesegno dove riceve, sempre in destra idrografica, il Torrente Mongia.\nLa confluenza nel Tanaro avviene a 335\u00a0m di quota nel punto dove convergono i comuni di Lesegno, Castellino Tanaro e Niella Tanaro.\nLa parte montana del bacino del Corsaglia \u00e8 caratterizzata da importanti fenomeni carsici i quali hanno portato, tra l'altro, alla creazione delle famose Grotte di Bossea che presentano uno sviluppo complessivo di 3\u00a0km nonch\u00e9 un importante sito di reperti ossei di Ursus spelaeus (orso delle caverne vecchio di 12.000 anni fa)\nTale grotta \u00e8 considerata una delle pi\u00f9 belle e importanti d'Italia per numero di concrezioni, sale imponenti, laghi interni, nonch\u00e9 per la fauna ipogea endemica.\nAffluenti principali.\nIn destra idrografica:\nIn sinistra idrografica:"}
{"id": "2865717", "revid": "115721673", "url": "https://it.wikipedia.org/wiki?curid=2865717", "title": "Casotto (torrente)", "text": "Il Casotto \u00e8 un torrente del Piemonte che scorre in provincia di Cuneo; bagna l'omonima Val Casotto ed \u00e8 tributario in destra orografica del Torrente Corsaglia.\nCorso del torrente.\nIl torrente nasce dalla confluenza di tre rami sorgentizi: il Rio Secco e il Canale del Roccassone, che raccolgono le acque che scendono dal Monte Mussiglione (1945\u00a0m) e il Rio Crosa, che nasce al Pian dell'Accampamento, sulle pendici sud-occidentali del Bric Mindino.\nPoco a nord del borgo di Valcasotto (fraz. di Pamparato) riceve da sinistra il Rio di Valcalda; scendendo verso nord sfiora quindi il capoluogo di Pamparato e riceve poi, questa volta da destra, l'apporto del Rio Castorello.\nLa vallata prosegue ancora verso nord stretta e con un fondovalle pressoch\u00e9 disabitato fino a Tetti Casotto, dove si allarga e piega decisamente a nord-ovest.\nLa confluenza nel Corsaglia avviene a 454\u00a0m di quota al \"Ponte della Cava\", appena a nord dell'abitato di Torre Mondov\u00ec.\nAffluenti principali.\nIn destra orografica:\nIn sinistra orografica:"}
{"id": "2865720", "revid": "2049984", "url": "https://it.wikipedia.org/wiki?curid=2865720", "title": "Luise Rinser", "text": "Biografia.\nNata nel 1911 nel comune bavarese di Landsberg am Lech, nel 1935, terminati gli studi di pedagogia e psicologia all'Universit\u00e0 di Monaco, Luise Rinser insegn\u00f2 presso diverse scuole della Baviera e pubblic\u00f2 i suoi primi scritti nella rivista \"Herdfeuer\". Nel 1939, per aver rifiutato l'adesione al Partito nazista, fu costretta a dimettersi e ad abbandonare l'insegnamento. Accusata di aver minato il morale delle truppe tedesche, nel 1944 fu arrestata. La fine del conflitto le risparmi\u00f2 una possibile condanna capitale.\nDopo la morte sul fronte russo nel 1943 del suo primo marito, il compositore e direttore d'orchestra Horst G\u00fcnther Schnell con il quale ebbe due figli, Christoph e Stephan, si rispos\u00f2 con lo scrittore comunista Klaus Herrmann e, dopo l'annullamento del matrimonio nel 1952, nel 1954 con il compositore Carl Orff, autore dei celebri \"Carmina Burana\", dal quale divorzi\u00f2 nel 1960. Trasferitasi in Italia, dal 1959 visse a Roma, e dal 1965 a Rocca di Papa nei Castelli Romani, ricevendone, nel 1986, la cittadinanza onoraria. Tra il 1972 e il 1975 viaggi\u00f2 molto, visitando tra l'altro l'Unione Sovietica, l'Italia meridionale, la Spagna, l'India, l'Indonesia e la Corea del Sud. Ritornata in Germania si stabil\u00ec a Unterhaching, sobborgo di Monaco di Baviera, sino alla morte avvenuta in tarda et\u00e0, a quasi novantuno anni, nel 2002.\nL'impegno politico ed etico.\nCritica verso la Chiesa cattolica, partecip\u00f2, come giornalista accreditata, al Concilio Ecumenico Vaticano II. Prese parte al dibattito politico nella campagna elettorale del 1972 sostenendo la candidatura del cancelliere Willy Brandt. Si dichiar\u00f2 contraria al riarmo della Repubblica Federale e critic\u00f2 la sentenza contro Andreas Baader e Gudrun Ensslin, esponenti del gruppo armato di estrema sinistra Rote Armee Fraktion. Vot\u00f2 a favore della revoca del divieto di aborto, contenuto nel paragrafo 218 del Codice penale. Nel 1984, la formazione dei Verdi propose la sua candidatura alla presidenza della Repubblica Federale, ma fu eletto Richard von Weizs\u00e4cker.\nLa Rinser fu particolarmente sensibile al tema dei diritti degli animali, come si pu\u00f2 leggere, ad esempio, in un capitolo del suo romanzo \"Io sono Tobia\" e nella prefazione che scrisse per il saggio \"Sulla immortalit\u00e0 degli animali\" di Eugen Drewermann."}
{"id": "2865721", "revid": "1498232", "url": "https://it.wikipedia.org/wiki?curid=2865721", "title": "Italia ai IX Giochi paralimpici invernali", "text": "L'Italia ha partecipato ai IX Giochi paralimpici invernali, svoltisi a Torino dal 10 al 19 marzo 2006, con una delegazione di 39 atleti concorrenti in 4 delle 5 discipline del programma (non vi sono stati rappresentanti nel biathlon). Il portabandiera azzurro \u00e8 stata Melania Corradini. Da nazione ospitante, ha chiuso al 9\u00ba posto nel medagliere aggiudicandosi 8 medaglie (2 d'oro, 2 d'argento e 4 di bronzo), tutte nello sci alpino."}
{"id": "2865728", "revid": "486946", "url": "https://it.wikipedia.org/wiki?curid=2865728", "title": "Maril\u00f9 (personaggio)", "text": ""}
{"id": "2865731", "revid": "767487", "url": "https://it.wikipedia.org/wiki?curid=2865731", "title": "The Senator's Dishonor", "text": "The Senator's Dishonor \u00e8 un cortometraggio muto del 1913. Non si conosce il nome del regista. Il film era interpretato da Edgar L. Davenport, Tom Moore e Alice Joyce.\nTrama.\n Trama e commento su Stanford.edu\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale USA il 1\u00ba febbraio 1913."}
{"id": "2865734", "revid": "226458", "url": "https://it.wikipedia.org/wiki?curid=2865734", "title": "Rigsdaler delle Indie occidentali danesi", "text": "Il rigsdaler \u00e8 stata la valuta delle Indie occidentali danesi (ora Isole Vergini americane) fino al 1849. Era suddiviso in 96 \"skilling\". Il rigsdaler valeva 4/5 del rigsdaler danese. Fu sostituito dal daler.\nMonete.\nNel 1766 e nel 1767 furono coniate monete in argento da 6, 12 e 24 per le Indie occidentali danesi. Furono seguite nel 1816 da monete d'argento da 2, 10 e 20 skilling, che furono coniate fino al 1848. Tutte le monete recavano la legenda \"Dansk Amerik(ansk) M(ynt)\" (Moneta Danese Americana) per differenziarla dalla monete danesi regolari.\nBanconote.\nNel 1784 e nel 1785, furono emesse di nuovo alcune banconote da 5 rigsdaler courant danesi per essere usate nelle Indie occidentali con la nuova denominazione da 6\u00bc rigsdaler stampata nel verso che era in precedenza vuoto. Emissioni regolari iniziarono nel 1788 con denominazioni da 20, 50 e 100 rigsdaler. Banconote da 5 e 10 rigsdaler furono aggiunte nel 1806 quando i tagli da 20 rigsdaler cessarono di essere emessi."}
{"id": "2865737", "revid": "486946", "url": "https://it.wikipedia.org/wiki?curid=2865737", "title": "Giustino (Leone il cane fifone)", "text": ""}
{"id": "2865739", "revid": "767487", "url": "https://it.wikipedia.org/wiki?curid=2865739", "title": "In the Power of Blacklegs", "text": "In the Power of Blacklegs \u00e8 un cortometraggio muto del 1913: nei titoli non viene riportato il nome del regista. Prodotto dalla Kalem Company, il film era interpretato da Tom Moore e Alice Joyce.\nTrama.\nPer coprire un ragazzo colpevole, una segretaria si lascia accusare di malversazione. Il suo capo, innamorato di lei, si accusa a sua volta. La verit\u00e0 viene a galla in seguito al racconto di una testimone.\nProduzione.\nProdotto dalla Kalem Company nel 1913\nDistribuzione.\nDistribuito dalla General Film Company, il film - un cortometraggio in una bobina - usc\u00ec in sala il 5 febbraio 1913."}
{"id": "2865740", "revid": "1543377", "url": "https://it.wikipedia.org/wiki?curid=2865740", "title": "Bilanciamento del colore", "text": "In fotografia e nell'elaborazione delle immagini, con bilanciamento del colore si intende la regolazione dell'intensit\u00e0 dei vari colori (solitamente rosso, verde e blu, i colori primari). L'obiettivo principale di questa regolazione \u00e8 ottenere la rappresentazione corretta di un colore \u2013 solitamente uno dei colori neutri \u2013 per questo motivo di solito il metodo si chiama bilanciamento del grigio o bilanciamento del bianco. Il bilanciamento del colore cambia la miscelazione dei colori ed \u00e8 utilizzata per la correzione dei colori; versioni generalizzate del bilanciamento dei colori sono utilizzate per rendere corretta e pi\u00f9 piacevole la rappresentazione di colori non neutri.\nI dati dell'immagine acquisiti dal sensore \u2013 che sia la pellicola fotografica o il sensore ottico elettronico \u2013 devono essere trasformati da quelli acquisiti originariamente a quelli adatti alla riproduzione a colori o ad essere visualizzati su un monitor. Alcuni aspetti del processo di acquisizione e visualizzazione rendono la correzione dei colori indispensabile \u2013 compreso il fatto che il sensore usato nell'acquisizione dell'immagine non collima con i sensori dell'occhio umano per cui le caratteristiche del dispositivo di visualizzazione devono essere tenute in conto come deve essere considerata anche la differenza fra l'ambiente in cui \u00e8 avvenuta l'acquisizione e quello dove avviene la visualizzazione.\nL'operazione di bilanciamento del colore nei programmi per il fotoritocco avviene operando direttamente sui valori dei canali rosso, verde e blu dei pixel senza considerare i modelli di rappresentazione e di riproduzione del colore. Utilizzando la pellicola, il bilanciamento si ottiene utilizzando dei filtri colorati posti sulla sorgente luminosa o sull'obiettivo della fotocamera.\nGeneralizzazione del bilanciamento del colore.\nA volte si fa distinzione fra l'operazione di mantenere neutri i colori neutri chiamata \"bilanciamento del bianco\" e l'operazione chiamata \"bilanciamento del colore\" con la quale si cerca di avere lo stesso aspetto fra i colori originali della scena e quelli visualizzati. \u00c8 particolarmente importante che i colori neutri (grigio, acromatico e bianco) in una scena appaiano neutri anche in fase di riproduzione. Per questo motivo il bilanciamento dei colori neutri (chiamato a volte \"bilanciamento del grigio\" o \"bilanciamento del neutro\" o ancora \"bilanciamento del bianco\") \u00e8 un aspetto importante \u2013 se non il pi\u00f9 importante \u2013 del bilanciamento del colore.\nSolitamente non bisognerebbe utilizzare l'espressione \"bilanciamento del colore\" per indicare le regolazioni necessarie ad ottenere una rappresentazione del colore coerente fra il sensore e l'occhio umano o le regolazione dei dispositivi di visualizzazione. L'espressione \"bilanciamento del colore\" \u00e8 solitamente riservata per riferirsi alla correzione delle differenze nelle condizioni di illuminazione dell'ambiente. Ad ogni modo gli algoritmi per la trasformazione dei dati non fanno una chiara distinzione fra i vari elementi della correzione perci\u00f2 pu\u00f2 essere difficile assegnare il bilanciamento del colore ad un passo specifico nell'ambito del processo di correzione del colore. Esistono diversi obiettivi nell'ambito del bilanciamento del colore. Alcune applicazioni sono state create per ottenere una riproduzione accurata, in altre applicazioni l'obiettivo \u00e8 quello di ottenere un risultato piacevole. Queste differenze possono causare difficolt\u00e0 nella definizione delle operazioni di bilanciamento del colore.\nStima dell'illuminante ed adattamento.\nMolte fotocamere digitali hanno la possibilit\u00e0 di selezionare una correzione dei colori basata sull'illuminazione della scena fornendo alcune scelte predefinite, mediante la regolazione automatica del bilanciamento del bianco o selezionando un valore personalizzato. Gli algoritmi che permettono questa analisi effettuano un bilanciamento del colore generalizzato come adattamento all'illuminazione o adattamento cromatico.\nEsistono vari modi per ottenere il bilanciamento del colore: indicando alla fotocamera il tipo di illuminazione della scena che si sta per fotografare, acquisendo l'immagine di un apposito cartoncino di controllo grigio medio o di un altro oggetto di colore neutro. Quest'ultimo tipo di operazione cattura un'immagine dell'illuminazione dell'ambiente mediante la quale si pu\u00f2 controllare il bilanciamento del colore.\nEsiste una vasta letteratura sui metodi utilizzabili per stimare l'illuminante dell'ambiente a partire dai dati acquisiti dalla fotocamera e di come utilizzare la stima per modificare l'immagine. Sono stati proposti numerosi algoritmi e l'efficacia di uno o dell'altro \u00e8 ancora materia di discussione. Alcuni esempi sono Retinex, una rete neurale artificiale o l'inferenza bayesiana.\nBilanciamento del colore e colori cromatici.\nBilanciare i colori di un'immagine altera non solo i colori neutri ma anche gli altri. Un'immagine il cui colore non \u00e8 bilanciato si dice affetta da una dominante cromatica, come se ogni cosa nell'immagine apparisse con un colore tendente ad un altro. Si pu\u00f2 pensare al bilanciamento del colore nei termini di rimuovere la dominante cromatica.\nIl bilanciamento del colore \u00e8 anche in relazione con la costanza del colore. Molte tecniche ed algoritmi utilizzati per ottenere la costanza del colore sono utilizzate anche nel bilanciamento del colore. La costanza del colore \u00e8 a sua volta legata all'adattamento cromatico. Concettualmente il bilanciamento del colore si compone di due fasi: la prima consiste nel determinare l'illuminante sotto il quale \u00e8 stata catturata l'immagine, la seconda consiste nello scalare le componenti (per esempio R, G e B) dell'immagine o comunque trasformare le componenti in modo da adattarle all'illuminante sotto il quale l'immagine viene vista.\nViggiano scopr\u00ec che il bilanciamento del bianco dell'RGB nativo della fotocamera causa un minore scostamento di colore (cio\u00e8 una minore distorsione dei colori) rispetto ad un monitor RGB per oltre 4000 impostazioni ipotetiche di sensibilit\u00e0 della fotocamera. Questa differenza ammonta ad un fattore maggiore di due in favore dell'RGB della fotocamera. Questo significa che \u00e8 vantaggioso ottenere il corretto bilanciamento del colore al momento della cattura dell'immagine rispetto a modificarla successivamente sul monitor. Se \u00e8 necessario intervenire successivamente sul bilanciamento del colore, modificare il bilanciamento dell'immagine raw causa una distorsione dei colori cromatici minore che effettuando il bilanciamento sulle regolazioni RGB del monitor.\nMatematica del bilanciamento del colore.\nIl bilanciamento del colore di solito \u00e8 effettuato su un'immagine a tre componenti (per esempio il modello di colore RGB) utilizzando una matrice 3\u00d73. Questo tipo di trasformazione \u00e8 appropriata se l'immagine \u00e8 stata catturata utilizzando un'impostazione errata per il bilanciamento di colore su una fotocamera digitale od utilizzando un filtro colorato sbagliato.\nScalare le componenti R, G e B del monitor.\nPer prima cosa si vuole scalare le luminanze relative di un'immagine in modo che gli oggetti che si assume siano di colore grigio neutro, appaiano tali. Se, per esempio una superficie con R=240 dovrebbe essere un oggetto bianco, e se il bianco corrisponde a 255, si pu\u00f2 moltiplicare tutti i valori di rosso per 255/240. Operando analogamente per il verde ed il blu si otterr\u00e0, almeno in teoria, un'immagine con il colore bilanciato. Per questo tipo di trasformazione la matrice 3\u00d73 \u00e8 una matrice diagonale.\ndove formula_2, formula_3 e formula_4 sono le componenti rosso, verde e blu di un pixel dell'immagine bilanciata; formula_5, formula_6e formula_7 sono le componenti rosso, verde e blu dell'immagine prima del bilanciamento del colore, e formula_8, formula_9, and formula_10 sono le componenti rosso, verde e blu di un pixel che deve apparire bianco dopo il bilanciamento del colore. Questa \u00e8 una semplice scalatura dei canali rosso, verde e blu ed \u00e8 per questo motivo che lo strumento di bilanciamento del colore in Photoshop e GIMP \u00e8 dotato di un contagocce per il bianco. \u00c8 stato dimostrato che effettuare il bilanciamento del bianco sull'insieme di fosfori considerato dall'sRGB tende a causare un errore maggiore sui colori cromatici anche se pu\u00f2 rendere le superfici neutre perfettamente neutre.\nScalare X, Y, Z.\nSe l'immagine pu\u00f2 essere trasformata nello spazio dei colori CIE 1931, il bilanciamento del colore pu\u00f2 essere attuato in questo ambito. Questa \u00e8 stata denominata trasformazione \"wrong von Kries\" Ad ogni modo \u00e8 stato dimostrato che questa trasformazione offre risultati pi\u00f9 scadenti che il bilanciamento del monitor RGB, \u00e8 menzionato perch\u00e9 \u00e8 un tramite per ottenere altri risultati. Matematicamente il calcolo \u00e8 questo:\ndove formula_12, formula_13e formula_14 sono le tre componenti bilanciate; formula_15, formula_16e formula_17 sono i componenti del valore dell'illuminante (il punto bianco con il quale dev'essere trasformata l'immagine); formula_18, formula_19e formula_20 sono i valori di un oggetto che si reputa essere bianco nell'immagine non ancora bilanciata, e formula_21, formula_22e formula_23 sono i valori di un pixel nell'immagine non ancora bilanciata. Se i valori dei colori primari del monitor sono posti in una matrice formula_24 in questo modo:\ndove formula_26, formula_27e formula_28 sono i colori non corretti del monitor RGB, si pu\u00f2 utilizzare:\nIl metodo von Kries.\nJohannes von Kries, la cui teoria dei bastoncelli e dei coni sensibili ai tre colori che si trovano nella retina sopravvisse come spiegazione dominante della sensibilit\u00e0 ai colori per oltre cento anni, giustific\u00f2 il metodo di conversione dei colori nello spazio colore LMS rappresentando l'effettivo stimolo per i coni sensibili alle onde lunghe medie e corte come adattantisi in maniera indipendente. Una matrice 3\u00d73 converte l'RGB o l'XYZ in LMS e quindi i tre valori primari LMS sono scalati in modo da bilanciare il colore neutro; il colore pu\u00f2 quindi essere convertito allo spazio dei colori voluto:\ndove formula_31, formula_32e formula_33 sono i colori LMS bilanciati; formula_34, formula_35, and formula_36 sono i colori di un oggetto che dovrebbe essere bianco nell'immagine non ancora bilanciata, e formula_37, formula_38e formula_39 sono i colori di un pixel nell'immagine non ancora bilanciata.\nLe matrici per la conversione allo spazio dei colori LMS non sono state specificate da von Kries ma possono essere derivate dalle funzioni CIE per la corrispondenza dei colori e dalle funzioni LMS per la corrispondenza dei colori una volta che questi ultimi sono specificati; le matrici possono anche essere trovate nella letteratura di riferimento.\nScalare l'RGB nella fotocamera.\nUtilizzando le misure di Viggiano ed il suo modello gaussiano di sensibilit\u00e0 spettrale della fotocamera, la maggior parte degli spazi RGB usati nelle fotocamere si comportano meglio dei monitor RGB o XYZ. Se i valori RGB dell'immagine raw prodotta dalla fotocamera sono noti, si pu\u00f2 utilizzare la matrice diagonale 3\u00d73:\ne convertire ad uno spazio colore RGB adatto all'uso successivo come l'sRGB o l'Adobe RGB dopo il bilanciamento.\nI migliori spazi di adattamento cromatico.\nIl confronto fra immagini bilanciate mediante trasformazioni diagonali in vari spazi RGB ha permesso di identificare spazi che funzionano meglio di altri e che sono migliori dello spazio dei colori della fotocamera o del monitor per l'adattamento cromatico in base a quanto \u00e8 stato misurato mediante vari modelli di rappresentazione del colore; i sistemi che statisticamente permettono di ottenere i risultati migliori con la maggior parte delle immagini sono gli spazi \"Sharp\", \"Bradford\", \"CMCCAT\" e \"ROMM\".\nAdattamento dell'illuminante generale.\nLa migliore matrice colore per l'adattamento al cambiamento di illuminante non \u00e8 necessariamente la matrice diagonale in uno spazio del colore fisso. \u00c8 noto da tempo che se lo spazio degli illuminanti pu\u00f2 essere descritto con un modello lineare con \"N\" termini, la trasformazione di colore corretta sar\u00e0 la somma pesata di \"N\" trasformazioni lineari fisse, non necessariamente diagonalizzabili."}
{"id": "2865745", "revid": "23", "url": "https://it.wikipedia.org/wiki?curid=2865745", "title": "Bilanciamento del bianco", "text": ""}
{"id": "2865750", "revid": "767487", "url": "https://it.wikipedia.org/wiki?curid=2865750", "title": "The $20,000 Corot", "text": "The $20,000 Corot \u00e8 un cortometraggio muto del 1913 diretto da Edmund Lawrence. Distribuito in sala dalla General Film Company il 17 marzo 1913, il film era interpretato da Tom Moore e da Alice Joyce.\nTrama.\nGeorge Hale, segretario privato di Calab Hamilton, \u00e8 innamorato di Mary, figlia di Hamilton. Un famoso dipinto, un Corot, viene rubato dalla collezione del milionario e viene assunto un detective per investigare sul caso. Scoprendo che George corteggia sua figlia, il finanziere licenzia il segretario. George, per recuperare credito presso il suo ex datore di lavoro e poter continuare la sua relazione con Mary, si mette a indagare sul furto del quadro. Spacciandosi per un poveraccio, si intrufola in ambienti malfamati e la sua attenzione si concentra su due italiani, che gli appaiono sospetti. Si mette a pedinarli e trova alloggio vicino al loro appartamento. Mary, che si dedica a opere caritatevoli, si trova un giorno nel quartiere. Si scopre che il quadro rubato \u00e8 stato coperto da una soluzione chimica che lo nasconde alla vista. Catturata dagli italiani, Mary viene liberata dall'intervento di George che \u00e8 riuscito a chiedere aiuto al detective e a Hamilton.\nProduzione.\nProdotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 17 marzo 1913."}
{"id": "2865751", "revid": "120960700", "url": "https://it.wikipedia.org/wiki?curid=2865751", "title": "Zubron", "text": "Lo zubron (, : ) \u00e8 un ibrido interspecifico fra bovini domestici e il bisonte europeo. \u00c8 analogo al beefalo americano.\nDescrizione.\nLo zubron \u00e8 un animale molto pesante, il maschio arriva fino a 1200 kg e la femmina fino a 810 kg. Sono forti, resistenti alle malattie e tolleranti alle condizioni meteorologiche difficili.\nStoria.\nLo Zubron nacque nel 1847 per opera dello scienziato polacco Leopold Walicki. Fino al 1859 allev\u00f2 circa 15 esemplari. Poi la sua opera fu continuata dall'URSS. Lo scopo principale della nascita di quest'ibrido fu quello di creare una specie che fosse utilizzata come cibo nelle zone desolate. Il nome gli fu attribuito 122 anni dopo, nel 1969, per via di un concorso lanciato dal giornale Przekroj. Lo \"Zubron\" vinse su 100 proposte.\nRiproduzione.\nI maschi della prima generazione sono sterili, le femmine sono fertili e possono essere incrociate con entrambe le specie parentali. I maschi nati da questi reincroci sono invece fertili."}
{"id": "2865754", "revid": "6923", "url": "https://it.wikipedia.org/wiki?curid=2865754", "title": "Duga (radar)", "text": "Il Duga (in cirillico: \u0414\u0443\u0433\u0430\u0301, nome in codice NATO: Steel Work) \u00e8 stato un radar di preallarme con capacit\u00e0 Over the Horizon di origine sovietica, sviluppato negli anni settanta ed entrato in servizio presumibilmente nel 1976, anno in cui le emittenti radio in tutto il mondo cominciarono a ricevere un caratteristico ticchettio da 10Hz.\nTale segnale radio a onde corte, soprannominato Russian Woodpecker (\"Picchio russo\"), venne rilevato fino al 1989, anno in cui il Duga venne disattivato.\nProgettato per rilevare il lancio di missili balistici intercontinentali dall'Occidente, fu in grado di rilevare il lancio di numerose missioni spaziali partite dallo Cosmodromo di Bajkonur posto a una distanza di circa 2.500 km. Il Duga venne realizzato in due esemplari: il Duga-1 localizzato nei pressi di Cernobyl, nell'attuale Ucraina, e il Duga-2 a Komsomolsk sull'Amur, nell'odierna Federazione Russa.\nAccreditato di un'altezza pari a 150 metri e una lunghezza pari a 700 metri, \u00e8 tra le pi\u00f9 grandi antenne mai costruite dall'uomo.\nSviluppo.\nA partire dai primi anni sessanta l'Unione Sovietica inizi\u00f2 a sviluppare radar a lungo raggio capaci di identificare un possibile lancio di missili balistici a grande distanza. A causa del raggio limitato dei primi radar e della quasi totale mancanza di satelliti in grado di rilevare il lancio di armi a grande distanza, i vertici militari e politici in Unione Sovietica decisero di investire ingenti somme nello sviluppo di un sistema che fosse in grado di individuare un attacco da parte statunitense ancora nella fase iniziale. Di conseguenza nei primi anni sessanta fu avviato lo sviluppo del primo sistema Duga, anche detto Duga-1, nei pressi di Mykola\u00efv, in Ucraina. Successivamente, nello stesso sito, fu costruito il Duga-2, capace di rilevare l'inizio di un lancio di testate a pi\u00f9 di 2500\u00a0km di distanza. Nonostante in questa prima fase l'unico impianto costruito non fosse in grado di coprire il vasto territorio dell'Unione Sovietica, il sistema aveva dimostrato la propria validit\u00e0 dando luogo allo sviluppo di una versione migliorata, il Duga-3, che fu resa operativa a scala nazionale. Rispetto ai suoi due predecessori, il Duga-3 era caratterizzato da una schiera di trasmettitori e una di ricevitori situate reciprocamente a una distanza di 60 km, che avevano l'effetto di migliorare le prestazioni del sistema.\nIdentificazione del segnale.\nGi\u00e0 a partire dai primi impieghi di questo sistema, triangolazioni del segnale effettuate in Europa rilevarono che il segnale proveniva dall'odierna Ucraina. Nonostante non potessero essere localizzate con precisione, si ritenne che le antenne emittenti si trovassero in una zona compresa tra Kiev (Ucraina) e Minsk (Bielorussia). L'esatta posizione di queste installazioni radio era, all'epoca della guerra fredda, nota in occidente esclusivamente alla NATO, che soprannomin\u00f2 l'installazione radio nei pressi di Pripjat \"Steel Yard\" (\"acciaieria\"). Pure nota unicamente alla NATO era la funzione di tale sistema, mentre pare che altre ipotesi, quali quella di un impianto per le comunicazioni a lungo raggio o un sistema per disturbare i segnali radio della NATO, fossero state gi\u00e0 scartate all'epoca come poco probabili. Ci\u00f2 nonostante il misterioso segnale fu causa di diverse congetture che portarono a ipotizzare che si potesse trattare di un impianto capace di interferire con fenomeni meteorologici, o persino capace di influenzare la psiche umana.\nNon appena furono disponibili ulteriori informazioni riguardo allo scopo di questi misteriosi impianti, fu confermata l'ipotesi pi\u00f9 accreditata secondo la quale si trattava di un sistema radar. Successive analisi pi\u00f9 approfondite del segnale rilevarono che questo aveva una struttura facilmente riconoscibile, permettendone la sua identificazione in maniera certa."}
{"id": "2865756", "revid": "1851848", "url": "https://it.wikipedia.org/wiki?curid=2865756", "title": "Melania Corradini", "text": "Biografia.\nStagioni 2006-2009.\nportabandiera ai IX Giochi paralimpici invernali di , durante i quali per\u00f2 non ha conseguito medaglie a causa di un infortunio riportato nella gara di supergigante: si \u00e8 classificata 6\u00aa nella discesa libera e non ha concluso il supergigante e lo slalom gigante.\nAi Mondiali del marzo 2009, organizzati nella stazione sciistica di Jeongseon in Corea del Sud, si \u00e8 aggiudicata quattro delle sei medaglie conquistate dalla rappresentativa azzurra (le altre due sono andate alla coppia maschile Gianmaria Dal Maistro-Tommaso Balasso): un oro (nella supercombinata), due argenti (discesa libera e slalom gigante) e un bronzo (supergigante).\nStagioni 2010-2014.\nAi X Giochi paralimpici invernali di , , ha conquistato la medaglia d'argento nel supergigante e si \u00e8 classificata 4\u00aa nella discesa libera, 8\u00aa nello slalom gigante e 7\u00aa nella supercombinata. Nella stessa stagione ha ottenuto il primo podio in Coppa del Mondo: 3\u00aa in discesa libera a Sestriere.\nAnche poco prima della successiva rassegna paralimpica, , ha subito un grave infortunio: la frattura della clavicola, patita in Canada l'11 gennaio. \u00c8 comunque riuscita a essere presente al cancelletto di partenza degli XI Giochi paralimpici invernali, dove si \u00e8 piazzata 8\u00aa nel supergigante e non ha completato la discesa libera e lo slalom gigante."}
{"id": "2865758", "revid": "767487", "url": "https://it.wikipedia.org/wiki?curid=2865758", "title": "The American Princess", "text": "The American Princess \u00e8 un cortometraggio muto del 1913 diretto da Edmund Lawrence e prodotto dalla Kalem Company. Il film era interpretato da Tom Moore e da Alice Joyce.\nTrama.\nUn giovane diplomatico, Tom Whitney, si innamora di Alexa, principessa di Trendary. Quando viene richiamato in patria, manda un messaggio all'innamorata, chiedendole di raggiungerlo negli Stati Uniti per sposarlo. Il re, venuto a conoscenza del testo della lettera, furibondo, chiude la figlia in camera sua. Ma la ragazza riesce a scappare, aiutata da una cameriera. A New York, i due giovani organizzano il loro matrimonio, ma Alexa, fuggita in fretta e furia dal suo paese, non ha un vestito decente da mettersi e, per rifarsi il guardaroba, si rivolge alla famosa casa di moda Lucile. A Washington, la nuova coppia vive dispendiosamente e Tom, per fare dei costosi regali alla moglie, si indebita pesantemente. Per risolvere la sua difficile situazione finanziaria, accetta le proposte di una spia straniera che gli chiede di copiare dei piani segreti. Ma Alexa, venuta a sapere della cosa, vende i suoi gioielli per pagare i debiti del marito e quindi gli dichiara: \"Adesso non sono pi\u00f9 una principessa, sono soltanto una semplice moglie americana\".\nProduzione.\nProdotto dalla Kalem Company nel 1913 in cooperazione con Lucy Duff-Gordon, la proprietaria della casa di moda Lucile di New York e Parigi: alcune delle scene vennero girate nello showroom, con la presentazione della collezione di abiti dell'autunno 1912.\nDistribuzione.\nDistribuito dalla General Film Company, il film - un cortometraggio in una bobina - usc\u00ec in sala il 31 marzo 1913."}
{"id": "2865764", "revid": "62004", "url": "https://it.wikipedia.org/wiki?curid=2865764", "title": "Willy Schroeders", "text": "Carriera.\nProfessionista tra il 1956 ed il 1965, corse per la Van Hauwaert, la Faema, la Flandria, la G.B.C. e la Solo, affiancando Rik Van Looy. Le principali vittorie da professionista furono tre tappe al Giro d'Italia tra il 1961 ed il 1962. Vest\u00ec la maglia gialla del Tour de France per tre giorni nel 1962."}
{"id": "2865770", "revid": "767487", "url": "https://it.wikipedia.org/wiki?curid=2865770", "title": "Panic Days in Wall Street", "text": "Panic Days in Wall Street \u00e8 un cortometraggio muto del 1913. Non si conosce il nome del regista. Il film era interpretato da Tom Moore e Naomi Childers.\nProduzione.\nIl film fu prodotto dalla Kalem Company.\nDistribuzione.\nDistribuito in sala dalla General Film Company il 19 febbraio 1913,"}
{"id": "2865776", "revid": "1869172", "url": "https://it.wikipedia.org/wiki?curid=2865776", "title": "Caterina Scorsone", "text": "Biografia.\nPer met\u00e0 italiana, Caterina Scorsone \u00e8 figlia di Bruno Antonio Scorsone, direttore esecutivo dell'organizzazione \"The Good Neighbours Club\" a Toronto, che si occupa di fornire assistenza medica, cibo, vestiti e ogni tipo di servizio a uomini di et\u00e0 superiore ai 50 anni che vivono in povert\u00e0. \u00c8 la terza di cinque figli: ha due sorelle gemelle pi\u00f9 grandi (Francesca e Jovanna) e una sorella e un fratello pi\u00f9 piccoli (Elias e Debora). Una delle sue sorelle pi\u00f9 grandi, Francesca, \u00e8 stata anche un'attrice. Ha frequentato la Cardinal Carter Academy per artisti a Toronto, dove apparve in \"Oklahoma!\"\ne in altre produzioni teatrali. Ha frequentato l'Universit\u00e0 di Toronto, laureandosi nel 2005 in studi letterari e filosofia.\nCarriera.\nLe sue prime attivit\u00e0 nell'ambito recitativo risalgono ad alcune serie televisive canadesi come \"Mr. Dressup e\" \"Piccoli Brividi\" , \"Power Play\" e alla pellicola \"Il terzo Miracolo\" (quest'ultimo nel ruolo di protagonista). Segue la partecipazione alla serie poliziesca \"Missing\". Nel 2010 partecipa alla terza stagione della serie \"Private Practice\" nel ruolo di Amelia Shepherd, sorella del dottor Derek Shepherd, personaggio con cui entra nel cast regolare della serie a partire dalla quarta stagione. Sempre con il ruolo di Amelia, partecipa anche ad alcune puntate di \"Grey's Anatomy\", ad una della settima stagione (7x03), e ad una dell'ottava stagione (8x16). Ritorna in Grey's Anatomy nelle ultime 4 puntate della decima stagione. Nel giugno 2014 viene annunciata la sua entrata come \"regular\" nel cast di Grey's Anatomy. Caterina ha inoltre registrato una canzone con suo marito: \"I Play In Your Band\" (2015-2016), ed \u00e8 apparsa in due video musicali dei \"The Rescues\" ovvero: \"Can't Stand The Rain\" e \"You're Not Listening\"\nVita privata.\nCaterina Scorsone si \u00e8 sposata nel giugno del 2009 con Rob Giles, un membro della band The Rescues. Il 6 luglio 2012 ha dato alla luce la loro primogenita, Eliza, a Los Angeles, in California. Il 4 agosto 2016, durante Il TCA Press Tour, Caterina annuncia la sua seconda gravidanza e l'8 novembre successivo d\u00e0 alla luce la sua secondogenita, Paloma Michaela.\nIl 31 ottobre 2019, tramite Instagram, annuncia che lei e suo marito aspettano il loro terzo figlio. Il 31 dicembre 2019 con un post su Instagram ha annunciato la nascita della terza figlia Arwen Lucinda. All'inizio di maggio 2020 annuncia la sua separazione da Rob Giles.\nDoppiatrici italiane.\nNelle versioni in italiano dei suoi lavori, Caterina Scorsone \u00e8 stata doppiata da:"}
{"id": "2865780", "revid": "1305887", "url": "https://it.wikipedia.org/wiki?curid=2865780", "title": "Beefalo", "text": "Il beefalo \u00e8 l'ibrido fra il toro domestico (Bos taurus) e il bisonte americano (Bison bison). La razza \u00e8 stata creata per combinare le migliori caratteristiche di entrambi gli animali con l'intento di produzione di carni bovine.\nI beefali sono principalmente bovini nel campo della genetica e nell'aspetto, anche se per essere definito tale un beefalo dovrebbe essere per almeno tre ottavi (37,5%) geneticamente bisonte. La creazione del beefalo ha comunque dimostrato di essere una grave battuta d'arresto per la conservazione dei bisonti selvatici americani. La popolazione americana di bisonti \u00e8 cresciuta rapidamente negli ultimi anni, ed \u00e8 stimata a 350.000, ma questo rispetto ad un valore stimato di 60-100 milioni a met\u00e0 del XIX secolo. La maggior parte dei branchi attuali, tuttavia, sono geneticamente inquinati o in parte, incrociati con il bue, e quindi sono in realt\u00e0 \"beefali\"; oggi non ci sono che solo quattro branchi di bisonti non geneticamente incrociati con il bestiame domestico, e solo due di loro sono anche esenti da brucellosi: il \"Wind Cave bison herd\", che vaga per il Parco nazionale di Wind Cave, Dakota del Sud, e la mandria delle Henry Mountains nello Utah."}
{"id": "2865783", "revid": "767487", "url": "https://it.wikipedia.org/wiki?curid=2865783", "title": "The Blind Composer's Dilemma", "text": "The Blind Composer's Dilemma \u00e8 un cortometraggio muto del 1913 prodotto dalla Kalem Company. Distribuito in sala dalla General Film Company il 5 marzo 1913, il film era interpretato da Tom Moore e da Dixie Compton.\n\u00c8 il secondo film per la quattordicenne Dixie Compton, un'attrice che gir\u00f2 otto film nella sua carriera durata fino al 1917.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 5 marzo 1913."}
{"id": "2865785", "revid": "80030", "url": "https://it.wikipedia.org/wiki?curid=2865785", "title": "Galleria degli Specchi del Palazzo di Versailles", "text": ""}
{"id": "2865787", "revid": "767487", "url": "https://it.wikipedia.org/wiki?curid=2865787", "title": "The Belle of New Orleans", "text": "The Belle of New Orleans \u00e8 un cortometraggio muto del 1912 diretto da George LeSoir, un regista proveniente dal teatro. Prodotto dalla Kalem Company, il film aveva come interpreti Tom Moore, Gene Gauntier, J.P. McGowan, Lottie Pickford.\nTrama.\nA New Orleans de Breard, conte decaduto e senza un soldo, \u00e8 innamorato di Delaphine, figlia del ricco George Huguet. Ma lei non ricambia i suoi sentimenti anche se suo padre vorrebbe che lei sposasse il conte. De Breard prova a rinsanguare le sue finanze sul tavolo da gioco, ma le carte gli sono avverse e perde contro un misterioso sconosciuto che si era gi\u00e0 fatto notare per le sue cospicue vincite contro altri membri del club.&lt;br&gt;\nIl giorno seguente, Delaphine, mentre \u00e8 a cavallo, perde una collana di perle. Il vezzo \u00e8 ritrovato dallo sconosciuto che glielo restituisce: il loro incontro non sar\u00e0 senza conseguenze, perch\u00e9 i due si innamorano subito l'uno dell'altra. Presentato al padre di Delaphine, riceve da Huguet l'invito a partecipare alla Grande F\u00eate che si terr\u00e0 il giorno successivo.&lt;br&gt;\nIl conte de Breard si accorge subito di avere un rivale e, per vendicarsi, lo denuncia davanti a tutti gli ospiti come giocatore d'azzardo, facendolo cacciare di casa. Delaphine, che non crede all'infamante accusa, fugge con l'innamorato per andare a sposarlo senza il consenso del padre. Huguet e de Breard arriveranno troppo tardi per impedire la cerimonia. Sono accolti dalla figlia e dallo straniero, che ora rivela la sua identit\u00e0 annunciando che \"lui non \u00e8 un giocatore d'azzardo, ma il conte di Charmon\".\nProduzione.\nIl cortometraggio fu prodotto dalla Kalem Company.\nDistribuzione.\nDistribuito negli Stati Uniti dalla General Film Company, il film - un cortometraggio in una bobina - usc\u00ec nelle sale il 15 marzo 1912."}
{"id": "2865788", "revid": "466539", "url": "https://it.wikipedia.org/wiki?curid=2865788", "title": "Andrew Bell", "text": "Vita e lavoro.\nFrequent\u00f2 l'Universit\u00e0 di St. Andrews dove consegu\u00ec grandi risultati in matematica e filosofia naturale, laureandosi nel 1774. Nel 1774 and\u00f2 in Virginia come precettore privato e rimase l\u00ec fino al 1781 quando dovette scappare per non essere coinvolto nella Guerra d'indipendenza americana. Torn\u00f2 quindi in Bretagna, sopravvivendo ad un naufragio sulla via del ritorno, e fu ordinato diacono nel 1784, e prete della Chiesa d'Inghilterra nel 1785.\nNel febbraio del 1787 si rec\u00f2 in India, a Madras, dove rimase per dieci anni. Egli divenne cappellano di alcuni reggimenti britannici ai quali dette delle lezioni di lettura. Nel 1789 fu nominato sovrintendente di un orfanotrofio. Vedendo alcuni bambini sulle spiagge del Malabar insegnare agli altri l'alfabeto disegnando le lettere sulla sabbia, decise di assumere un metodo simile mettendo i ragazzi pi\u00f9 dotati in aiuto di quelli meno brillanti. Inoltre sostitu\u00ec le punizioni corporali con un sistema di premi. Questo sistema produsse risultati impressionanti.\nNel 1796 torn\u00f2 in Scozia per motivi di salute e pubblic\u00f2 un libro sul suo metodo. Un altro pedagogo, Joseph Lancaster, fu promotore di un sistema simile ma non identico al suo, e le differenze contribuirono a creare una grande disputa. Bell fu supportato dalla chiesa poich\u00e9 Lancaster non vi apparteneva, e fino alla sua morte circa 12.000 scuole adottarono il suo metodo in tutto l'impero britannico.\nSi ritir\u00f2 a Cheltenham all'et\u00e0 di 75 anni e mor\u00ec tre anni dopo il 27 gennaio 1832. Tuttavia il suo sistema non sopravvisse per molto tempo dopo la sua morte perch\u00e9 aveva bisogno di attaccamento ed entusiasmo da parte del supervisore e piccole classi."}
{"id": "2865791", "revid": "767487", "url": "https://it.wikipedia.org/wiki?curid=2865791", "title": "A Bucktown Romance", "text": "A Bucktown Romance \u00e8 un cortometraggio muto del 1913 prodotto dalla Kalem Company. Il nome del regista non viene riportato nei titoli.\nDistribuito in sala dalla General Film Company nel marzo 1912, il film era interpretato da Tom Moore e Stuart Holmes. L'altra protagonista, Eileen Errol, qui \u00e8 in uno dei suoi pochi ruoli cinematografici. Gir\u00f2 solo altri tre film, \"The Belle of New Orleans\" (1912), \"The Gent from Honduras\" (1912), \"Her Sister\" (1917).\nTrama.\nAl villaggio, dopo la lettura del testamento del suo defunto marito, la vedova Lane viene a sapere che se si sposer\u00e0 di nuovo perder\u00e0 la rendita di 1.700 dollari l'anni che lui le ha lasciato. Perk Cherry, leggendo sul giornale del reddito della vedova, decide che questa \u00e8 un'ottima occasione per uno scapolo e, munitosi di un mazzo di fiori, decide di presentarsi alla sua porta. Ma scopre di non essere l'unico pretendente e di avere un rivale in Roost Sweet. Per eliminarlo nella corsa alla mano della vedova, gli scrive che gli ceder\u00e0 tutto il suo negozio di barbiere per trenta dollari se lascer\u00e0 stare la vedova. A Roost sembra un buon affare e, prendendo in prestito i trenta dollari dalla vedova, compra il negozio.&lt;br&gt; Il giorno seguente, per\u00f2, Roost legge il testamento con la clausola. Scrive allora un biglietto alla vedova, rompendo il fidanzamento, cosa che fa arrabbiare la donna e provoca una vivace discussione tra i due. Perk chiama la vedova e si mette d'accordo con lei per vendicarsi di Roost. Lei gli fornisce il denaro per una nuova attrezzatura da barbiere e, entrata in societ\u00e0 con lui, apre un nuovo salone, mentre Roost aspetta invano i clienti nel vecchio negozio.\nProduzione.\nIl film fu prodotto dalla Kalem Company.\nDistribuzione.\nDistribuito in sala dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 22 marzo 1912."}
{"id": "2865798", "revid": "767487", "url": "https://it.wikipedia.org/wiki?curid=2865798", "title": "A Mardi Gras Mix-Up", "text": "A Mardi Gras Mix-Up \u00e8 un cortometraggio muto del 1912. Il nome del regista non viene riportato nei titoli. Distribuito in sala dalla General Film Company il 22 aprile 1912, il film era interpretato da Tom Moore e da Lottie Pickford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 22 aprile 1912."}
{"id": "2865803", "revid": "1728", "url": "https://it.wikipedia.org/wiki?curid=2865803", "title": "Monte-Carlo", "text": ""}
{"id": "2865807", "revid": "86599", "url": "https://it.wikipedia.org/wiki?curid=2865807", "title": "11760 Auwers", "text": "11760 Auwers \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1620219\u00a0UA e da un'eccentricit\u00e0 di 0,0964451, inclinata di 4,73024\u00b0 rispetto all'eclittica.\nL'asteroide \u00e8 dedicato all'astronomo tedesco Arthur Auwers."}
{"id": "2865809", "revid": "287204", "url": "https://it.wikipedia.org/wiki?curid=2865809", "title": "11761 Davidgill", "text": "11761 Davidgill \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,0440664\u00a0UA e da un'eccentricit\u00e0 di 0,1880499, inclinata di 1,84689\u00b0 rispetto all'eclittica.\nL'asteroide \u00e8 dedicato all'astronomo britannico David Gill."}
{"id": "2865812", "revid": "287204", "url": "https://it.wikipedia.org/wiki?curid=2865812", "title": "11762 Vogel", "text": "11762 Vogel \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,9082694\u00a0UA e da un'eccentricit\u00e0 di 0,0269538, inclinata di 1,29475\u00b0 rispetto all'eclittica.\nL'asteroide \u00e8 dedicato a Hermann Carl Vogel, astronomo tedesco."}
{"id": "2865813", "revid": "767487", "url": "https://it.wikipedia.org/wiki?curid=2865813", "title": "Erik Nilsson", "text": "Carriera.\nNilsson gioc\u00f2 nelle giovanili del Limhamns IF, prima di approdare al dove ottenne numerosi successi. In carriera rigett\u00f2 l'offerta, da parte del , di giocare in Serie A.\nNilsson gioc\u00f2 anche 57 partite nella Nazionale svedese con cui vinse le Olimpiadi nel 1948 e inoltre, \u00e8 insieme ad Alfred Bickel uno dei due giocatori ad aver disputato una partita dei mondiali prima e dopo la seconda guerra mondiale.\nNel 1950, ottenne la Guldbollen come miglior calciatore svedese. Dal 2003, \u00e8 nella SFS Hall of Fame."}
{"id": "2865814", "revid": "86599", "url": "https://it.wikipedia.org/wiki?curid=2865814", "title": "11763 Deslandres", "text": "11763 Deslandres \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,8785538\u00a0UA e da un'eccentricit\u00e0 di 0,0148842, inclinata di 2,27461\u00b0 rispetto all'eclittica.\nL'asteroide \u00e8 dedicato all'astrofisico francese Henri Deslandres."}
{"id": "2865815", "revid": "399", "url": "https://it.wikipedia.org/wiki?curid=2865815", "title": "Western Desert Force", "text": "Western Desert Force (Forza operativa del Deserto Occidentale) era la denominazione assegnata nell'estate 1940 alle truppe britanniche impegnate sul fronte libico-egiziano, durante la seconda guerra mondiale, contro l'Esercito italiano schierato in Libia al comando del maresciallo Graziani. Dopo una breve fase di ripiegamento in Egitto (settembre 1940), le forze britanniche, dopo aver ricevuto rinforzi meccanizzati, passarono alla controffensiva sbaragliando le truppe avversarie nel dicembre 1940.\nStoria.\nOperazione Compass.\nComandata dall'abile tenente generale Richard O'Connor, la \"Western Desert Force\" (dipendente ufficialmente da una organizzazione fittizia creata per impressionare gli italiani denominata \"Armata del Nilo\" e comandata dal generale Henry Maitland Wilson) era inizialmente costituita da due sole divisioni combattenti: la 7\u00aa Divisione Corazzata e la 4\u00aa Divisione fanteria anglo-indiana, che sferrarono il 9 dicembre 1940, la vittoriosa Operazione Compass a Sidi Barrani, coronata da uno straordinario successo.\nLe forze complessive della \"Western Desert Force\" all'inizio dell'offensiva ammontavano a soli 31.000 uomini, ma potenziate da artiglierie moderne, da una efficiente aviazione e soprattutto da 275 carri armati (tra cui 57 carri pesanti Matilda e 176 carri medi Cruiser), e quindi disponevano di una notevole superiorit\u00e0 materiale di fronte alle disorganizzate e malamente schierate forze italiane.\nManovrando con grande slancio le sue moderne forze corazzate dotate di carri Matilda e Cruiser, il generale O'Connor aggir\u00f2 facilmente le statiche guarnigioni italiane, catturando un gran numero di prigionieri e materiali, provocando un crollo morale tra le truppe e i comandi nemici e aprendosi la strada per una fulminea penetrazione in territorio libico.\nDopo la sostituzione della 4\u00aa Divisione anglo-indiana con la 6\u00aa Divisione fanteria australiana, la forza operativa del generale O'Connor prosegu\u00ec energicamente l'offensiva in Cirenaica puntando verso Bardia e Tobruk e giungendo a met\u00e0 febbraio 1941 fino al golfo della Sirte, dopo aver distrutto l'intera 10\u00aa Armata italiana.\nIn realt\u00e0, fin dal 1\u00ba gennaio 1941, la \"Western Desert Force\" aveva ufficialmente cessato di esistere, e le truppe del generale O'Connor erano state raggruppate in un nuovo comando operativo denominato XIII Corpo d'armata, ora dipendente direttamente dal Comando del Medio Oriente del generale Archibald Wavell, dopo lo scioglimento del fantomatico comando della inesistente \"Armata del Nilo\" del generale Maitland Wilson.\nRitirata in Cirenaica.\nDopo la vittoriosa conclusione della campagna in Cirenaica con la Battaglia di Beda Fomm, il XIII corpo d'armata del generale O'Connor venne disattivato e le forze stazionanti nel territorio conquistato vennero subordinate ad un nuovo \"Comando Cirenaica\" guidato dal tenente generale Philip Neame che sub\u00ec nell'aprile 1941 una grave sconfitta di fronte alla imprevista controffensiva delle forze italo-tedesche del generale Rommel. Tutta la Cirenaica venne di nuovo perduta tranne la fortezza di Tobruk e lo stesso generale Neame venne catturato (insieme ai generali Combe, Gambier-Parry e O'Connor, rimasto al fronte come consigliere di Neame).\nDi fronte a questa inattesa sconfitta il Comando Medio Oriente del generale Wavell ricostitu\u00ec una nuova \"Western Desert Force\" (il 14 aprile 1941) affidandone il comando al generale Beresford-Peirse, che combatt\u00e9 le deludenti offensive Brevity e Battleaxe che non riuscirono a sbloccare Tobruk.\nNel settembre 1941, il nuovo Comandante in Capo del Medio Oriente , generale Claude Auchinleck, disattiv\u00f2 definitivamente la \"Western Desert Force\", denominandola nuovamente XIII Corpo d'armata (guidato ora dal generale Godwin-Austen) a cui un\u00ec il nuovo e potente XXX Corpo d'armata del generale Willoughby Norrie, per costituire la Ottava armata britannica che avrebbe da quel momento combattuto tutte le aspre battaglie nel deserto fino a El Alamein e alla fine in Tunisia (maggio 1943)."}
{"id": "2865816", "revid": "729019", "url": "https://it.wikipedia.org/wiki?curid=2865816", "title": "Centrale nucleare di Marcoule", "text": "La centrale nucleare di Marcoule, situata presso i comuni di Chusclan e Codolet, nella Linguadoca-Rossiglione, \u00e8 stata la prima centrale nucleare francese. La centrale possedeva 3 reattori nucleari refrigerati a gas (GCR) alimentati ad uranio naturale e moderati a grafite (UNGG) \u2013 una versione francese del Magnox inglese \u2013 da t totali. Il reattore G-1 \u2013 da soli t \u2013 costruito dal 1955 al 1956 non fu utilizzato per la produzione commerciale di elettricit\u00e0, mentre i reattori G-2 e G-3 \u2013 da t ciascuno \u2013 furono impiegati per produrre energia elettrica. Il reattore G-1 \u00e8 stato quasi completamente smantellato, mentre per gli altri due le attivit\u00e0 di smantellamento sono in corso.\nUbicazione dell'impianto.\nLa centrale fa parte del pi\u00f9 ampio sito nucleare di Marcoule, un importante e grande sito industriale nucleare gestito dal Commissariat \u00e0 l'\u00e9nergie atomique et aux \u00e9nergies alternatives e da altri, tra cui Orano (ex Areva). A Marcoule furono costruiti i due reattori nucleari a uso militare (\"Celestin\") e l'impianto di riprocessamento del combustibile nucleare irraggiato (\"UP1\") finalizzati alle ricerche per la costruzione della bomba atomica francese. Sempre a Marcoule il CEA ha messo anche a punto la filiera dei reattori a grafite-gas con cui inizi\u00f2 lo sfruttamento civile dell'energia nucleare in Francia. Infine vi si trova il Ph\u00e9nix, prototipo di reattore nucleare autofertilizzante della potenza elettrica di 250\u00a0MW."}
{"id": "2865817", "revid": "287204", "url": "https://it.wikipedia.org/wiki?curid=2865817", "title": "11764 Benbaillaud", "text": "11764 Benbaillaud \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,1948519\u00a0UA e da un'eccentricit\u00e0 di 0,0680794, inclinata di 4,70783\u00b0 rispetto all'eclittica.\nIntitolato cos\u00ec in onore di Benjamin Baillaud, direttore prima dell'Osservatorio di Tolosa (dal 1878 al 1907) e poi di quello di Parigi (1907-1926)."}
{"id": "2865821", "revid": "392652", "url": "https://it.wikipedia.org/wiki?curid=2865821", "title": "11765 Alfredfowler", "text": "11765 Alfredfowler \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,3319074\u00a0UA e da un'eccentricit\u00e0 di 0,1091510, inclinata di 3,27352\u00b0 rispetto all'eclittica.\nL'asteroide \u00e8 dedicato all'astrofisico britannico Alfred Fowler."}
{"id": "2865823", "revid": "293377", "url": "https://it.wikipedia.org/wiki?curid=2865823", "title": "Willie Watson", "text": "Gioc\u00f2 per buona parte della carriera da calciatore nel Sunderland e che partecip\u00f2 con la maglia della Nazionale inglese al Campionato mondiale di calcio 1950 tenutosi in Brasile\nNativo di Bolton on Dearne, Yorkshire, fu anche un famoso giocatore di cricket, rappresentando la Nazionale e diventando uno dei pochi ad aver partecipato ad incontri internazionali in entrambe le discipline. Mor\u00ec il 24 aprile 2004 all'et\u00e0 di 84 anni.\nCarriera calcistica.\nClub.\nLasciata la scuola a 14 anni, nell'anno successivo (firmando un contratto da non professionista) entr\u00f2 a far parte delle giovanili dell'Huddersfield Town, club nel quale il padre Billy (famoso giocatore della fine degli anni '20) ricopriva a quel tempo il ruolo di allenatore della prima squadra. Nel 1938 il diciassettenne Watson firm\u00f2 con il club il suo primo contratto da professionista, giocando nella squadra delle riserve come esterno sinistro di centrocampo, visto che era mancino; venne convocato, senza scendere in campo, nella semifinale di FA Cup del 1938-1939 persa contro il . La sua carriera venne interrotta dallo scoppio della guerra, durante la quale venne arruolato nell'Esercito, ma che gli permise di giocare nella squadra rappresentativa con calciatori del calibro di Matt Busby, Tommy Lawton e Frank Swift.\nAlla fine della guerra, espresse all'Huddersfield il suo desiderio di cambiare ruolo, passando da esterno ad interno di centrocampo. Il suo scontento port\u00f2 alla sua cessione nel maggio 1946 (un mese prima di essere congedato dalle forze armate) a favore del Sunderland F.C., squadra nella quale milit\u00f2 per 7 stagioni e dove pass\u00f2 al suo definitivo ruolo di centrocampista destro. Dopo un totale di 223 presenze fatte segnare con la maglia del Sunderland, Watson termin\u00f2 la sua carriera all'Halifax Town, dove divenne calciatore/allenatore per due stagioni prima di ritirarsi dal calcio giocato.\nNazionale.\nL'esordio di Watson con la maglia della Nazionale di calcio arriv\u00f2 il 16 novembre 1949, nella vittoria per 9-2 con l' nella gara giocatasi a Manchester; due settimane dopo, fu titolare nel 2-0 contro l'. Venne convocato in Nazionale per il Campionato mondiale di calcio del 1950 giocatosi in Brasile, nel quale per\u00f2 non scese mai in campo. Dopo due ulteriori presenze nel novembre 1950, contro e , non venne pi\u00f9 convocato a causa, secondi i critici, delle sue attitudini troppo offensive per il ruolo ricoperto in campo. Nel maggio dello stesso anno aveva raccolto anche 3 presenze con la Nazionale B.\nAllenatore.\nAl termine della sua carriera come giocatore di cricket, Watson torn\u00f2 ad essere l'allenatore dell'Halifax, nel quale aveva gi\u00e0 allenato tra il 1954 e il 1956, dove rimase per due anni prima di passare al Bradford City. Le due stagioni con la squadra dello Yorkshire furono le ultime due di Watson come allenatore di calcio, nelle quali pose le basi per la promozione della squadra nella divisione superiore, avvenuta dopo il suo ritiro dal mondo del calcio ad inizio 1969.\nCarriera crickettistica.\nClub.\nWatson, battitore mancino, cominci\u00f2 a giocare a cricket nel 1938 nelle riserve dello Yorkshire, per poi passare titolare nei match successivi. Dopo la guerra, rimase titolare nello Yorkshire per diversi anni, vincendo il premio Wisden Cricketer of the Year nel 1954. Nel 1958 pass\u00f2 al Lancastershire, dove ricopr\u00ec il ruolo di segretario e capitano, ove rimase per 4 stagioni, fino al ritiro ufficiale dal cricket giocato nel 1962 (anche se disput\u00f2 alcune partite nel 1964). Nel 1968 divent\u00f2 l'allenatore della squadra di cricket di Johannesburg, citt\u00e0 nella quale rimase fino alla morte.\nNazionale.\nFece il suo debutto in Nazionale nel 1951 contro il Sud Africa, disputando un'ottima partita. Non divent\u00f2 titolare fisso a causa della forte disponibilit\u00e0 di talentuosi battitori in quel periodo: le sue 23 presenze complessive furono infatti spalmate tra il 1951 e il 1958."}
{"id": "2865826", "revid": "287204", "url": "https://it.wikipedia.org/wiki?curid=2865826", "title": "11766 Fredseares", "text": "11766 Fredseares \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1428141\u00a0UA e da un'eccentricit\u00e0 di 0,1557337, inclinata di 4,92025\u00b0 rispetto all'eclittica.\n\u00c8 dedicato a Frederick H. Seares, astronomo americano."}
{"id": "2865828", "revid": "92723", "url": "https://it.wikipedia.org/wiki?curid=2865828", "title": "Formula (automobilismo)", "text": "La denominazione Formula nell'automobilismo nacque per definire un regolamento che individuasse quelle automobili realizzate specificamente per le competizioni su un tracciato stradale chiuso. Il termine deriv\u00f2 dal fatto che le limitazioni regolamentari, che erano pochissime per lasciare ai tecnici la pi\u00f9 ampia libert\u00e0 progettuale, erano unicamente definite da un'espressione matematica come un limite di peso o di cilindrata, in alcuni casi la cilindrata definir\u00e0 il nome della categoria stessa, come la Formula 5000 o la Formula 3000. \nNegli anni sono apparse svariate categorie che sono state definite \"Formula\", ci\u00f2 che accomuna oggi, questo tipo di automobili \u00e8 il fatto di essere monoposto a ruote scoperte, anche se non \u00e8 sempre stato cos\u00ec. La prima Formula regolamentata, la Formula Grand Prix inizialmente prevedeva un secondo posto a bordo per il meccanico che poteva effettuare eventuali riparazioni durante la competizione, inoltre per lungo tempo non \u00e8 stato vietato di carenare le ruote e non sono mancati casi di vetture a ruote coperte persino nella pi\u00f9 prestigiosa di queste categorie di vetture, la Formula 1.\nStoria.\nL'anteguerra.\nI primi tentativi di regolamentare le vetture nacquero con le competizioni stesse, dalla prima corsa automobilistica in assoluto, la Parigi-Rouen 1894, in poi e in genere furono limitazioni di peso, imposte dagli organizzatori del singolo evento, atti a differenziare le diverse categorie di vetture.\nDopo la nascita dell\"'Associazione Internazionale degli Automobile Club Riconosciuti\", odierna Federazione Internazionale dell'Automobile, nel 1904, ci fu la definizione della prima regolamentazione, riconosciuta internazionalmente, per le vetture destinate a partecipare ai Gran Premi di automobilismo e fu costituita da un limite di peso massimo pari a 1000\u00a0kg.\nNegli anni a seguire la regola cambi\u00f2 diverse volte e fu definito, di volta in volta un limite tecnico diverso, gi\u00e0 al primo Gran Premio di Francia nel 1907, l'AIACR tolse il limite di peso e impose un limite basato sul consumo di carburante: al massimo si potevano consumare 30 L per ogni 100 km percorsi.\nL'anno seguente si abbandon\u00f2 la regola del consumo e si pose un limite di peso minimo di 1100\u00a0kg, aggiungendo dei limiti massimi di alesaggio dei pistoni, diversi a seconda del numero di questi, la cosiddetta \"Formula Ostenda\".\nDa queste norme nacque, negli anni, il concetto di Formula, cio\u00e8 un singolo limite tecnico espresso matematicamente e nel 1922 l'AIACR form\u00f2 una commissione, la \"Commissione Sportiva Internazionale\" che con la redazione del \"Codice Sportivo Internazionale\", var\u00f2 la Formula Grand Prix, fino all'inizio della seconda guerra mondiale questa costitu\u00ec il punto tecnologicamente pi\u00f9 avanzato dell'automobilismo. Quell'anno si ebbero anche delle modifiche al regolamento sportivo: al Gran Premio di Francia del 1922, per la prima volta le vetture partirono tutte insieme, senza essere distanziate temporalmente.\nA partire dal 1927 furono ammesse le monoposto, che finiranno per soppiantare le biposto, perch\u00e9 fino ad allora era stato previsto il posto aggiuntivo per il meccanico anche se gi\u00e0 da un paio di anni non era pi\u00f9 permesso avere il meccanico a bordo. A livello regolamentare le biposto sparirono nel 1929, da quel momento le vetture Formula sono identificate, a livello regolamentare, con le monoposto\nNel 1939, con la prima completa revisione del Codice Sportivo Internazionale, all'annesso C, fu prevista la ripartizione di tutti i veicoli automobilistici in 2 categorie: categoria Corsa e categoria Sport, con l'unica differenza data dal numero di posti, dove nella prima categoria erano incluse le monoposto e nella seconda le tutte le altre vetture con 2 posti o pi\u00f9.\nGli albori della Formula 1.\nNei primi anni dopo la seconda guerra mondiale gli organizzatori dei singoli eventi\nadeguarono, di volta in volta, le regole alle vetture disponibili, vetture che erano state prodotte prima della guerra. Fu nel 1950 che, con l'intenzione di favorire la costruzione di nuove vetture, la FIA organizz\u00f2 il primo \"Campionato mondiale per Conduttori\", come venivano chiamati allora i piloti, il regolamento previsto per le vetture venne definito Formula 1, con i soli limiti di cilindrata di 4500\u00a0cm\u00b3 per motori non sovralimentati o 1500\u00a0cm\u00b3 sovralimentati, nasce cos\u00ec quello che oggi \u00e8 chiamato Campionato mondiale di Formula 1.\nMa nei primi anni non ci fu uno sviluppo di nuove vetture, tanto che le autorit\u00e0 internazionali decisero, nel biennio 1952-1953, di far correre al campionato le pi\u00f9 economiche vetture di Formula 2, il cui regolamento, che era stato varato nel 1948, prevedeva una cilindrata da 2000\u00a0cm\u00b3 senza sovralimentazione o 500\u00a0cm\u00b3 sovralimentato.\nA partire dal 1954 si torn\u00f2 alla Formula 1 con le nuove cilindrate da 2500\u00a0cm\u00b3 e 750\u00a0cm\u00b3 a seconda della presenza o meno di sistemi di sovralimentazione. Da allora il campionato mondiale \u00e8 diventata la massima espressione dell'automobilismo sportivo e il regolamento \u00e8 diventato via via sempre pi\u00f9 dettagliato interessando i particolari pi\u00f9 disparati delle vetture. Ma, a dimostrazione del fatto che la formula non fosse ancora ben definita come oggi e che fosse ancora aperta a varie soluzioni tecniche, si pu\u00f2 notare che proprio in quegli anni corsero vetture a ruote coperte: la Mercedes W196 con cui Juan Manuel Fangio divenne campione del mondo era prevista in 2 versioni, una versione \"S\" a ruote scoperte e una \"C\" a ruote coperte per i circuiti pi\u00f9 veloci. Solo nel 1959 il regolamento della Formula 1 previde espressamente che le vetture dovessero essere a ruote scoperte e da allora il termine formula divenne sinonimo di monoposto a ruote scoperte.\nLa classificazione nei Gruppi.\nAccanto alla Formula 1 furono regolamentate a livello internazionale altre formule minori, quali la gi\u00e0 citata Formula 2 che ebbe un proprio campionato europeo a partire dal 1967, mentre la Formula 3 nacque come formula nazionale britannica, per poi diventare formula internazionale quando sostitu\u00ec la Formula Junior, con regolamento che per\u00f2 non aveva niente a che vedere con la categoria britannica ma che si rifaceva proprio alla Junior.\nQuando, nei regolamenti internazionali si cominci\u00f2 a classificare le varie categorie di vetture in gruppi, le formule furono raggruppate nel Gruppo 8 come \"Vetture da corsa di Formula Internazionale\", e venne costituito anche un Gruppo 9 in cui erano inserite le \"Vetture da corsa di Formula Libera\", per permettere alle varie federazioni automobilistiche nazionali di varare regolamenti di altre categorie di monoposto.\nAll'interno del Gruppo 9 si trovavano categorie promozionali come le italiane Formula 850, Formula Monza, Formula Italia, categorie monomarca come la Formula Renault, Formula Ford, Formula Vee e Formula Super Vee, ma anche categorie di livello paragonabile alla Formula 1 come la Indycar.\nNel 1976 con la sparizione del Gruppo 7, che costituiva una sorta di raggruppamento paragonabile alla formula libera ma per le biposto, i due gruppi per le formule sono diventati rispettivamente Gr. 7 Formula internazionale e Gr.8 Formula Libera e in quest'ultimo sono finite tutte le categorie non normate dalla FIA comprese vetture non monoposto.\nNel 1982 con la revisione dei gruppi queste vetture sono state classificate nei gruppi D ed E, anche se si \u00e8 potuto constatare che la classificazione in gruppi, per le formule non ha molta rilevanza dato che il Gruppo D era costituito dalle sole 3 formule internazionali, con propri regolamenti e senza necessit\u00e0 di omologare le vetture e il Gruppo E ha spesso riscontrato la nascita e la fine di un'infinit\u00e0 di categorie gestite localmente per le quali la classificazione corrisponde al semplice riconoscimento da parte della FIA."}
{"id": "2865829", "revid": "86599", "url": "https://it.wikipedia.org/wiki?curid=2865829", "title": "11767 Milne", "text": "11767 Milne \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 2,2523650\u00a0UA e da un'eccentricit\u00e0 di 0,0510128, inclinata di 7,37677\u00b0 rispetto all'eclittica.\nL'asteroide \u00e8 dedicato all'astronomo e matematico britannico Edward Arthur Milne."}
{"id": "2865830", "revid": "76261", "url": "https://it.wikipedia.org/wiki?curid=2865830", "title": "Giovanni Bona Boliris", "text": ""}
{"id": "2865832", "revid": "56620", "url": "https://it.wikipedia.org/wiki?curid=2865832", "title": "Beato Corrado da Offida", "text": ""}
{"id": "2865833", "revid": "287204", "url": "https://it.wikipedia.org/wiki?curid=2865833", "title": "11768 Merrill", "text": "11768 Merrill \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 3,1647981\u00a0UA e da un'eccentricit\u00e0 di 0,0643117, inclinata di 9,27248\u00b0 rispetto all'eclittica.\nL'asteroide \u00e8 dedicato a Paul W. Merrill, spettroscopista dell'Osservatorio di Monte Wilson."}
{"id": "2865835", "revid": "287204", "url": "https://it.wikipedia.org/wiki?curid=2865835", "title": "11769 Alfredjoy", "text": "11769 Alfredjoy \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,5978551\u00a0UA e da un'eccentricit\u00e0 di 0,0364694, inclinata di 3,06202\u00b0 rispetto all'eclittica.\nL'asteroide \u00e8 dedicato a Alfred H. Joy (1882-1973), astronomo all'Osservatorio di Monte Wilson."}
{"id": "2865837", "revid": "287204", "url": "https://it.wikipedia.org/wiki?curid=2865837", "title": "Roberto Lombardi", "text": "Biografia.\nCarriera sportiva.\nComincia a giocare a tennis fin da piccolo, \u00e8 stato uno degli allievi di Giuseppe Cornara, allenatore che ha collaborato anche con Gianni Rivera e Corrado Barazzutti. Da juniores partecipa spesso a tornei di doppio insieme ad Ubaldo Scanagatta, con cui batt\u00e9 il doppio formato da Adriano Panatta e Roberto Matteoli, allora numeri uno d'Italia di categoria, e partecipa anche al Trofeo Bonfiglio, perdendo dalla coppia Pisecki-Hutka. Una volta lasciata la categoria juniores non raggiunge mai grandi vertici, ma arriva comunque ad essere per un periodo di tempo il settimo giocatore italiano nel ranking mondiale perdendo tra l'altro una finale dei Campionati italiani contro lo stesso Barazzutti nel 1976, anno in cui ha toccato la 226\u00aa posizione del ranking ATP e raggiunge la finale a San Benedetto del Tronto e gli ottavi a Firenze. L'anno seguente viene sconfitto in finale anche a Casale e Verona. Complessivamente partecipa per cinque volte agli Internazionali d'Italia (nel 1968 e poi dal 1975 al 1978).\nDopo il ritiro.\nNel 1987 nelle vesti di tecnico porta Diego Nargiso alla vittoria del torneo juniores di Wimbledon, collaborer\u00e0 poi con il Centro Tecnico Federale di Riano dove segu\u00ec anche Paolo Can\u00e8 e Stefano Pescosolido.\nNel 1981 Rino Tommasi assume la direzione dei servizi sportivi di Canale 5 e Lombardi entra a far parte della redazione che si occuper\u00e0 dei servizi tennistici insieme a Gianni Clerici ed Ubaldo Scanagatta. Nel 1988, in seguito all'acquisizione dei diritti da parte di Mediaset per il torneo di Wimbledon, comincia anche la carriera di telecronista sportivo. Nel 1991, sempre su invito di Tommasi, passa a Tele+ e successivamente a Sky.\nScrive inoltre per il Corriere della Sera, La Stampa.\nNel 2001 torna anche a collaborare con la F.I.T. dirigendo la Scuola Nazionale Maestri (che dopo la sua morte prender\u00e0 il suo nome) e conducendo un programma sul canale satellitare SuperTennis.\nNegli ultimi anni, pur costretto sulla sedia a rotelle e con una maschera d'ossigeno dalla Sclerosi laterale amiotrofica, non smetter\u00e0 mai di cimentarsi nelle telecronache, fino alla morte avvenuta il 18 marzo 2010 all'Ospedale Niguarda di Milano."}
{"id": "2865838", "revid": "86599", "url": "https://it.wikipedia.org/wiki?curid=2865838", "title": "11770 Rudominkowski", "text": "11770 Rudominkowski \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 3,1753833\u00a0UA e da un'eccentricit\u00e0 di 0,1339732, inclinata di 3,54850\u00b0 rispetto all'eclittica.\nL'asteroide \u00e8 dedicato all'astronomo tedesco naturalizzato statunitense Rudolph Minkowski."}
{"id": "2865840", "revid": "204391", "url": "https://it.wikipedia.org/wiki?curid=2865840", "title": "Sistema articolare", "text": ""}
{"id": "2865843", "revid": "358169", "url": "https://it.wikipedia.org/wiki?curid=2865843", "title": "Andrew Scott", "text": ""}
{"id": "2865854", "revid": "767487", "url": "https://it.wikipedia.org/wiki?curid=2865854", "title": "Betrayal, Justice, Revenge", "text": "Betrayal, Justice, Revenge \u00e8 il secondo album del gruppo musicale folk metal finlandese Kivimets\u00e4n Druidi, pubblicato il 26 aprile 2010 per l'etichetta Century Media Records.\nLa canzone \"Veljet\" \u00e8 una ri-registrazione dell'omonimo pezzo su \"Taival\".\nL'album \u00e8 uscito il 26 aprile 2010 in edizione normale con un CD e in versione speciale con del materiale bonus e delle tracce in pi\u00f9.\nIl 19 marzo \u00e8 stata pubblicata su MySpace un'analisi di ogni singola traccia ad opera di Leeni-Maria Hovila e Joni Koskinen."}
{"id": "2865855", "revid": "436907", "url": "https://it.wikipedia.org/wiki?curid=2865855", "title": "Felipe Colombo", "text": "Biografia.\nFelipe Colombo nasce l'8 gennaio 1983 a Citt\u00e0 del Messico, \u00e8 figlio dell'attore argentino Juan Carlos Colombo e dell'attrice teatrale e costumista Patricia Egu\u00eda, e ha una sorella maggiore, Sol.\nAll'et\u00e0 di 7 anni inizia a recitare in un programma del padre, intitolato \"Entre todos si se puede\"; successivamente partecipa alle opere teatrali \"El abuelo y yo\", \"Momo\", \"La vida del rey Eduardo II de Inglaterra\". Nel 1992 prende parte al suo primo spettacolo in televisione dal titolo \"\u00c1ngeles sin para\u00edso\", in seguito \"Un amore di nonno\", \"Agujetas de color de rosa\", \"Chiquititas\" e nei film \"Cilantro y perejil\" ed \"El Paje\". Dal 1998 risiede in Argentina, mentre negli anni successivi partecipa a tre stagioni di \"Chiquititas\", nel ruolo di Felipe Meija, poi dal 2002 al 2003 partecipa a \"Rebelde Way\" e nel film \"\".\nNel 2005 prende parte come protagonista alla commedia \"El graduado\", \"Doble vida\"; dopo un anno partecipa, insieme a suo padre, a \"No te preocupes ojos azules\". Dopo altri film e telenovelas, nel 2011 entra nel cast di \"Herederos de una venganza\".\nCarriera musicale.\nErreway.\nFelipe Colombo, insieme a Camila Bordonaba, Benjam\u00edn Rojas e Luisana Lopilato, hanno formato un gruppo, gli Erreway, grazie alla telenovela \"Rebelde Way\".\nGli Erreway hanno ottenuto il disco d'oro e di platino, e hanno pubblicato tre album: \"Se\u00f1ales\" nel 2002, \"Tiempo\" nel 2003 e \"Memoria\" nel 2004. Durante l'attivit\u00e0 del gruppo hanno fatto tre tourn\u00e9e, sciogliendosi definitivamente nel 2007.\nLa Miss Tijuana.\nIl gruppo musicale La Miss Tijuana, costituito da Camila Bordonaba, Felipe e Willie Lorenzo, \u00e8 nato nel 2010, pubblicando tre canzoni su Facebook, My Space, YouTube e sul sito ufficiale. Il 16 settembre 2011 la band annuncia una sospensione indeterminata.\nRoCo.\nI RoCo sono un gruppo musicale composto da Felipe Colombo, Benjam\u00edn Rojas e Willie Lorenzo.\nVita privata.\nDal 2002 al 2004 ha avuto una relazione con Luisana Lopilato. Dal 2007 ha una relazione con Cecilia Coronado, dalla quale nel 2009 ha avuto una figlia, Aurora. Benjam\u00edn Rojas e Camila Bordonaba sono padrino e madrina di sua figlia.\nDoppiatori italiani.\nNelle versioni in italiano dei suoi film, Felipe Colombo \u00e8 stato doppiato da:"}
{"id": "2865857", "revid": "88740", "url": "https://it.wikipedia.org/wiki?curid=2865857", "title": "Nilsson", "text": ""}
{"id": "2865858", "revid": "66387", "url": "https://it.wikipedia.org/wiki?curid=2865858", "title": "Giovanni De Ciotta", "text": ""}
{"id": "2865861", "revid": "1543377", "url": "https://it.wikipedia.org/wiki?curid=2865861", "title": "D\u00fcdenb\u00fcttel", "text": "D\u00fcdenb\u00fcttel \u00e8 un comune di 941 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten."}
{"id": "2865862", "revid": "1543377", "url": "https://it.wikipedia.org/wiki?curid=2865862", "title": "Engelschoff", "text": "Engelschoff \u00e8 un comune di 750 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten."}
{"id": "2865868", "revid": "1543377", "url": "https://it.wikipedia.org/wiki?curid=2865868", "title": "Gro\u00dfenw\u00f6rden", "text": "Gro\u00dfenw\u00f6rden \u00e8 un comune di 459 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten."}
{"id": "2865869", "revid": "3115", "url": "https://it.wikipedia.org/wiki?curid=2865869", "title": "Orfeo Cancellieri da Bologna", "text": "Alle sue predicazioni si devono le fondazioni dei Monti di Piet\u00e0 di Forl\u00ec(1510) e di Imola (1511) Tali istituzioni sono addirittura anteriori alla bolla di papa Leone X che regol\u00f2 la materia.\nOrfeo Cancellieri \u00e8 autore di un \"Liber candidum ac liberum lectorem opto. Primum itaque diligenter legito: poste a iudicato.Tractatus vtilissimus de ornatu mulierum: sanctissime ac purissime virginum Virgini dicatus.\" nonch\u00e9 di un \"Tractatus egregius ac praedicatoribus valde utile de ornatu mulierum\"\nTemi tipici delle sue predicazioni, secondo una tradizione francescana, erano appunto il colpire gli eccessi di costo \"delle donne\" e la lotta all'usura."}
{"id": "2865870", "revid": "110157", "url": "https://it.wikipedia.org/wiki?curid=2865870", "title": "Hammah", "text": "Hammah \u00e8 un comune di 2.849 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten."}
{"id": "2865873", "revid": "110157", "url": "https://it.wikipedia.org/wiki?curid=2865873", "title": "Himmelpforten", "text": "Himmelpforten \u00e8 un comune di 4.905 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten."}
{"id": "2865874", "revid": "110157", "url": "https://it.wikipedia.org/wiki?curid=2865874", "title": "Agathenburg", "text": "Agathenburg \u00e8 un comune di 1.133 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Horneburg."}
{"id": "2865875", "revid": "110157", "url": "https://it.wikipedia.org/wiki?curid=2865875", "title": "Bliedersdorf", "text": "Bliedersdorf \u00e8 un comune di 1.687 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Horneburg."}
{"id": "2865878", "revid": "110157", "url": "https://it.wikipedia.org/wiki?curid=2865878", "title": "Dollern", "text": "Dollern \u00e8 un comune di 1.768 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Horneburg."}
{"id": "2865881", "revid": "1543377", "url": "https://it.wikipedia.org/wiki?curid=2865881", "title": "Llano Bonito (Costa Rica)", "text": "Llano Bonito \u00e8 un distretto della Costa Rica facente parte del cantone di Le\u00f3n Cort\u00e9s, nella provincia di San Jos\u00e9."}
{"id": "2865882", "revid": "110157", "url": "https://it.wikipedia.org/wiki?curid=2865882", "title": "Horneburg", "text": "Horneburg \u00e8 un comune mercato di 5.528 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Horneburg."}
{"id": "2865884", "revid": "1543377", "url": "https://it.wikipedia.org/wiki?curid=2865884", "title": "General Electric GEnx", "text": "Il General Electric GEnx (\"General Electric next-generation\") \u00e8 una famiglia di motori turbofan prodotti dalla GE Aviation.\nInstallato sui nuovi Boeing 747-8 e 787, \u00e8 sviluppato sulla base del General Electric GE90 ed \u00e8 destinato a sostituire il General Electric CF6.\nStoria e sviluppo.\nQuesta famiglia di motori fu inizialmente scelta nell'aprile del 2004 dalla Boeing per equipaggiare il suo velivolo di nuova generazione 7E7, poi ribattezzato Boeing 787. Nella stessa occasione la General Electric annunci\u00f2 l'intenzione di sostituire con questo nuovo motore i modelli di CF6 in produzione.\nIl GEnx ripropone alcune delle tecnologie avanzate introdotte inizialmente sul motore turboventola GE90, tra cui l'impiego di materiali compositi per le pale della ventola e il carter del fan e il compatto compressore.\nIl motore \u00e8 prodotto principalmente dalla GE Aviation (64%) insieme ad Ishikawajima-Harima Heavy Industries (15%), Avio (12%), Volvo Aero, Techspace Aero, Mitsubishi Heavy Industries e Samsung Techwin (9%).\nLe prime prove al banco iniziarono il 19 marzo 2006, mentre quelle in volo furono condotte dal 22 febbraio 2007 installando su un 747-100 un GEnx in posizione 2 (sostituendo il motore originale dell'ala sinistra pi\u00f9 vicino alla fusoliera con il nuovo prototipo).\nIl motore ha ottenuto la certificazione da parte della FAA il 31 marzo 2008, mentre l'entrata in servizio, inizialmente prevista per il 2008, \u00e8 slittata in seguito al ritardo della certificazione e consegna agli operatori del 787.\nTecnica.\nDerivato dal GE90, il GEnx \u00e8 stato sviluppato nell'ottica di riduzione del peso e del consumo di carburante. Nella versione per il 787 ha gli stessi collegamenti di interfaccia con il velivolo della motorizzazione alternativa Rolls-Royce Trent 1000, rendendo cos\u00ec possibile un rapido interscambio dei motori (GE o RR).\nIl GEnx \u00e8 prodotto in due sotto-famiglie, la \"GEnx-1B\" destinata alle varie versioni di 787 e la \"GEnx-2B\" per il 747-8.\nIl gruppo di bassa pressione \u00e8 costituito da una ventola e quattro (tre per i GEnx-2B) stadi di compressore assiale di bassa pressione collegati da un albero motore a sette (sei per i GEnx-2B) stadi di turbina di bassa pressione che ruotano, guardando il motore da dietro, in senso orario. Il gruppo di alta pressione, invece, si compone di 10 stadi di compressore assiale di alta pressione collegati da un secondo albero motore concentrico al primo a due stadi di turbina di alta pressione che ruotano in senso antiorario.\nIl motore \u00e8 costruito secondo una filosofia \"modulare\" che consente di revisionare singoli i moduli del motore (compressore, camera di combustione, turbina) indipendentemente gli uni dagli altri.\nSistema pneumatico.\nUna delle principali innovazioni introdotte dalla serie \"-1B\" \u00e8 relativa all'eliminazione dell'uso di aria spillata dagli stadi del compressore per alimentare gli impianti del velivolo per il condizionamento e pressurizzazione, per il sistema antighiaccio e per l'avviamento dei motori che, su queste versioni, sono alimentati da corrente elettrica prodotta da generatori montati sulla scatola ad ingranaggi dei motori stessi o dell'APU.\nFan.\nLe pale del fan ed il suo carter sono costruite in materiale composito. Le pale hanno il bordo di attacco in titanio per meglio resistere all'ingestione di corpi estranei o ghiaccio. L'uso di materiali compositi per questa sezione ha portato ad un risparmio di circa 159\u00a0kg rispetto ad un motore convenzionale in metallo, oltre ad una miglior resistenza alla corrosione.\nL'aumentato rapporto di bypass, ha permesso una riduzione del rumore di 13 db rispetto al predecessore GE90.\nCompressore.\nPer aumentare l'efficienza energetica del motore, i dieci stadi del compressore di alta pressione garantiscono un rapporto di compressione di 23:1 e sono stati ottimizzati sfruttando la modellizzazione di flussi 3D attorno alle palette rotoriche e statoriche. I primi tre stadi rotorici sono costruiti con tecnologia \"blisk\", con le palette fuse con il disco a formare un unico assieme, risparmiando parti, peso ed eliminando la possibilit\u00e0 di fughe di aria compressa tra palette e disco.\nCamera di combustione.\nLa camera di combustione \u00e8 di tipo anulare. Per ridurre la produzione di NOx (dovuti alle alte temperature di combustione), nel GEnx l'aria in ingresso alla camera di combustione non \u00e8 divisa tra flusso primario (che partecipa alla combustione) e flusso di diluizione (che diluisce i prodotti di combustione abbassandone la temperatura e proteggendo le pareti del combustore), ma \u00e8 immessa (nella quasi totalit\u00e0) nel combustore attraverso 22 generatori di vortici, ognuno dei quali \u00e8 anche sede di uno spruzzatore di combustibile.\nLa minore temperatura media di fiamma oltre a ridurre le emissioni nocive, riduce gli stress termici del combustore e dei componenti a valle, mentre la mancanza di fori per l'aria di diluizione nelle pareti del combustore contribuisce a ridurre la fatica meccanica.\nDiagnostica.\nNel motore sono installati diversi sensori in grado di rilevare i parametri di funzionamento e comunicarli ad un computer che li monitora in tempo reale, permette di tenere traccia dell'andamento delle prestazioni nel tempo (\"Engine Condition Trend Monitoring\"), e registra le anomalie (anche solo temporanee) di funzionamento per una pi\u00f9 agevole ricerca delle avarie da parte del personale di manutenzione una volta a terra. Nel computer di bordo viene anche tenuta traccia della \"vita\" residua delle parti che lo compongono in base al tipo di utilizzo del motore, in modo da ottimizzare le operazioni di revisione su tutti i motori della flotta.\n\u00c8 altres\u00ec dotato di sistema FADEC per la gestione automatica dei parametri di funzionamento che necessita (come unico input da parte del pilota) la posizione della manetta per assicurare la necessaria spinta corrispondente."}
{"id": "2865888", "revid": "110157", "url": "https://it.wikipedia.org/wiki?curid=2865888", "title": "Nottensdorf", "text": "Nottensdorf \u00e8 un comune di 1.404 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Horneburg."}
{"id": "2865889", "revid": "1543377", "url": "https://it.wikipedia.org/wiki?curid=2865889", "title": "San Isidro (Le\u00f3n Cort\u00e9s)", "text": "San Isidro \u00e8 un distretto della Costa Rica facente parte del cantone di Le\u00f3n Cort\u00e9s, nella provincia di San Jos\u00e9."}
{"id": "2865890", "revid": "110157", "url": "https://it.wikipedia.org/wiki?curid=2865890", "title": "Gr\u00fcnendeich", "text": "Gr\u00fcnendeich \u00e8 un comune di 1.917 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di L\u00fche."}
{"id": "2865892", "revid": "110157", "url": "https://it.wikipedia.org/wiki?curid=2865892", "title": "Guderhandviertel", "text": "Guderhandviertel \u00e8 un comune di 1.210 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di L\u00fche."}
{"id": "2865895", "revid": "1543377", "url": "https://it.wikipedia.org/wiki?curid=2865895", "title": "Santa Cruz (Le\u00f3n Cort\u00e9s)", "text": "Santa Cruz \u00e8 un distretto della Costa Rica facente parte del cantone di Le\u00f3n Cort\u00e9s, nella provincia di San Jos\u00e9."}
{"id": "2865898", "revid": "110157", "url": "https://it.wikipedia.org/wiki?curid=2865898", "title": "Hollern-Twielenfleth", "text": "Hollern-Twielenfleth \u00e8 un comune di 3.310 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di L\u00fche.\nLa chiesa di San Maurizio conserva un pregevole organo monumentale."}
{"id": "2865899", "revid": "110157", "url": "https://it.wikipedia.org/wiki?curid=2865899", "title": "Mittelnkirchen", "text": "Mittelnkirchen \u00e8 un comune di 992 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di L\u00fche.\nLa chiesa di San Bartolomeo conserva un pregevole organo monumentale."}
{"id": "2865900", "revid": "110157", "url": "https://it.wikipedia.org/wiki?curid=2865900", "title": "Neuenkirchen (Stade)", "text": "Neuenkirchen \u00e8 un comune di 849 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di L\u00fche."}
{"id": "2865901", "revid": "119795289", "url": "https://it.wikipedia.org/wiki?curid=2865901", "title": "Francesco Marcolini da Forl\u00ec", "text": "La vita.\nA Forl\u00ec ebbe forse una bottega di libraio; a Venezia inizi\u00f2 come editore, servendosi inizialmente della tipografia di Giovanni Antonio Nicolini da Sabbio. Nel 1534 fece stampare per i torchi del Nicolini \"La passione di Christo\" dell'Aretino: \"Per testimonio de la bont\u00e0 e de la cortesia del divino Pietro Aretino Francesco Marcolini da Forl\u00ec ha fatto imprimere queste cose in Vinegia da Giovann'Antonio de Nicolini da Sabio 1534 nel mese di Giugno.\"\nNel 1535 apr\u00ec una propria stamperia \"presso la Chiesa della Terneta\". Il primo libro che produsse in proprio fu la ristampa de \"La passione di Christo\" dell'Aretino col nuovo titolo \"La passione di Ges\u00f9\". Marcolini fu uno dei primi tipografi veneziani (insieme a Gabriele Giolito) a curare maggiormente la stampa di libri in volgare anzich\u00e9 in latino. Fu anche editore musicale, \"oriulaio\" [orologiaio] \"bravissimo\" e fabbricatore di cronometri, oltre che antiquario ed architetto: \"Nel 1545 fo fato el ponte grando da Muran de legno a muodo non pi\u00f9 visto in Venetia essendo Podest\u00e0 Ser Sabastaina Badoer de Ser Hieronimo inventor et proto del dito ponte Francesco Marcolini stampador de libri.\"\nDal 1546 al 1548 interruppe l'attivit\u00e0 tipografica e, con la moglie Isabella, si trasfer\u00ec a Cipro. I motivi che portarono i Marcolini ad abbandonare Venezia sono da rintracciare nelle condizioni di salute della moglie Isabella, cos\u00ec come si deduce da una serie di lettere dell'Aretino. Nell'agosto del 1548 Isabella mor\u00ec.\nTornato a Venezia divenne cancelliere e segretario dell'Accademia dei Pellegrini fondata da Anton Francesco Doni. Negli ultimi anni della sua attivit\u00e0 lavor\u00f2 anche per conto di altri editori. \nNel 1559 lasci\u00f2 Venezia per Verona ed \u00e8 probabile che sia morto in quello stesso anno. La sua tipografia pass\u00f2 in seguito a Niccol\u00f2 Bevilacqua.\n Le Sorti (stampata la prima volta nel 1540) \u00e8 l'opera pi\u00f9 famosa del Marcolini. Si tratta di un raro testo di cartomanzia e arte divinatoria per predire la fortuna. Come tutti i testi divinatori fin\u00ec sotto il controllo dell'Inquisizione, quindi messo all'Indice. Nella prima parte vi \u00e8 un elenco di 50 quesiti che si possono rivolgere a uomini, a donne o ad ambedue e 50 tavole relative agli stessi. Ci sono 50 xilografie raffiguranti immagini simboliche, vizi e virt\u00f9, accompagnate da 90 carte da gioco che circondano l'incisione e da altre 45 carte al verso del foglio disposte a croce. Nella seconda parte ci sono xilografie di filosofi dell'antichit\u00e0 contornate da 31 risposte, collocate sulla sinistra e da altre 24 sulla destra.\nOpere.\n\"In ordine cronologico:\""}
{"id": "2865902", "revid": "1543377", "url": "https://it.wikipedia.org/wiki?curid=2865902", "title": "San Antonio (Le\u00f3n Cort\u00e9s)", "text": "San Antonio \u00e8 un distretto della Costa Rica facente parte del cantone di Le\u00f3n Cort\u00e9s, nella provincia di San Jos\u00e9."}
{"id": "2865907", "revid": "110157", "url": "https://it.wikipedia.org/wiki?curid=2865907", "title": "Steinkirchen (Bassa Sassonia)", "text": "Steinkirchen \u00e8 un comune di 1.613 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di L\u00fche.\nLa chiesa dei Santi Nicola e Martino conserva un pregevole organo monumentale."}
{"id": "2865909", "revid": "93556", "url": "https://it.wikipedia.org/wiki?curid=2865909", "title": "Balje", "text": "Balje \u00e8 un comune di 1.068 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Nordkehdingen."}
{"id": "2865911", "revid": "486946", "url": "https://it.wikipedia.org/wiki?curid=2865911", "title": "Le sorelle Bandiera", "text": ""}
{"id": "2865912", "revid": "110157", "url": "https://it.wikipedia.org/wiki?curid=2865912", "title": "Krummendeich", "text": "Krummendeich \u00e8 un comune di 476 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Nordkehdingen."}
{"id": "2865916", "revid": "767487", "url": "https://it.wikipedia.org/wiki?curid=2865916", "title": "Proposizione comparativa latina", "text": "La proposizione comparativa \u00e8 la subordinata circostanziale che svolge la funzione del complemento di paragone in relazione alla sua reggente.\nIn Latino esse si distinguono in due gruppi: le comparative reali e quelle ipotetiche. Le prime hanno il verbo principalmente all'indicativo e possono essere di uguaglianza, di minoranza, di maggioranza e di identit\u00e0 (o differenza). Le ipotetiche indicano un paragone fra la loro reggente, hanno il modo congiuntivo e rappresentano un'azione ipotetica.\nLe comparative reali.\nUna proposizione comparativa reale mette a confronto due fatti sicuramente veri e per questo motivo, in genere, ha il verbo all'indicativo, mentre un eventuale congiuntivo potrebbe essere usato con alcune espressioni particolari.\nLe comparative di uguaglianza.\nLe comparative reali di uguaglianza in Latino sono introdotte dalle seguenti particelle correlative:\ntam... quam, tantus... quantus, tantum... quantum, tanto... quanto, tamquam... sic, ita... ut, sic... ut, talis... qualis, tot... quot, quemadmodum... eodem modo, eo... quo (con i comparativi di aggettivi e avverbi)\nLe comparative di identit\u00e0 (o differenza).\nLe comparative di identit\u00e0 o differenza sono introdotte dalle congiunzioni ac e atque e contengono espressioni come:aequus ac..., uguale a...; alius ac..., diverso da...; contrarius ac..., contrario a...; idem ac... o idem + pronome relativo, il medesimo che...; par ac..., pari a...; similis ac..., simile a...; dissimilis ac..., dissimile da...; aliter ac..., diversamente da...; aeque, pariter, perinde ac..., ugualmente a...; contra ac..., contrariamente a...; similiter ac..., similmente a...; secus ac..., diversamente da...\nLe comparative di maggioranza e minoranza.\nNelle proposizioni che reggono le comparative di maggioranza e minoranza \u00e8 presente un aggettivo o un avverbio al grado comparativo o un verbo che indichi un confronto.\nLe proposizioni introdotte da maior quam ut... (troppo grande per...) o maior quam e un pronome relativo hanno sempre il verbo al congiuntivo.\nLe comparative introdotte da potius quam..., piuttosto che...; magis quam..., pi\u00f9 che...; citius quam..., pi\u00f9 rapidamente che...; saepius quam..., pi\u00f9 spesso che... hanno il verbo all'indicativo quando indicano un fatto che non si avvera, mentre quando mettono a confronto due fatti entrambi possibili, di cui uno \u00e8 preferibile, richiedono il verbo al congiuntivo.\nLe comparative ipotetiche.\nComparative ipotetiche di forma implicita.\nLa comparativa ipotetica pu\u00f2 presentarsi anche in forma implicita, con un participio o un ablativo assoluto.\nes. Tamquam semper victuri vivitis. (Sen.) Vivete come se foste destinati a vivere per sempre."}
{"id": "2865917", "revid": "110157", "url": "https://it.wikipedia.org/wiki?curid=2865917", "title": "Oederquart", "text": "Oederquart \u00e8 un comune di 1.165 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Nordkehdingen."}
{"id": "2865919", "revid": "2074539", "url": "https://it.wikipedia.org/wiki?curid=2865919", "title": "Universit\u00e0 di Bristol", "text": "L'Universit\u00e0 di Bristol (in inglese \"University of Bristol\"), nel sistema accademico del Regno Unito, \u00e8 una delle cosiddette \"\"red brick\" universities\". Ha ricevuto il suo Royal Charter nel 1909, anche se l'istituzione che ne fu antesignana, l'\"University College\", era attivo gi\u00e0 dal 1876.\nRettori.\nWinston Churchill (1929-1965)"}
{"id": "2865920", "revid": "219355", "url": "https://it.wikipedia.org/wiki?curid=2865920", "title": "Detection limit", "text": ""}
{"id": "2865922", "revid": "219355", "url": "https://it.wikipedia.org/wiki?curid=2865922", "title": "Limit of detection", "text": ""}
{"id": "2865923", "revid": "110157", "url": "https://it.wikipedia.org/wiki?curid=2865923", "title": "Wischhafen", "text": "Wischhafen \u00e8 un comune di 3.052 abitanti della Bassa Sassonia, in Germania.\nAppartiene al circondario (\"Landkreis\") di Stade (targa STD) ed \u00e8 parte della comunit\u00e0 amministrativa (\"Samtgemeinde\") di Nordkehdingen."}
{"id": "2865924", "revid": "767487", "url": "https://it.wikipedia.org/wiki?curid=2865924", "title": "Burweg", "text": "Burweg \u00e8 un comune di 1.012 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten."}
{"id": "2865925", "revid": "287204", "url": "https://it.wikipedia.org/wiki?curid=2865925", "title": "Estorf (Stade)", "text": "Estorf \u00e8 un comune di 1.445 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten."}
{"id": "2865928", "revid": "110157", "url": "https://it.wikipedia.org/wiki?curid=2865928", "title": "Heinbockel", "text": "Heinbockel \u00e8 un comune di 1.513 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten."}
{"id": "2865929", "revid": "647919", "url": "https://it.wikipedia.org/wiki?curid=2865929", "title": "Commissario europeo per il Multilinguismo", "text": ""}
{"id": "2865930", "revid": "110157", "url": "https://it.wikipedia.org/wiki?curid=2865930", "title": "Kranenburg (Bassa Sassonia)", "text": "Kranenburg \u00e8 un comune di 763 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten.\nFrazioni.\nIl comune di Kranenburg \u00e8 composto da due paesi, Kranenburg e Brobergen."}
{"id": "2865934", "revid": "1573940", "url": "https://it.wikipedia.org/wiki?curid=2865934", "title": "Campichoetidae", "text": "Campichoetidae , \u00e8 una piccola famiglia di insetti dell'ordine dei Ditteri (Brachycera: Cyclorrhapha: Acalyptratae). L'identit\u00e0 di questa famiglia non \u00e8 pienamente condivisa, in quanto alcune fonti, a tutt'oggi, sostengono la collocazione storica di questi ditteri nei Diastatidae.\nDescrizione.\nAdulto.\nGli adulti sono moscerini simili, insieme ai Diastatidae, alle pi\u00f9 familiari drosofile. Hanno corpo di piccole dimensioni, lungo 2-4 mm, di forma compatta e con livrea di tonalit\u00e0 scure, con pigmentazioni varie secondo la specie.\nIl capo presenta triangolo frontale meno evidente rispetto ai Diastatidae, comprendente il triangolo ocellare. La chetotassi, simile a quella dei Diastatidae, \u00e8 composta da setole lunghe e robuste. Le setole fronto-orbitali sono rappresentate da due o tre paia di orbitali differenziate nello sviluppo o nell'inclinazione: in tutta la famiglia \u00e8 presente un paio di orbitali lunghe e proclinate e, pi\u00f9 internamente e posteriormente, un paio di setole lunghe e reclinate; in \"Campichoeta\" \u00e8 presente anche un terzo paio di setole brevi e reclinate, disposte anteriormente rispetto alle altre. La regione postfrontale presenta due paia di setole verticali robuste, le esterne divergenti e le interne pi\u00f9 lunghe e convergenti, un paio di ocellari lunghe e proclinate e un paio di postocellari incrociate. La chetotassi cefalica \u00e8 completata da brevi setole postoculari e genuali e da un paio di robuste vibrisse. Le antenne sono relativamente brevi, di tipo aristato, inclinate verso il basso. Hanno scapo e pedicello piuttosto ridotti, primo flagellomero oblungo, con apice tronco, arista relativamente lunga, rivestita da due serie di peli molto brevi. L'apparato boccale, di tipo lambente-succhiante, non presenta caratteristiche di rilievo.\nIl torace \u00e8 moderatamente convesso e presenta una chetotassi simile a quella dei Diastatidae. Il mesoscuto e i calli omerali sono ricoperti da numerosi peli radi, disposti su file regolari, ai si aggiungono le setole lunghe e robuste: per ogni lato sono presenti due setole dorsocentrali, una acrosticale prescutellare, due scutellari, una omerale, due notopleurali, due sopralari (una presuturale e una postsuturale), due postalari. Le pleure sono glabre, ad eccezione dell'episterno ventrale: questo \u00e8 provvisto di due setole dirette verso l'alto, quella anteriore pi\u00f9 breve e situata a met\u00e0 del margine superiore, quella posteriore posizionata a met\u00e0 del margine posteriore. A differenza dei Diastatidae, l'episterno dorsale \u00e8 glabro e non presenta setole. Le zampe sono relativamente brevi e presentano una diffusa pubescenza. Fra gli annessi tricoidei particolari si evidenziano una o pi\u00f9 setole sulle coxe e una o pi\u00f9 setole dorso-apicali su tutte le tibie. Sui femori anteriori \u00e8 presente una fila ventrale di processi spinosi in entrambi i sessi, mentre sono del tutto assenti formazioni simili nei femori posteriori dei maschi, contrariamente a quanto si rileva nei Diastatidae.\nLe ali sono relativamente ampie, con lobo anale e alula di maggior sviluppo rispetto ai Diastatidae. La costa si estende fino alla terminazione della media e presenta solo la frattura subcostale. La subcosta \u00e8 completa ma con tratto terminale debole e confuso con il ramo anteriore della radio. La radio si divide in tre rami, con ramo anteriore breve e rami del settore radiale lunghi, la media \u00e8 indivisa e la cubito divisa in due rami. Di questi, il ramo CuA2 \u00e8 breve e angolato e confluisce sulla prima anale. Vena A1+CuA2 breve e incompleta. Vene radio-mediale (rm), medio-cubitale basale (bm-cu) e medio-cubitale discale (dm-cu) presenti, le prime due brevi, la terza pi\u00f9 o meno lunga quanto il tratto terminale del ramo CuA1: in \"Euthychaeta\", infatti, la vena dm-cu ha una posizione pi\u00f9 distale rispetto a quella assunta nell'ala di \"Campichoeta\". Presenti e ben delimitate la cellula discale (dm), la seconda basale (bm) e la cup: la prima \u00e8 piuttosto lunga, in particolare in \"Euthychaeta\", le altre sono piccole e confinate nella parte basale dell'ala. La cellula cup, in particolare, ha un apice acuto per la conformazione angolata della vena CuA2.\nL'addome \u00e8 lungo e cilindrico, composto da sei uriti apparenti. Nel maschio, gli uriti terminali sono piccoli e si ripiegano sotto l'addome, dando un profilo arrotondato all'estremit\u00e0 dell'addome. Nella femmina, la parte terminale dell'addome \u00e8 affusolata, con gli uriti terminali organizzati a formare un breve ovopositore di sostituzione parzialmente retrattile. Carattere morfoanatomico di particolare importanza ai fini tassonomici \u00e8 la presenza di un paio di un paio di spermateche fortemente sclerificate oltre ad un ricettacolo ventrale debolmente sclerificato. Questo carattere si differenzia dai Diastatidae, che presentano invece un ricettacolo ventrale fortemente sclerificato e sono invece privi di spermateche sclerificate.\nStadi giovanili.\nLa conoscenza degli stadi giovanili \u00e8 incerta, in quanto si dispone di una sintetica descrizione di una larva che Hennig (1952) attribu\u00ec alla specie \"Campichoeta punctum\". Di questo esemplare non si hanno tuttavia informazioni sulla provenienza e sull'effettiva identificazione. La larva \u00e8 apoda e priva di appendici e aree ambulacrali.\nBiologia.\nSecondo Hennig (1952) la presunta larva di \"Campichoeta punctum\" si svilupperebbe nel legno marcescente, ma non si hanno segnalazioni relative ad associazioni degli adulti con questo substrato, perci\u00f2 \u00e8 probabile che il regime dietetico sia genericamente saprofago.\nGli adulti frequentano ambienti forestali umidi e si rinvengono generalmente nella vegetazione bassa. Non si hanno informazioni in merito al regime dietetico e al comportamento.\nSistematica e filogenesi.\nL'inquadramento sistematico dei Campichoetidae \u00e8 controverso. Storicamente, questo gruppo sistematico \u00e8 stato per lungo tempo compreso nella famiglia dei Diastatidae e tale inquadramento ha trovato, pi\u00f9 recentemente, un supporto anche dalla cladistica. Tuttavia negli ultimi decenni si \u00e8 diffuso l'orientamento di separare i Campichoetidae dai Diastatidae, per quanto questa interpretazione non sia del tutto condivisa.\nFino agli anni settanta era pressoch\u00e9 condivisa l'accezione estesa della famiglia dei Diastatidae, comprendente i generi \"Diastata\", \"Campichoeta\" ed \"Euthychaeta\" e il genere estinto \"Pareuthychaeta\". Griffiths (1972), in base alle caratteristiche delle spermateche e del ricettacolo ventrale, spost\u00f2 il genere \"Diastata\" negli Ephydridae e istitu\u00ec la nuova famiglia Campichoetidae, comprendente gli altri generi dei Diastatidae \"sensu lato\".\nLa revisione sistematica di Griffiths non trov\u00f2 alcun supporto per lungo tempo: Hennig (1973) consider\u00f2 la famiglia dei Diastatidae \"sensu lato\" come gruppo monofiletico. Papp (1984) tratt\u00f2 la famiglia dei Diastatidae \"sensu lato\" ripartendola in due sottofamiglie, Campichoetinae e Diastatinae. McAlpine (1987, 1989) respinse la tesi di Griffiths sostenendo la monofilia dei Diastatidae \"sensu lato\" sulla base di varie autapomorfie alternative.\nNegli stessi anni, Chandler (1987) propose il mantenimento del genere \"Diastata\" nella famiglia Diastatidae \"sensu stricto\" e lo spostamento degli altri generi in una famiglia distinta, Campichoetidae.\nL'impostazione tassonomica di McAlpine (1987, 1989) ha trovato supporto da parte di Stackelberg (1988), Barraclough (1992), Evenhuis (1994), Oosterbroek (1998), Sabrosky (1999), Yeates &amp; Wiegmann (2005, 2007), che in modo pi\u00f9 o meno esplicito adottano un'accezione estesa della famiglia Diastatidae. L'inquadramento della famiglia Diastatidae \"sensu lato\" ricorre inoltre nel Tree of Life Web Project, nel BioSystematic Database of World Diptera, nel Biological Library e nel catalogo della fauna italiana di Stoch.\nA favore dell'impostazione di Chandler (1987) si sono mostrati invece Grimaldi (1990), Sidorenko (1992), Papp (2005), Papp \"et al.\" (2006), M\u00e1ca (2006, 2009), i quali hanno formalmente distinto i Campichoetidae dal genere \"Diastata\". Lo stesso Chandler, nel Manual of Palaearctic Diptera (1998), rafforza la sua tesi entrando nel merito della divergenza con lo schema di McAlpine e tratta i Campichoetidae come famiglia distinta. La distinzione fra Diastatidae e Campichoetidae ricorre nell'Integrated Taxonomic Information System e nel catalogo di Fauna Europaea. Va comunque precisato che il catalogo Fauna Europaea si avvale della consulenza scientifica di Chandler per la sezione relativa ai Diastatidae e ai Campichoetidae.\nDal punto di vista filogenetico i lavori pi\u00f9 significativi, nella letteratura pi\u00f9 recente, sono quelli di McAlpine (1989) e Grimaldi (1990), fra i quali si evidenzia una netta divergenza in merito alla definizione delle relazioni nell'ambito dell'intera superfamiglia degli Ephydroidea, oltre alla posizione dei Diastatidae \"sensu stricto\" in rapporto ai Campichoetidae e agli Ephydridae. In sostanza, l'albero filogenetico di Grimaldi giustifica lo scorporo dei Campichoetidae dai Diastatidae, mentre quello di McAlpine sostiene l'aggregazione in un'unica famiglia:\nGeneri e specie.\nLa famiglia comprende solo 13 specie viventi, classificate in due generi, oltre a due specie fossili, a loro volta classificate in un genere estinto:\nCome si \u00e8 detto, la famiglia comprende anche il genere estinto \"Pareuthychaeta\" , con le due specie fossili \"P. electrica\" , e \"P. minuta\" (). Entrambi i fossili sono stati rinvenuti nell'ambra baltica e risalgono al periodo corrispondente alla fine dell'Eocene e all'inizio dell'Oligocene.\nDistribuzione.\nI Campichoetidae hanno una distribuzione prevalentemente paleartica con estensione dell'areale alle regioni orientale, neartica e afrotropicale. Non si hanno invece segnalazioni in merito alla presenza della famiglia nell'ecozona neotropicale e in quella australasiana. Per quanto concerte il genere \"Campichoeta\", una sola specie, \"C. griseola\", ha distribuzione oloartica; altre cinque specie hanno il loro areale esclusivamente nel Paleartico e solo una esclusivamente nel Neartico. Il quadro della distribuzione \u00e8 completato dalla presenza di tre specie nella regione orientale e due nella regione afrotropicale. L'unica specie del genere \"Euthychaeta\" \u00e8 invece esclusivamente paleartica.\nIn Europa sono presenti entrambi i generi, con sette specie: oltre ad \"E. spectabilis\" sono infatti presenti tutte le specie paleartiche (\"C. fumigata\", \"C. grandiloba\", \"C. obscuripennis\", \"C. punctum\" e \"C. zernyi\") e l'oloartica \"C. griseola\".\nIn Italia sono segnalate solo quattro specie: \"C. griseola\", \"C. obscuripennis\", \"C. punctum\" e \"E. spectabilis\". Nessuna specie \u00e8 segnalata nell'Italia insulare."}
{"id": "2865939", "revid": "287204", "url": "https://it.wikipedia.org/wiki?curid=2865939", "title": "Richard Greene", "text": ""}
{"id": "2865941", "revid": "110157", "url": "https://it.wikipedia.org/wiki?curid=2865941", "title": "Oldendorf (Bassa Sassonia)", "text": "Oldendorf \u00e8 un comune di 2.860 abitanti della Bassa Sassonia, in Germania. Appartiene al circondario di Stade ed \u00e8 parte della Samtgemeinde Oldendorf-Himmelpforten."}
{"id": "2865942", "revid": "767487", "url": "https://it.wikipedia.org/wiki?curid=2865942", "title": "Liscio (film)", "text": "Liscio \u00e8 un film del 2006 diretto da Claudio Antonini con Laura Morante, la cui interpretazione le frutt\u00f2 una candidatura ai David di Donatello 2007 come miglior attrice protagonista.\nTrama.\nRaul (Umberto Morelli) \u00e8 un ragazzino delle medie che nasce in una famiglia di musicisti di liscio. Il nonno \u00e8 un fisarmonicista (che muore all'inizio del film) e la madre Monica (Laura Morante) canta in un complesso. Lei \u00e8 insoddisfatta della sua carriera, vorrebbe poter cantare canzoni sue, e per di pi\u00f9 la sua vita \u00e8 circondata da numerosi uomini che la mattina dopo cercano di fare amicizia col figlio.\nLui vorrebbe pi\u00f9 stabilit\u00e0 per sua madre e gli viene cos\u00ec l'idea di farla fidanzare col suo professore di musica Medri (Antonio Catania) ma tutti i suoi tentativi falliscono. In pi\u00f9 litiga col suo migliore amico Giovanni perch\u00e9 sparla della madre. \u00c8 cos\u00ec frustrato dalla situazione che si immerge in mare e si prende la polmonite. Nelle tre settimane di convalescenza rinsalda l'amicizia con Manuela e Milhaus, rifiuta le visite di Giovanni e scopre che la madre esce col prof. Medri.\nPoi ritorna in classe felice ma Giovanni gli fa vedere sulla sua videocamera che Medri si bacia con la prof.ssa d'inglese. A quel punto se la prende pure con la madre e il professore.\nPer\u00f2 poi la sera del debutto come cantante della madre, mentre lei \u00e8 in preda al panico e sembra aver perso la voce, Raul si rende conto di quanto bene le vuole, anche se non riusciva mai a dirglielo, e si fa vedere da lei che comincia a cantare.\nAlla fine arriva l'estate, i malumori sono finiti, Giovanni si \u00e8 fatto perdonare e Manuela \u00e8 sempre presente."}
{"id": "2865943", "revid": "116894918", "url": "https://it.wikipedia.org/wiki?curid=2865943", "title": "Ian Brennan", "text": "\u00c8 noto soprattutto per aver co-ideato le serie televisive \"Glee\" e \"Scream Queens\".\nBiografia.\nBrennan concep\u00ec l'idea di \"Glee\" basandosi sulla sua esperienza quando era membro della High School Prospect. Mike Novick, un produttore televisivo e un amico di Brennan, diede allo scrittore e produttore Ryan Murphy un esemplare del copione di Brennan. Murphy fece alcune modifiche e lo rese una serie televisiva della FOX. Murphy e Falchuk divennero produttori esecutivi del Glee, mentre Brennan fu il co-produttore esecutivo e Novick il produttore."}
{"id": "2865944", "revid": "162719", "url": "https://it.wikipedia.org/wiki?curid=2865944", "title": "Classe Kronshtadt (incrociatore)", "text": ""}
{"id": "2865946", "revid": "1776051", "url": "https://it.wikipedia.org/wiki?curid=2865946", "title": "In the Night (Dream Evil)", "text": "In the Night \u00e8 il quinto album in studio del gruppo musicale svedese heavy metal Dream Evil, pubblicato nel 2010 da Century Media, e il primo della band a presentare Daniel Varghamne come chitarrista solista in sostituzione di Mark Black.\nNella traccia \"The Ballad\" viene presentata la vita nella band in vena molto ironica e viene citato il primo batterista della band Snowy Shaw (\"It doesn't matter where you go, he's always there/That fucking Snowy Shaw\").\n\"The Unchosen One\" \u00e8 la terza parte di una storia iniziata con \"The Chosen Ones\" (\"Dragonslayer\") e \"Chosen Twice\" (\"The Book of Heavy Metal\")."}
{"id": "2865947", "revid": "162719", "url": "https://it.wikipedia.org/wiki?curid=2865947", "title": "Classe Kronshtadt (cacciasommergibili)", "text": ""}
{"id": "2865949", "revid": "30860516", "url": "https://it.wikipedia.org/wiki?curid=2865949", "title": "University of Bristol", "text": ""}
{"id": "2865951", "revid": "30860521", "url": "https://it.wikipedia.org/wiki?curid=2865951", "title": "Bristol University", "text": ""}
{"id": "2865952", "revid": "1318658", "url": "https://it.wikipedia.org/wiki?curid=2865952", "title": "Paris Barclay", "text": "\u00c8 diventato uno dei pi\u00f9 ricercati registi televisivi dirigendo oltre 100 episodi di serie televisive come \"NYPD Blue\", \"E.R. - Medici in prima linea\", \"The West Wing\", ', \"Lost\", \"The Shield\", \"Dr. House\", \"Law &amp; Order\", \"Detective Monk\", \"Numb3rs\", \"City of Angels\", \"Cold Case\" e pi\u00f9 di recente \"The Mentalist\", \"Sons of Anarchy\", ', \"The Good Wife\", \"In Treatment\", e \"Glee\".\nCarriera.\nDopo la laurea, ha lavorato in pubblicit\u00e0. \u00c8 poi passato alla regia e produzione di video musicali. In seguito ha diretto una grande variet\u00e0 di episodi di serie televisive. \u00c8 stato anche produttore della serie \"Cold Case\". Ha inoltre diretto alcuni film cinematografici come \"Un ragazzo veramente speciale\"."}
{"id": "2865956", "revid": "767487", "url": "https://it.wikipedia.org/wiki?curid=2865956", "title": "The Girl Strikers", "text": "The Girl Strikers \u00e8 un cortometraggio muto del 1912. Non si conosce il nome del regista. Il film fu prodotto dalla Kalem Company. Distribuito in sala dalla General Film Company il 14 giugno 1912, il film era interpretato da Tom Moore e da Lottie Pickford.\nProduzione.\nIl film fu prodotto dalla Kalem Company.\nDistribuzione.\nDistribuito in sala dalla General Film Company il 14 giugno 1912."}
{"id": "2865958", "revid": "339392", "url": "https://it.wikipedia.org/wiki?curid=2865958", "title": "Jeon I-Gyeong", "text": ""}
{"id": "2865959", "revid": "174925", "url": "https://it.wikipedia.org/wiki?curid=2865959", "title": "Augusto Bazzino", "text": "Biografia.\nChiamato alle armi per gli obblighi di leva nel gennaio del 1937, fu arruolato nella Marina militare nella categoria mar\u00f2-autista e prest\u00f2 servizio, sino al congedo, nel deposito CREM di La Spezia. Richiamato in servizio nel giugno del 1940, fu di nuovo destinato alla base di La Spezia. Alla notizia dell'armistizio, rifiutando di aderire alla Repubblica Sociale Italiana, si diede alla fuga aderendo ai GAP e ai SAP delle Brigate d'assalto \"Garibaldi\" operanti nel Savonese.\nNominato comandante di distaccamento, nel marzo del 1945, divenne comandante della brigata Sambolini. Morto il 28 aprile 1945, la Citt\u00e0 di Savona ricevette in suo onore, il 26 luglio 1950, dal Presidente della repubblica Luigi Einaudi la medaglia d'oro al Valor Militare con la seguente motivazione: \n\u00abValoroso combattente della libert\u00e0, fu tra i primi e tra i migliori organizzatori e animatori della lotta partigiana. Le innumerevoli ed ardite azioni di sabotaggio, il leggendario coraggio in tanti combattimenti e la risolutezza dimostrata in dure e difficili circostanze di guerra, gli procurarono larga e chiara fama tra i combattenti della Liguria. Nei giorni della insurrezione generale, combattendo alla testa dei suoi uomini venne gravemente ferito e sul letto di morte mantenne patriottico ed esemplare contegno. Savona 28 aprile 1945\u00bb\nIntitolazioni a memoria.\nAd oggi si registrano, in Savona, una via e una Cooperativa di facchinaggio intitolate alla memoria di Augusto Bazzino."}
{"id": "2865960", "revid": "767487", "url": "https://it.wikipedia.org/wiki?curid=2865960", "title": "Into the Jungle", "text": "Into the Jungle \u00e8 un cortometraggio muto del 1912 prodotto dalla Kalem Company. Nei titoli di testa non compare il nome del regista. Distribuito in sala dalla General Film Company il 31 maggio 1912, il film era interpretato da Tom Moore e da Lottie Pickford.\nProduzione.\nIl film fu prodotto dalla Kalem Company nel 1912.\nDistribuzione.\nDistribuito dalla General Film Company, il film -un cortometraggio in una bobina - usc\u00ec nelle sale statunitensi il 31 maggio 1912."}
{"id": "2865961", "revid": "162719", "url": "https://it.wikipedia.org/wiki?curid=2865961", "title": "Classe Libau", "text": ""}
{"id": "2865963", "revid": "368946", "url": "https://it.wikipedia.org/wiki?curid=2865963", "title": "Piero Nelli (poeta)", "text": ""}
{"id": "2865966", "revid": "767487", "url": "https://it.wikipedia.org/wiki?curid=2865966", "title": "The Gent from Honduras", "text": "The Gent from Honduras \u00e8 un cortometraggio muto del 1912 prodotto dalla Kalem Company e diretto da George LeSoir, un regista che proveniva dal teatro. Distribuito in sala dalla General Film Company il 29 maggio 1912, il film era interpretato da Tom Moore e da Eileen Errol. L'attrice gir\u00f2 tre film per la Kalem, tutti nel 1912.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche degli Stati Uniti il 29 maggio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Luxor, Egypt\"."}
{"id": "2865967", "revid": "729019", "url": "https://it.wikipedia.org/wiki?curid=2865967", "title": "Namer", "text": "Il Namer (in ebraico: \u05e0\u05de\"\u05e8) \u00e8 un veicolo trasporto truppe prodotto in Israele per l'IDF utilizzando lo scafo del Merkava Mark IV. Il Namer \u00e8 stato sviluppato per le forze armate israeliane ed \u00e8 entrato in servizio nel 2008 con il corpo corazzato israeliano.\nSviluppo.\nIn seguito all'esperienza accumalata nel corso degli anni nel convertire carri Centurion e T-55 in veicoli per il trasporto di truppe e in veicoli adatti per il genio militare, quali i carri Puma in dotazione al genio militare israeliano, apparve evidente ai vertici delle forze armate israeliane che anche i carri Merkava Mk1 prossimi al ritiro potessero essere convertiti in veicoli adatti a trasportare la fanteria. Lo sviluppo di questa nuova generazione di veicoli corazzati inizi\u00f2 di conseguenza nei primi anni novanta. Ci\u00f2 nonostante il progresso nello sviluppo di queste nuove unit\u00e0 specialmente nella prima met\u00e0 degli anni novanta fu limitato principalmente in seguito alla scarsit\u00e0 di fondi a disposizione. In seguito agli scontri tra l'IDF e diverse fazioni palestinesi a partire dal 2004, che rilevarono l'inadeguatezza dei M113 e della loro scarsa protezione, lo sviluppo del Namer apparve nuovamente urgente e il progetto inizialmente quasi accantonato torn\u00f2 al centro dell'attenzione dei vertici militari. Nonostante fosse stata valutata la possibilit\u00e0 di acquistare veicoli di produzione estera quale lo Stryker, si prefer\u00ec l'acquisto di produzione nazionale.\nI primi prototipi furono quindi realizzati a partire dal 2004 utilizzando gli scafi del Merkava Mk1 e furono forniti alla 84\u00aa Brigata di fanteria \"Givati\" a partire dal 15 febbraio 2005 per essere valutati. Nel 2006 i prototipi furono quindi presentati al pubblico. Nonostante il veicolo non fosse stato impiegato nel conflitto in Libano nel corso del 2006, le perdite subite dalle forze armate israeliane confermarono nuovamente la necessit\u00e0 dell'introduzione di un nuovo veicolo corazzato protetto. Di seguito nel corso del 2007 fu riportato che i primi 15 veicoli sarebbero stati forniti a partire dal 2008 e che complessivamente sarebbero state acquistate oltre 100 unit\u00e0. Allo stesso tempo fu anche confermato che tutti i veicoli sarebbero stati ricavati da scafi di nuova costruzione del Merkava MkIV mentre non si sarebbero riconvertiti i carri Merkava delle prime generazioni. Nel marzo del 2008 fu quindi presentato al pubblico il primo Namer ad entrare in servizio con le forze armate israeliane. Sempre nel corso del 2008 fu anche riportato che il Namer fu assemblato con parti provenienti dagli Stati Uniti, contrariamente a quanto si era affermato in precedenza che questi veicoli corazzati sarebbero stati costruiti esclusivamente in Israele."}
{"id": "2865969", "revid": "399", "url": "https://it.wikipedia.org/wiki?curid=2865969", "title": "Al-quds", "text": ""}
{"id": "2865973", "revid": "767487", "url": "https://it.wikipedia.org/wiki?curid=2865973", "title": "The Pilgrimage", "text": "The Pilgrimage \u00e8 un cortometraggio muto del 1912. Il nome del regista non viene riportato nei titoli del film: il soggetto \u00e8 tratto dal poema di Heinrich Heine.\nDistribuito in sala dalla General Film Company il 17 maggio 1912, il film - un cortometraggio in una bobina - era interpretato da Tom Moore e da Lottie Pickford.\nProduzione.\nIl film venne prodotto dalla Kalem Company.\nDistribuzione.\nDistribuito nelle sale cinematografiche USA dalla General Film Company il 17 maggio 1912."}
{"id": "2865975", "revid": "2231414", "url": "https://it.wikipedia.org/wiki?curid=2865975", "title": "LogMeIn Hamachi", "text": "LogMeIn Hamachi \u00e8 un sistema per la creazione e la gestione di VPN sull'infrastruttura LogMeIn. \nIl software per l'utente finale \u00e8 disponibile in versione shareware e freeware (con delle limitazioni). Esso permette di stabilire un collegamento diretto tra due computer anche in presenza di NAT, in molti casi senza dover riconfigurare quest'ultimo. Attualmente \u00e8 disponibile per Windows, macOS e Linux (in versione beta per processori con architettura ARM).\nI computer che sono collegati tramite il software Hamachi risultano virtualmente collegati nella stessa LAN, per cui tutte le applicazioni progettate per lavorare nella rete fisica funzionano con esso. Inoltre, ogni computer pu\u00f2 operare come server in questa rete LAN virtuale. Consente di accedere a tutte le funzioni di una normale VPN oltre a funzioni di tunneling via relay su server propri in caso di NAT restrittivo.\nCaratteristiche di sicurezza.\nIl sistema Hamachi, come gi\u00e0 detto, comprende i server di mediazione (mediation server) gestiti dal venditore e i peer client, cio\u00e8 i nodi finali del sistema. L'unico compito dei server \u00e8 quello di tracciare la posizione dei nodi client, e di fornire i servizi di mediazione necessari per stabilire una connessione diretta peer-to-peer tra due utenti. Una volta stabilito il tunnel tra i due client, nessun'altra informazione attraverser\u00e0 i server, e i client comunicheranno unicamente tra di loro. Quando un peer \u00e8 attivo, esso stabilisce una connessione TCP con uno dei server disponibili; una volta stabilita la connessione con il server, il peer inizia a scambiare informazioni con il server in base al protocollo Hamachi, per registrarsi e sincronizzarsi con tutti gli altri peer client (utenti) attivi e registrati nei server.\nIl client Hamachi \u00e8 identificato dal suo indirizzo IP Hamachi (Hamachi network address), composto da nome e password. L'indirizzo viene assegnato quando il client si connette per la prima volta al server di mediazione, e rimane invariato fino a quando l'account del client esiste nel sistema Hamachi. Il client genera anche una coppia di chiavi RSA (RSA key pair), che user\u00e0 per l'autenticazione durante la sequenza di registrazione. La chiave pubblica viene inviata al server una volta, durante la prima connessione quando viene creato il nuovo account. Per la registrazione nel sistema, il client spedisce il suo indirizzo IP Hamachi e usa la sua chiave privata per firmare il challenge del server. Il server verifica la firma ricevuta dal client e autentica quest'ultimo.\nOgni server di mediazione possiede una coppia di chiavi RSA. La chiave pubblica \u00e8 distribuita insieme al pacchetto di installazione, quindi il client ne \u00e8 in possesso ancora prima di connettersi per la prima volta al sistema. Quando il client si connette al server di mediazione, annuncia quale identit\u00e0 il server dovrebbe avere. Se il server possiede l'identit\u00e0 richiesta dal client, la sequenza di registrazione inizia. Nell'ultimo messaggio di questa sequenza il server spedisce una firma dei dati del client e questo conferma l'identit\u00e0 del server al client. Non appena il client si connette al server di mediazione avviene uno scambio di chiavi. Questo scambio produce del materiale di codifica utilizzato per generare le chiavi per codificare e autenticare tutti i messaggi relativi agli altri protocolli. I messaggi sono cifrati con l'algoritmo AES a chiave simmetrica e autenticati tramite indirizzo MAC. Ogni messaggio \u00e8 numerato con un identificatore unico, in modo da prevenire gli attacchi replay. La suite di crittografia predefinita di Hamachi \u00e8 la seguente: Diffie-Hellman group 2048-bit MODP, AES-256 CBC mode e HMAC-SHA1-96. Specifica gli algoritmi impiegati e i relativi parametri utilizzati per lo scambio delle chiavi, per ottenere le chiavi e per la cifratura dei messaggi.\nHamachi utilizza il protocollo Diffie-Hellman per lo scambio delle chiavi con i seguenti parametri:\n \u00b7 Il numero primo p=22048-21984-1+264x{[21918p]+124476}, e il\n corrispettivo valore in esadecimale \u00e8:\n FFFFFFFF FFFFFFFF C90FDAA2 2168C234 C4C6628B 0DC1CD1\n 29024E08 8A67CC74 020BBEA6 3B139B22 514A0879 8E3404DD\n EF9519B3 CD3A431B 302B0A6D F25F1437 4FE1356D 6D51C245\n E485B576 625E7EC6 F44C42E9 A637ED6B 0BFF5CB6 F406B7ED\n EE386BFB 5A899FA5 AE9F2411 7C4B1FE6 49286651 ECE45B3D\n C2007CB8 A163BF05 98DA4836 1C55D39A 69163FA8 FD24CF5F\n 83655D23 DCA3AD96 1C62F356 208552BB 9ED52907 7096966D\n 670C354E 4ABC9804 F1746C08 CA18217C 32905E46 2E36CE3B\n E39E772C 180E8603 9B2783A2 EC07A28F B5C55DF0 6F4C52C9\n DE2BCBF6 95581718 3995497C EA956AE5 15D22618 98FA0510\n 15728E5A 8AACAA68 FFFFFFFF FFFFFFFF.\n \u00b7 Il generatore g \u00e8 2.\nL'algoritmo AES viene utilizzato con una chiave di cifratura di 256 bit per cifrare e proteggere la comunicazione tra i peer Hamachi. Per garantire l'integrit\u00e0 dei messaggi scambiati tra i peer, Hamachi utilizza l'algoritmo HMAC-SHA1-96.\nDettagli del protocollo.\nIl client si connette al server di mediazione e invia a esso un messaggio HELO, nel quale saranno inseriti i parametri di sicurezza della connessione (crypto suite, fingerprint della chiave pubblica del server, valori Diffie-Hellman). A questo messaggio il server risponde\nHELO OK inviando i propri valori Diffie-Hellman. In seguito a questo scambio di messaggi il client e il server di mediazione generano il materiale per la cifratura. Per registrarsi nel sistema Hamachi, il client invia un messaggio AUTH al server di mediazione inserendo i parametri necessari per la sua\nautenticazione da parte del server di mediazione, che vedremo pi\u00f9 nel dettaglio nei paragrafi seguenti. Se l'autenticazione va a buon fine il\nserver risponde con AUTH OK. A questo punto, se l'autenticazione \u00e8 andata a buone fine, il client \u00e8 registrato nel sistema Hamachi e pu\u00f2 comunicare con qualsiasi altro client Hamachi attivo che fa parte della stessa VPN.\nHELO.\nIl client si connette al server e invia il seguente messaggio:\n \"HELO CryptoSuite ServerKfp Ni Gi\"\n \u00b7 CryptoSuite: contiene il valore 1 per la crypto suite predefinita;\n \u00b7 SeverKfp: contiene il fingerprint esadecimale di tipo OpenSSH,\n ottenuto dall'hash calcolato con SHA1 della chiave pubblica del\n server di mediazione. Il fingerprint viene utilizzato per evitare che un\n attaccante si sostituisca al server di mediazione, prevenendo gli\n attacchi man-in-the-middle;\n \u00b7 Ni: nonce di 1024 bit del client, ovvero una stringa di bit casuali, che\n contribuiscono alla generazione del materiale per la cifratura;\n \u00b7 Gi: contiene l'esponente pubblico Diffie-Hellman del client.\nUna volta ricevuto il messaggio di HELO dal client, se il server possiede una chiave pubblica che combacia con il campo ServerKfp, esso risponde al client inviando il seguente messaggio:\n \"HELO OK Nr Gr\"\n \u00b7 Nr: nonce di 1024 bit del server di mediazione;\n \u00b7 Gr: contiene l'esponente pubblico di Diffie-Hellman del server di\n mediazione.\nKEYMAT.\nA questo punto sia il client che il server calcolano il valore riservato di Diffie-Hellman, e con esso generano il materiale per la cifratura:\n \"KEYMAT=T1\" | T2 | T3 |\u2026\n T1=prf(K, Ni | Nr | 0x01)\n T2=prf(K, T1 | Ni | Nr | 0x02)\n T3=prf(K, T2 | Ni | Nr | 0x03)\n \u00b7 K: rappresenta il valore segreto di Diffie-Hellman condiviso;\n \u00b7 prf: \u00e8 l'algoritmo HMAC-SHA1.\nTutti i successivi messaggi sono cifrati con la chiave Ke e sono autenticati utilizzando la chiave Ka; entrambe le chiavi sono ottenute dalla KEYMAT. Nel caso in cui si utilizzi la cryptosuite predefinita, la chiave che utilizza i primi 256 bit della KEYMAT mentre la chiave Ka utilizza i seguenti 160 bit. Prima di cifrare un messaggio il mittente aggiunge il padding ad esso, in modo che la lunghezza del messaggio da cifrare e inviare sia multipla del blocco che l'algoritmo di cifratura utilizza; nel caso della cryptosuite predefinita la grandezza del blocco \u00e8 di 128 bit.\nSuccessivamente un vettore di inizializzazione (IV) casuale viene generato e il messaggio da inviare viene cifrato. In coda al messaggio cifrato risultante viene aggiunto l'IV mentre in testa viene inserito un ID del messaggio, rappresentato da un numero di 32 bit monotonicamente crescente. Se il messaggio viene inviato utilizzando il protocollo TCP\n, sar\u00e0 aggiunto ad esso anche un campo size di 32 bit,\nmentre se il messaggio viene inviato con UDP (figura 3.2) sar\u00e0 aggiunto in testa un campo SPI di 32 bit. Infine viene calcolato un HMAC\nsull'intero messaggio e viene aggiunto ad esso. A questo punto il messaggio pu\u00f2 essere inviato in rete.\nRegistrazione.\nDopo aver instaurato una connessione con il server remoto ed aver condiviso tutte le informazioni necessarie per la cifratura e l'autenticazione, il client necessita la registrazione all'interno del sistema. La registrazione avviene tramite l'invio del seguente messaggio:\n \"AUTH Identity Signature (CryptoSuite | Ni | Nr | Gi | Gr, Kpri_cli)\"\n \u00b7 Identity: rappresenta l'indirizzo Hamachi a 32 bit che identifica\n univocamente il client; questo indirizzo viene assegnato al client\n quando si connette per la prima volta al sistema Hamachi;\n \u00b7 Signature: rappresenta l'hash ottenuto con SHA1 della\n concatenazione del valore rappresentante la cryptosuite, dei nonce e\n degli esponenti Diffie-Hellman pubblici del client e del server, cifrato\n con Kpri_cli, cio\u00e8 con la chiave privata del client.\nUna volta ricevuto l'AUTH inviatogli dal client, il server utilizza il campo\nIdentity per localizzare l'account del client, ottenendo in questo modo la\nsua chiave pubblica e verificando la signature ricevuta.\nSe la signature ricevuta \u00e8 corretta il server di mediazione risponde con:\n \"AUTH OK Signature (Nr | Ni | Gr | Gi, Kpri_srv)\"\n \u00b7 Signature: viene creata utilizzando la chiave privata del server\n Kpri_srv che corrisponde con il campo ServerKfp contenuto nel\n messaggio di HELO inviato dal client al momento della connessione;\nCome abbiamo visto anche il campo CryptoSuite viene compreso nell'hash di autenticazione; questo avviene a partire dalla versione\n1.0.0.52 del software client per Windows.\nTraffico peer-to-peer.\nUna volta che il server di mediazione realizza il tunnel tra i due peer\nHamachi, esso genera una coppia di numeri casuali SPI di 32 bit. La\ncoppia di numeri SPI \u00e8 utilizzata per etichettare il traffico in transito tra\ni due peer Hamachi; un SPI identifica il traffico in una direzione, mentre il\nsecondo SPI identifica il traffico nella direzione opposta.\nQuando un client riceve un pacchetto UDP cifrato riconosce il peer\ntramite il valore SPI contenuto nel pacchetto, ottiene la chiavi\ncrittografiche e procede con l'autenticazione e la decifratura.\nLe chiavi per la comunicazione peer-to-peer sono ottenute in maniera\ndifferente a seconda della versione del software client. Nelle versioni\nmeno recenti, ovvero dalla versione 0.9.9.5 e versioni pi\u00f9 vecchie, la\nKEYMAT veniva ricevuta direttamente dal server di mediazione, il quale\nla generava in modo casuale.\nTutte le versioni pi\u00f9 recenti, a partire dalla versione 0.9.9.6, eseguono in\nmaniera autonoma lo scambio delle chiavi per generare la KEYMAT.\nPer prima cosa i peer scelgono chi dovr\u00e0 iniziare lo scambio delle chiavi,\nconfrontando i valori SPI del tunnel l'uno con l'altro. Il peer che possiede\nil valore SPI pi\u00f9 basso di ritorno sar\u00e0 l'iniziatore.\nL'iniziatore invier\u00e0:\n \"KE1 Ni Gi\"\n \u00b7 Ni: contiene il nonce di 1024 bit dell'iniziatore;\n \u00b7 Gi: contiene l'esponente pubblico di Diffie-Hellman dell'iniziatore.\nIl peer iniziatore continuer\u00e0 ad inviare il messaggio KE1 con un intervallo\ndi N millisecondi, fino a quando non ricever\u00e0 una risposta.\nIl messaggio di risposta \u00e8 il seguente:\n \"KE2 Nr Gr Signature(Nr | Ni | Gr | Gi, Kpri_r)\"\n \u00b7 Nr: nonce di 1024 bit del rispondente;\n \u00b7 Gr: esponente pubblico di Diffie-Hellman del rispondente;\n \u00b7 Signature: viene realizzata con la chiave privata del rispondente.\nIl rispondente invia solo i valori Nr e Gr, non deriva ancora la chiave\npeer-to-peer da Ni e Gi in quanto non pu\u00f2 essere ancora certo\ndell'identit\u00e0 dell'iniziatore, poich\u00e9 quest'ultimo non si \u00e8 ancora\nautenticato.\nRicevuto KE2 l'iniziatore verifica la Signature e deriva da questa le chiavi\npeer-to-peer con lo stesso meccanismo della generazione ed estensione\ndella KEYMAT nel caso della comunicazione tra client e server.\nQuindi l'iniziatore replica con:\n \"KE3 Ni Gi Signature(Ni | Nr | Gi | Gr, Kpri_i)\"\nIl rispondente verifica la Signature, deriva le sue chiavi peer-to-peer e\nrisponde con un messaggio fittizio (dummy message) cifrato\nall'iniziatore per indicare che la fase di scambio delle chiavi \u00e8 terminata\ncon successo. Il messaggio fittizio \u00e8 un messaggio vuoto il cui unico\nscopo \u00e8 quello di segnalare che la fase di scambio \u00e8 terminata.\nCome avviene per il messaggio KE1 l'iniziatore continua a reinviare il\nmessaggio KE3 periodicamente finch\u00e9 non riceve una risposta.\nPer poter verificare la Signature dei nodi durante la fase di scambio delle\nchiavi, il client deve avere la chiave pubblica del nodo, che pu\u00f2 essere\nottenuta in due modi: o richiedendola dal server di mediazione, o\nricevendola attraverso un altro canale e installandola manualmente.\nPer la sicurezza degli utenti \u00e8 buona cosa sottoporre le chiavi pubbliche\nad una verifica manuale per assicurarsi della loro autenticit\u00e0.\nFunzionamento.\nL'installazione del software Hamachi (nel testo faremo riferimento alla\nversione 1.0.1.3 per windows) \u00e8 molto semplice. Infatti \u00e8 sufficiente\navviare il setup e seguire le istruzioni che compaiono a video; il software\ninstallato \u00e8 pronto per essere utilizzato, senza particolari configurazioni o\nsettaggi.\nDurante il primo avvio, il client Hamachi si connette al server di\nmediazione che fornisce ad esso il suo indirizzo IP Hamachi. Questo indirizzo IP del tipo\n5.xxx.xxx.xxx \u00e8 l'identificativo univoco del client all'interno del sistema\nHamachi, e rimane tale fino a quando il client sar\u00e0 registrato all'interno\ndel sistema; questa classe di indirizzi \u00e8 riservata dall'IANA, ma\nattualmente non \u00e8 utilizzata nel dominio di indirizzamento di Internet.\nOgni client stabilisce e mantiene una connessione di controllo tramite\nTCP con il gruppo dei server di mediazione. Se il tentativo di\nconnessione tramite TCP dovesse fallire, il client Hamachi tenta una\nconnessione al server tramite il protocollo SSL.\nUna volta stabilita la connessione con il server, il client inizia la\nsequenza di autenticazione, che autentica il client al server e viceversa,\nseguita da un processo di discovery e di sincronizzazione. Il discovery\nviene utilizzato per determinare la topologia della connessione ad\ninternet del client, in particolare per verificare la presenza di NAT e\ndispositivi firewall sul percorso verso Internet. Il processo di\nsincrornizzazione fornisce al client una panoramica della propria rete\nprivata in sincronia con gli altri membri della rete. Quando un membro\ndella rete diventa online od offline, il server di mediazione avvisa gli altri\nmembri della rete di questo evento e d\u00e0 istruzione rispettivamente di\nstabilire un tunnel con il nuovo peer, oppure di eliminare il tunnel\nprecedentemente creato.\nQuando tutti i membri della rete privata sono stati localizzati attraverso il\nserver di mediazione, la comunicazione diventa completamente peer-topeer\ne avviene utilizzando UDP come protocollo di trasporto; da questo\nmomento in poi nessun'altra informazione appartenente alla rete privata\nattraverser\u00e0 i server di mediazione.\nCome abbiamo gi\u00e0 visto i client Hamachi sono identificati mediante il\nloro indirizzo IP Hamachi; la traduzione di questo indirizzo in un indirizzo\nIP valido avviene quando il tunnel tra due peer viene realizzato. Solo a\nquesto punto i due peer conoscono l'indirizzo IP reale del peer\nall'estremit\u00e0 opposta del tunnel; naturalmente questo avviene solamente\nsotto il controllo del server di mediazione, e solo se i peer fanno parte di\nalmeno una rete comune.\nPer stabilire un tunnel tra una coppia di peer, Hamachi impiega una\ntecnica di NAT traversal assistita dal server, simile alla tecnica UDP hole\npunching. I dettagli sul funzionamento della tecnica impiegata da\nHamachi non sono stati resi pubblici, per cui ci limitiamo a descrivere\nbrevemente l'UDP hole punching per capirne il funzionamento. Siano A\ne B due host, N1 e N2 sono i due dispositivi NAT e S \u00e8 il server pubblico\ncon un indirizzo IP globalmente raggiungibile. I passaggi svolti sono i\nseguenti:\n 1. A e B iniziano una comunicazione con S; i dispositivi NAT N1 e N2\n creano le regole di traduzione UDP e assegnano dei numeri di porta\n temporanei;\n 2. il server S ritrasmette questi numeri di porta agli host A e B;\n 3. A e B connettono i loro rispettivi dispositivi NAT direttamente alla\n porta assegnata in precedenza; i dispositivi NAT utilizzano le regole\n di traduzione precedentemente create e scambiano pacchetti tra A e\n B.\nIl client Hamachi crea una interfaccia di rete virtuale che \u00e8\nsoggetta alle regole del firewall che protegge il computer.\nQuesta interfaccia di rete virtuale \u00e8 usata per intercettare il traffico VPN\nin uscita e per immettere il traffico in entrata. Il traffico in uscita spedito\ndal sistema operativo verso questa interfaccia viene consegnato al\nsoftware client, il quale lo cifra, lo autentica e lo spedisce al peer di\ndestinazione attraverso la comunicazione UDP stabilita tra i peer. Le\nstesse operazioni avvengono in senso opposto.\nHamachi utilizza i driver TUN/TAP per creare l'interfaccia di rete virtuale.\nQuesti driver permettono infatti di creare delle periferiche di rete virtuali,\nma diversamente dalle periferiche di rete che sono controllate\ndirettamente dalle schede di rete, i pacchetti spediti da o verso i\ndispositivi TUN/TAP vengono spediti da o verso programmi software, nel\nnostro caso verso il client Hamachi.\nHamachi nei Videogiochi.\nTramite Hamachi \u00e8 possibile giocare in modalit\u00e0 LAN su giochi conosciuti e meno conosciuti come ad esempio Minecraft o Rake.\nConnessioni alternative.\nIl software Hamachi cerca sempre di stabilire una connessione diretta tra\ndue peer. Il tempo impiegato per stabilire la maggior parte di queste\nconnessioni \u00e8 di solito al di sotto di pochi secondi, ma in alcuni rari casi il\ntempo impiegato pu\u00f2 essere di alcuni minuti. Quando la connessione\ndiretta \u00e8 stata stabilita il traffico segue il percorso pi\u00f9 breve possibile e\ncon la migliore qualit\u00e0 di connessione, in termini di larghezza di banda e\ndi latenza.\nQuando Hamachi non riesce a stabilire una connessione diretta,\ncercher\u00e0 di stabilire una connessione attraverso uno dei relay Hamachi.\nUn relay \u00e8 un computer dedicato connesso ad Internet, gestito dalla ditta\nHamachi, il cui unico scopo \u00e8 quello di inoltrare tutto il traffico di rete tra\ndue peer, facendo da tramite nella comunicazione.\nDal momento che il traffico viaggia attraverso un percorso lungo, la\nlatenza delle connessioni tramite relay \u00e8 maggiore delle connessioni\ndirette. La velocit\u00e0 della connessione invece dipende dal tipo di\ncomputer relay utilizzato; i due tipi di velocit\u00e0 sono le seguenti:\n \u00b7 relay low-speed: connette una coppia di peer Hamachi sui quali \u00e8\n installata la versione gratuita del software, che non sono in grado di\n stabilire una connessione diretta. Tutte le versioni precedenti alla\n 1.0.0.62 richiedono che l'impiego dei computer relay sia scelto tramite\n una opzione; in tutte le versioni successive questa funzionalit\u00e0 \u00e8\n automatica;\n \u00b7 relay high-speed: connette un peer Hamachi su cui \u00e8 installata la\n versione Premium, cio\u00e8 la versione a pagamento, ad un altro\n qualsiasi peer appartenente alla sua rete.\nPoich\u00e9 il traffico scambiato tra due peer attraversa i computer relay\npossono sorgere dei dubbi sulla riservatezza della comunicazione.\nRicordiamo per\u00f2 che la comunicazione tra due client Hamachi viene\nprotetta tramite cifratura, e che solo i client conoscono le chiavi di\ncifratura, per cui il relay non ha la possibilit\u00e0 di violare la segretezza delle\ninformazioni che gestisce.\nDifferenze tra le versioni free e Premium.\nIl software client Hamachi \u00e8 disponibile in due versioni: versione free e\nversione Premium. La versione Premium richiede l'acquisto di una\nlicenza Premium da installare sul computer, il cui costo varia da poco\nmeno di 3$ a circa 5$ al mese. Le variazioni del costo della licenza\nPremium sono dovute alla durata della licenza, che pu\u00f2 essere mensile,\nsemestrale od annuale, e al numero di licenze che sono acquistate.\nEntrambe le versioni del client sono soggette ad un numero massimo di\nutenti per rete, ed ogni client pu\u00f2 essere membro di un numero limitato\ndi reti. Nel caso della versione free il numero massimo di utenti per rete\n\u00e8 16, ed il client pu\u00f2 essere membro al massimo di 64 reti, incluse quelle\ndi cui \u00e8 proprietario. Per la versione Premium i limiti sono invece di 256\nmembri per rete, e lo stesso valore possiede il limite di reti a cui pu\u00f2\nappartenere un client, comprese le reti di cui \u00e8 proprietario.\nOgni client che vuole unirsi ad una rete deve inserire una password di\nrete valida, la quale deve essere non vuota \u00e8 che pu\u00f2 essere modificata\ndal proprietario della rete o da un amministratore. La versione Premium\npermette per\u00f2 ad un peer qualsiasi di unirsi ad una rete senza dover\ninserire alcuna password di rete, solamente conoscendone il nome.\nLa versione Premium consente di bloccare la rete, cio\u00e8 previene che\nnuovi client cerchino di unirsi alla rete; questo per\u00f2 non modifica tutti gli\naltri settaggi di controllo degli accessi. Inoltre ogni nuovo membro non\ndisporr\u00e0 di un accesso completo alle risorse della rete fino a che non\nricever\u00e0 l'approvazione da parte del proprietario o di uno degli\namministratori.\nUn proprietario o un amministratore pu\u00f2 espellere un client dalla rete di\ncui \u00e8 membro, ma ci\u00f2 non impedisce ai client rimossi dalla rete di riunirsi\nad essa. La versione Premium aggiunge la possibilit\u00e0 di vietare ad un\nclient di unirsi alla rete; la rete \u00e8 in grado di preparare una lista, la lista di\nban, che contiene l'elenco dei client Hamachi che non possono unirsi ad\nessa sotto alcune condizioni. La lista di ban \u00e8 gestita dal proprietario\ndella rete o da uno degli amministratori.\nIl proprietario di una rete pu\u00f2 assegnare ad uno o a pi\u00f9 membri della\nrete i privilegi di amministratore, inoltre il proprietario pu\u00f2 gestire la lista\ndei privilegi assegnati agli amministratori di rete:\n \u00b7 impostare la password di rete;\n \u00b7 bloccare la rete e modificare le impostazioni di accesso;\n \u00b7 approvare o respingere le richieste di client che intendono unirsi alla\n rete;\n \u00b7 espellere membri dalla rete;\n \u00b7 vietare o consentire l'accesso ai membri della rete;\n \u00b7 impostare dei messaggi di benvenuto e di annuncio.\nLa possibilit\u00e0 di scegliere degli amministratori di rete \u00e8 possibile solo con\nla versione Premium, ed inoltre un amministratore pu\u00f2 essere scelto\nsolo se possiede un account Premium.\nLa versione Premium consente ad un proprietario o ad un\namministratore di impostare dei messaggi di benvenuto e di annuncio\nper la rete. Un messaggio di benvenuto \u00e8 spedito automaticamente ad\nun nuovo membro della rete quando esso si collega per la prima volta\nalla rete privata, ed \u00e8 molto utile per diffondere le politiche e le norme di\nrete. Un messaggio di annuncio \u00e8 inviato ad ogni membro di rete ed \u00e8\nutile per fare degli annunci, come per esempio la modifica della politica\ndi rete.\nCome abbiamo pi\u00f9 volte ripetuto la comunicazione tra i client Hamachi \u00e8\ncifrata; per migliorare il rendimento di una rete Hamachi la versione\nPremium permette di disabilitare la cifratura, rendendo lo scambio delle\ninformazioni in chiaro. La comunicazione non cifrata pu\u00f2 avvenire solo\ntra client Hamachi Premium, mentre la comunicazione tra un client\nPremium e un client free, e tra una coppia di client free rimarr\u00e0 cifrata\ncome sempre.\nHamachi consente lo scambio di messaggi istantanei tra i peer che sono\nonline, ovvero tra i peer che sono connessi alla rete di cui fanno parte.\nLa versione Premium d\u00e0 anche la possibilit\u00e0 di scambiare messaggi\nistantanei tramite server quando i client sono offline, e non sono\nconnessi alla rete; per poter usufruire di questa funzionalit\u00e0 entrambi i\nclient devono aver installata la versione Premium.\nHamachi consente di scambiare messaggi istantanei di rete, ovvero\npermette a tutti i membri online di una rete di scambiarsi messaggi tra\nloro in una sorta di chat pubblica; la versione free del client limita questa\nfunzionalit\u00e0 alla sola ricenzione di messaggi di rete, e non ne permette\nl'invio.\nAbbiamo gi\u00e0 visto che nel caso in cui Hamachi non riesca a stabilire una\nconnessione diretta tra due peer, questi vengono messi in\ncomunicazione tramite un relay. La versione free supporta solo i relay\nlow-speed, mentre la versione Premium supporta anche i relay highspeed,\nche permettono comunicazioni a velocit\u00e0 maggiore e con latenza\ninferiore ai relay low-speed.\nHamachi pu\u00f2 essere eseguito come servizio di sistema; questo \u00e8\nnecessario quando Hamachi \u00e8 in esecuzione su un server o in\nconfigurazioni che implicano l'autenticazione in un dominio Windows. La\nversione Premium consente di eseguire il client come servizio di sistema\ntramite una opzione, mentre per la versione free l'impostazione dovr\u00e0\nessere fatta manualmente.\nIn aggiunta, per gestire il traffico tra due client, Hamachi pu\u00f2 essere\nconfigurato per permettere l'accesso remoto a computer di una LAN su\ncui non \u00e8 in esecuzione o su cui non pu\u00f2 essere eseguito il client\nHamachi. Questa caratteristica, disponibile sia con la versione free e\nPremium del client, essenzialmente permette il tunneling di qualsiasi\ntraffico mediante una connessione peer-to-peer Hamachi.\nUn'applicazione possibile di Hamachi consiste nel suo impiego come\nweb proxy. In questa configurazione un client Hamachi svolge la\nfunzione di web proxy che fornir\u00e0 l'accesso ad Internet agli altri client,\nche dovranno configurare il loro browser web per accedere ad Internet\ntramite il web proxy. In questo modo il traffico web sar\u00e0 protetto tra il\nclient e il web proxy. La versione free possiede un limite massimo di 2.5\nMB di traffico che pu\u00f2 attraversare il proxy; raggiunto il limite massimo,\nper azzerare il contatore \u00e8 necessario riconnettere il client proxy al\nsistema.\nAlternative.\nAlternative gratuite.\nRadmin VPN\nAltre alternative.\nZeroTier\nGameRanger"}
{"id": "2865978", "revid": "1543377", "url": "https://it.wikipedia.org/wiki?curid=2865978", "title": "San Jos\u00e9 (Alajuela)", "text": "San Jos\u00e9 \u00e8 un distretto della Costa Rica facente parte del cantone di Alajuela, nella provincia di Alajuela."}
{"id": "2865980", "revid": "767487", "url": "https://it.wikipedia.org/wiki?curid=2865980", "title": "The Thief (film 1912 Lawrence)", "text": "The Thief \u00e8 un cortometraggio muto del 1912 diretto da Edmund Lawrence.\nIl film, prodotto dalla Kalem Company e distribuito nelle sale dalla General Film Company il 22 luglio 1912, ha come interpreti Tom Moore e Hazel Neason.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec in sala negli Stati Uniti il 22 luglio 1912."}
{"id": "2865983", "revid": "110157", "url": "https://it.wikipedia.org/wiki?curid=2865983", "title": "Carrizal (Costa Rica)", "text": "Carrizal \u00e8 un distretto della Costa Rica facente parte del cantone di Alajuela, nella provincia di Alajuela."}
{"id": "2865988", "revid": "110157", "url": "https://it.wikipedia.org/wiki?curid=2865988", "title": "Capistrano (Italia)", "text": "Capistrano (\"Capistr\u00e0nu\" in calabrese) \u00e8 un comune italiano di abitanti della provincia di Vibo Valentia in Calabria.\nOrigini del nome.\nL'etimologia avrebbe tre ipotesi. Per E. Barillaro deriverebbe da \"vincastro\", per il capistranese Padre Concezio Galloro (1916-1979) dal greco \"Capistikon\" (sto sotto il monte, ossia Coppari 961 mslm), per il capistranese Giovanni Manfrida (1914-2009) da \"capestro\" con riferimento al rapporto di sudditanza che i residenti avevano verso i Padri basiliani che in Capistrano avevano un convento (toponimo: \"Capisticum\" nel 1211).\nMonumenti e luoghi d'interesse.\nNella chiesa madre di Capistrano, di stile tardo barocco, si trovano varie statue lignee policrome di pregio del Settecento e Ottocento, il pregevole cenotafio ed il sepolcro del 1770 (in marmo bianco di Carrara) del nobile Pietro Bongiorno, il dipinto \"Il Battesimo di Ges\u00f9 nel fiume Giordano\", attribuito fin dal 1966 al noto pittore francese Pierre-Auguste Renoir, giunto qui nel dicembre 1881, su invito del prete capistranese don Giacomo Rizzuti, conosciuto a Napoli, favorito anche dal fatto che doveva recarsi a Palermo per fare il ritratto a Wagner. La facciata della chiesa madre ha tre porte bronzee istoriate.\nAi margini della strada comunale \"Montagna\", si trova la statua di Cristo Redentore. Pi\u00f9 a monte una millenaria e meravigliosa foresta di faggi, abeti, pini, castagni, con aree picnic, fontane, fiumi e torrenti.\nInfrastrutture e trasporti.\nIl comune \u00e8 attraversato dalla Strada statale 110 di Monte Cucco e di Monte Pecoraro e dalla strada provinciale 47."}
{"id": "2865997", "revid": "775504", "url": "https://it.wikipedia.org/wiki?curid=2865997", "title": "Dalnoboyshiki", "text": "Dalnoboyshiki (\"\u0414\u0430\u043b\u044c\u043d\u043e\u0431\u043e\u0439\u0449\u0438\u043a\u0438\") \u00e8 una serie televisiva russa.\nDalnoboyshiki \u00e8 la storia di due camionisti, Alexander (interpretato da Vladislav Galkin - \"\u0412\u043b\u0430\u0434\u0438\u0441\u043b\u0430\u0432 \u0413\u0430\u043b\u043a\u0438\u043d\") e Feder (interpretato da Vladimir Gostyukhin - \"\u0412\u043b\u0430\u0434\u0438\u043c\u0438\u0440 \u0413\u043e\u0441\u0442\u044e\u0445\u0438\u043d\")"}
{"id": "2865998", "revid": "767487", "url": "https://it.wikipedia.org/wiki?curid=2865998", "title": "In the Grip of a Charlatan", "text": "In the Grip of a Charlatan \u00e8 un cortometraggio muto del 1913: il nome del regista non \u00e8 riportato dai titoli. Distribuito in sala dalla General Film Company il 7 aprile 1913, il film era interpretato da Tom Moore e da Alice Joyce.\nTrama.\nAnne Sinclair, interessandosi di scienze occulte, cade sotto l'influenza di Swami Baroudi, un fachiro ind\u00f9. Caduta in ipnosi, la ragazza viene indotta a recarsi a casa a prendere tutti i suoi gioielli per consegnarli a Baroudi. Costui, non contento, decide di tenersi anche Anne e la nasconde in casa. Lei, disperata, pensa di uccidersi con un coltello di cui \u00e8 venuta in possesso. Per sua fortuna, Robert, il fidanzato, ritrova nella sua borsetta la carta da visita di Baroudi e, allarmato, conduce dal fachiro i poliziotti che liberano Anne.\nProduzione.\nIl film fu prodotto dalla Kalem Company.\nDistribuzione.\nDistribuito in sala dalla General Film Company il 7 aprile 1913."}
{"id": "2866003", "revid": "729019", "url": "https://it.wikipedia.org/wiki?curid=2866003", "title": "Mary FitzRoy", "text": "Biografia.\nInfanzia.\nI suoi genitori furono Elizabeth Stafford (figlia di Edward Stafford, III duca di Buckingham e Alianore Percy) e Thomas Howard, III duca di Norfolk. Suoi fratelli erano Henry Howard, conte di Surrey (1517-1547) e Thomas Howard (1520-1582).\nMatrimonio e vedovanza.\nSpos\u00f2 Henry FitzRoy, I duca di Richmond e Somerset, figlio di Enrico VIII d'Inghilterra e dell'amante Elizabeth Blount. Il matrimonio dur\u00f2 pochi anni in quanto il consorte si ammal\u00f2 di tubercolosi morendo senza lasciare eredi.\nPrigionia.\nIn seguito quando Catherine Howard (la quinta moglie di Enrico VIII) cadde in disgrazia, la duchessa e la sua famiglia vennero arrestati e brevemente imprigionati nella Torre di Londra."}
{"id": "2866004", "revid": "204012", "url": "https://it.wikipedia.org/wiki?curid=2866004", "title": "Lady Mary Howard", "text": ""}
{"id": "2866005", "revid": "767487", "url": "https://it.wikipedia.org/wiki?curid=2866005", "title": "The Exposure of the Land Swindlers", "text": "The Exposure of the Land Swindlers \u00e8 un cortometraggio muto del 1913 diretto da Kenean Buel e prodotto dalla Kalem Company. Distribuito in sala dalla General Film Company il 1\u00ba aprile 1913, il film era interpretato da William J. Burns e da Alice Joyce.\nTrama.\nI metodi di indagine e le procedure nell'investigazione in un caso criminoso. La versione romanzata di alcuni fatti realmente accaduti: la vicenda \u00e8 ambientata a Washington.\nProduzione.\nProdotto dalla Kalem Company nel 1913.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec in sala il 1\u00ba aprile 1913.\nLancio pubblicitario.\nIl film veniva pubblicizzato puntando sulla notoriet\u00e0 di un famoso investigatore come William J. Burns:&lt;br&gt;"}
{"id": "2866006", "revid": "15756", "url": "https://it.wikipedia.org/wiki?curid=2866006", "title": "Diego Caccia", "text": "Carriera.\nDopo un breve periodo di \"stage\" nella Saeco nel 2004, passa professionista all'inizio del 2006 con il Team Barloworld, nel ruolo di passista e gregario.\nTra gli episodi pi\u00f9 particolari nel 2008, durante la Monte Paschi Eroica, viene investito da un capriolo, cade e si procura la rottura del setto nasale in due punti. L'anno dopo conquista un terzo posto nella quarta tappa del Presidential Cycling Tour of Turkey, unitamente alla seconda posizione nella classifica scalatori e in quella della combattivit\u00e0. In Italia, oltre a correre al Giro d'Italia 2009, ottiene diversi piazzamenti tra cui un nono posto nella Coppa Agostoni e un decimo nella Coppa Bernocchi. Alla Monte Paschi Strade Bianche \u00e8 infine protagonista di una fuga di 180\u00a0km. In chiusura di stagione e in seguito allo scioglimento della squadra britannica, passa al team ISD-Neri.\nNel 2010 si mette in evidenza alla Tirreno-Adriatico, piazzandosi al secondo posto della classifica scalatori, e alla Milano-Sanremo, nella quale \u00e8 protagonista di una fuga di oltre 200 chilometri. Sempre nello stesso anno anche alla classica del Giro di Lombardia tenta la fuga per 200\u00a0km.\nHa ottenuto alcuni piazzamenti ai campionati italiani a cronometro, con il sesto e il settimo posto rispettivamente nel 2008 e 2009, e il primo posto nella cronosquadre del Brixia Tour 2010.\nNel 2010 e nel 2011 aiuta il proprio capitano Giovanni Visconti a vincere per due anni consecutivi il titolo di campione italiano su strada, e raccoglie alcuni piazzamenti in diverse occasioni.\nDopo aver concluso la carriera sportiva collabora e scrive prove tecniche per la rivista mensile \"Ciclismo\" oltre ad essere impiegato sempre nell'ambiente del ciclismo.\n\u00c8 consigliere e membro del direttivo ACCPI Associazione Corridori Ciclisti Professionisti Italiani."}
{"id": "2866013", "revid": "204012", "url": "https://it.wikipedia.org/wiki?curid=2866013", "title": "Mary Howard", "text": ""}
{"id": "2866014", "revid": "767487", "url": "https://it.wikipedia.org/wiki?curid=2866014", "title": "A Streak of Yellow", "text": "A Streak of Yellow \u00e8 un cortometraggio muto del 1913 diretto da Edmund Lawrence. Distribuito in sala dalla General Film Company il 14 aprile 1913, il film era interpretato da Tom Moore e da Alice Joyce.\nTrama.\nCredendo che Evelyn, la fidanzata, sia rimasta sfigurata in un incidente, Charles Cadwell le scrive una lettera dove le comunica che non pu\u00f2 pi\u00f9 sposarla e che deve imbarcarsi per l'Europa. Saputo della lettera, Sidney Worthy, innamorato da sempre di Evelyn, si reca da Cadwell per indurlo a scusarsi con la ragazza. I due uomini vengono alle mani e Cadwell \u00e8 costretto a presentarsi davanti all'ex fidanzata che lo accoglie tutta velata. Si scoprir\u00e0 alla fine che Evelyn non ha subito danni permanenti dall'incidente e Sidney sar\u00e0 ricompensato per il suo amore disinteressato.\nProduzione.\nProdotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale USA il 14 aprile 1913"}
{"id": "2866017", "revid": "767487", "url": "https://it.wikipedia.org/wiki?curid=2866017", "title": "For Her Sister's Sake (film 1913)", "text": "For Her Sister's Sake \u00e8 un cortometraggio muto del 1913: il nome del regista non viene riportato nei titoli. Il film fu prodotto dalla Kalem Company e fu distribuito in sala dalla General Film Company l'11 agosto 1913, interpretato da Tom Moore e da Alice Joyce.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec in sala l'11 agosto 1913.\nTrama.\nJohn Coates \u00e8 un giovane artista in ascesa. Frequenta Margaret Morely, con la quale pensa di fidanzarsi. Ma poi conosce May, la sorella minore di Margaret, e resta affascinato dalla vitalit\u00e0 e dall'esuberanza della ragazza. Si rende conto che quella che provava per Margaret era solo un'infatuazione, mentre ora si \u00e8 innamorato veramente di May che lui non sa essere la sorella della fidanzata. Margaret, che si rende conto che anche la sorella \u00e8 innamorata di John, decide di lasciar libero in campo e inscena la sua morte. John ritrova una canoa vuota con dentro il cappello di Margaret che non si trova pi\u00f9. Passa un anno: May e John si sono sposati. Una sera, mentre tutta la famiglia siede davanti al fuoco, si apre la porta e Margaret entra radiosa in casa. Allora tutti si rendono conto del sacrificio della ragazza."}
{"id": "2866018", "revid": "767487", "url": "https://it.wikipedia.org/wiki?curid=2866018", "title": "The Sneak", "text": "The Sneak \u00e8 un cortometraggio muto del 1913: il nome del regista non viene riportato nei titoli. Distribuito in sala dalla General Film Company il 21 aprile 1913, il film era interpretato da Tom Moore e da Alice Joyce.\nLa piccola Adelaide Lawrence, che interpreta Dolly, all'epoca aveva 8 anni. Nella sua carriera, l'attrice-bambina gir\u00f2 una ventina di film.\nTrama.\nPer avere Elise Dupont, una ragazza che vuole conquistare, Harry Willis non esita a ricorrere a ogni mezzo. Convince John, il fratello minore di Elise, a venire con lui in una casa da gioco. Il ragazzo \u00e8 lusingato per il fatto che un adulto lo consideri alla sua stregua e accetta l'invito ben volentieri. Ma al casino perde tutti i suoi soldi e deve accettare una cambiale. L'incidente \u00e8 scoperto da Arthur Ballard, innamorato di Elise che, per coprire il debito di John, compra segretamente l'obbligazione. La polizia, per\u00f2, fa irruzione nel locale e quando il padre di Elise viene a sapere che Ballard \u00e8 stato arrestato, gli vieta tassativamente di frequentare ancora la sua casa. Willis ritorna alla carica con John, convincendolo a seguirlo una seconda volta nella casa da gioco. E ancora una volta John perde tutto. Il debito viene coperto da Willis, che per\u00f2, alcuni giorni dopo, gli ingiunge di pagarlo. Per estinguere il debito, John partecipa al progetto di un furto a casa del padre. Sar\u00e0 la piccola Dolly, sorella di John e di Elise, a svelare come sono andate le cose a Dupont che dovr\u00e0 rivedere il suo giudizio sul fidanzato della figlia.\nProduzione.\nProdotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale USA il 21 aprile 1913."}
{"id": "2866019", "revid": "1566286", "url": "https://it.wikipedia.org/wiki?curid=2866019", "title": "Pino Mercanti", "text": "Biografia.\nNato a Palermo nel 1911, si trasfer\u00ec a Roma, all'inizio degli anni trenta per entrare nel mondo del cinema come assistente al montaggio e successivamente come aiuto regista.\nNel 1943 la casa di produzione siciliana Sicania-SCP gli offr\u00ec di dirigere il suo primo film, \"All'ombra della gloria\", realizzato quasi interamente nell'isola, sul tema dello sbarco dei Mille. La pellicola venne regolarmente distribuita nelle sale solo nella stagione 1950-51 dopo varie vicissitudini.\nNell'immediato dopoguerra con la casa di produzione Organizzazione filmistica siciliana gir\u00f2 \"Malacarne\", ancora ambientato in Sicilia, con protagonista un pescatore di tonni. Successivamente diresse numerosi altri film, in prevalenza drammatico-sentimentali o di genere cappa e spada. Diresse anche alcuni film interpretati da famosi cantanti degli anni cinquanta come Claudio Villa, Achille Togliani e Katyna Ranieri.\nTermin\u00f2 la carriera di regista nel 1975, con un dramma ambientato a Napoli. Mor\u00ec a Roma nel 1986."}
{"id": "2866023", "revid": "767487", "url": "https://it.wikipedia.org/wiki?curid=2866023", "title": "The Heart of an Actress", "text": "The Heart of an Actress \u00e8 un cortometraggio muto del 1913 prodotto dalla Kalem Company. Distribuito in sala dalla General Film Company il 5 maggio 1913, il film era interpretato da Tom Moore e da Alice Joyce.\nTrama.\nAlice Stewart e i suoi genitori sono molto poveri, ma vengono aiutati caritatevolmente da Jane Thompson, la figlia di un ricco industriale che si guadagna, cos\u00ec, la gratitudine di Alice. La giovane trova lavoro come attrice. Ben presto, diventa una nota attrice. Tra il pubblico, anche Tom Morton, un ammiratore che riesce a farsi presentare alla bella attrice. I due simpatizzano e poi si innamorano. Tom, per la sua nuova fiamma, trascura la fidanzata che non \u00e8 altri che Jane. Costei, non riuscendo a capire l'indifferenza di Tom nei suoi confronti, chiede aiuto a suo padre. L'uomo, leggendo i giornali, viene a sapere che Tom sta per sposare un'attrice. Jane, allora, si reca da Alice per avere una spiegazione con lei: quest'ultima promette di non mettersi pi\u00f9 in mezzo tra Tom e la donna che, a suo tempo, l'ha aiutata.Dopo la recita, quella notte Alice d\u00e0 una cena sul palcoscenico per i membri della compagnia. Tra gli invitati, anche Jane con il padre di Tom. Quando Tom arriva, vede la donna che ama, ubriaca, che gli mostra un assegno con cui dice di essere stata pagata per rinunciare a lui. Il giovane Morton scopre poi, per\u00f2, che l'assegno \u00e8 a vuoto e che il bicchiere di vino \u00e8 ancora intatto. Jane, apprezzando il sacrificio della rivale, porta via dal teatro il padre di Tom, rivendicando il suo amore.\nProduzione.\nIl film fu prodotto dalla Kalem Company nel 1913.\nDistribuzione.\nDistribuito in sala dalla General Film Company il 5 maggio 1913, il film era interpretato da Tom Moore e da Alice Joyce."}
{"id": "2866028", "revid": "767487", "url": "https://it.wikipedia.org/wiki?curid=2866028", "title": "Perils of the Sea", "text": "Perils of the Sea \u00e8 un cortometraggio muto del 1913 diretto da George Melford e Sidney Olcott. Distribuito dalla General Film Company, il film era interpretato da Carlyle Blackwell e da Billie Rhodes.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale statunitensi il 15 novembre 1913."}
{"id": "2866029", "revid": "1714743", "url": "https://it.wikipedia.org/wiki?curid=2866029", "title": "Edvige Sofia di Svezia", "text": "Biografia.\nEdvige Sofia era la figlia di Carlo XI di Svezia, e di sua moglie, la principessa Ulrica Eleonora di Danimarca. Trascorse la maggior parte della sua educazione al Palazzo di Karlberg. Dopo la morte della madre, lei e i suoi fratelli furono posti sotto la custodia di sua nonna. La sua governante era Juliana Schierberg, che fu la sua confidente per tutta la vita. Edvige Sofia era la preferita di sua nonna. A causa dell'influenza di sua nonna, arriv\u00f2 ad accogliere opinioni anti-danesi. Era descritta come bella, appassionata ma dignitosa, e una brava studentessa, in particolare nella pittura. Fu anche notata per essere allegra nella severa corte svedese, e fu notato che suo padre spendeva pi\u00f9 soldi per lei di quanto non fosse normalmente disposto a fare per le altre cose.\nTra il 1697 e il 1699, la politica danese cerc\u00f2 di creare un'alleanza con la Svezia attraverso un doppio matrimonio tra Carlo XII di Svezia e la principessa Sofia Edvige di Danimarca, e il principe Carlo di Danimarca ed Edvige Sofia. Tuttavia, nessuno dei matrimoni fu realizzato.\nMatrimonio.\nIl 12 maggio 1698 a Karlberg si spos\u00f2 contro il suo volere con un suo cugino, Federico IV di Holstein-Gottorp. Dalla loro unione nacque un figlio:\nIl suo matrimonio fu organizzato come parte della tradizionale politica svedese di alleanza con Holstein-Gottorp contro la Danimarca; suo fratello era stato in precedenza destinato a sposare la sorella di Federico, ma lui rifiut\u00f2. Non le piaceva la vita dissoluta di Federico IV, per la quale era conosciuto ancor prima del loro matrimonio.\nVisit\u00f2 l'Holstein-Gottorp nel 1698 e vi rimase per circa un anno. Durante la permanenza di Edvige Sofia a Gottorp, Federico visitava regolarmente le sue amanti ad Amburgo e ne port\u00f2 alcuni anche a Gottorp. La sua Mistress of the Robes, Beata Magdalena Wittenberg, fu coinvolta in una aggressione con un cortigiano che fungeva da magnaccia di Federico, un episodio che si concluse con la perdita della carica di Wittenberg e la richiesta di Edvige Sofia di tornare in Svezia.\nNel 1699 torn\u00f2 in Svezia, dove fu seconda in linea al trono svedese e presunta erede. Risiedeva principalmente a Karlberg. Edvige Sofia era una partecipante entusiasta delle frequenti feste che dominavano la corte di suo fratello per alcuni anni prima della Grande Guerra del Nord, e pass\u00f2 la maggior parte della sua vita alla corte svedese. Il suo matrimonio fu il punto di partenza di una lunga serie di festeggiamenti che durarono fino alla sua partenza, e al suo ritorno, si lanci\u00f2 un'altra serie di festeggiamenti che dur\u00f2 fino allo scoppio della guerra.\nEdvige Sofia era considerata un'influenza politica su suo fratello: il 1 ottobre 1702, il conte Magnus Stenbock affid\u00f2 alla moglie Eva Oxenstierna il compito di usare la sua influenza in parlamento per contattare Edvige Sofia e chiederle di far cessare la guerra e chiedere la pace.\nReggenza.\nAlla morte del marito (avvenuta il 18 ottobre 1702), divenne per poco tempo reggente al titolo reso vacante al posto del figlio, anche se raramente lasciava la Svezia. Lasci\u00f2 gli affari del ducato a Cristiano Augusto di Holstein-Gottorp, lo zio del suo defunto sposo, ma le questioni di grande importanza dovevano essere sempre approvate da lei. Come reggente, Edvige Sofia si assicur\u00f2 che la vecchia politica dell'Holstein-Gottorp fosse mantenuta, con un'alleanza con la Svezia come protezione contro la Danimarca. Questo port\u00f2 a una certa tensione con l'amministrazione del ducato, che stava prendendo in considerazione una diversa alleanza, ma mantenne il controllo della politica e la sua linea fu mantenuta fino alla sua morte senza che ci\u00f2 portasse ad alcun conflitto aperto.\nIn Svezia, ha lavorato per far accettare il figlio come erede al trono svedese. In quanto vedova, fu oggetto di piani per organizzare un nuovo matrimonio politico. Tra i candidati c'erano il principe ereditario di Hannover, cio\u00e8 il futuro re Giorgio II di Gran Bretagna. Tuttavia rifiut\u00f2 un nuovo matrimonio combinato. Era ormai impegnata con il giovane conte di corte Olof Gyllenborg. Conosceva Gyllenborg da prima del suo matrimonio, e dopo la morte della moglie, le fece sapere che era innamorato di lei. Quella relazione era alla conoscenza di tutta la corte e sembra essere stata accettata, sebbene non piacesse molto alla nonna.\nEra il centro della vita sociale e si diceva che tutto il piacere della vita di corte finisse dopo la sua morte. Era una cantante affermata: durante la guerra, appariva come cantante ai concerti a corte, mentre la sorella, Ulrica Eleonora, suonava il clavicembalo. Come sua sorella, chiese ripetutamente a suo fratello il permesso di visitarlo sul campo di battaglia durante la guerra, cosa che era comune a molte altre donne, ma lui rifiutava ogni volta.\nMorte.\nMor\u00ec di vaiolo il 22 dicembre 1708, che contrasse per aver curato suo figlio colpito dalla malattia. Nel luglio del 1709, suo fratello ricevette la notizia della sua morte. Carlo XII rifiut\u00f2 di crederci. I funerali e l'interramento di Edvige Sofia nella chiesa di Riddarholm non si svolsero fino al 1718, dopo la morte di Carlo. Fu temporaneamente sepolta nel 1708, ma il suo funerale fu ritardato in attesa degli ordini del fratello da come doveva essere condotto. Nel 1716, tuttavia, fu sbrigativamente seppellita insieme a sua nonna senza che glielo si chiedesse, poich\u00e9 erano preoccupati che avrebbe insistito per un funerale di un tipo che il paese non poteva pi\u00f9 permettersi. \nQuando mor\u00ec nel 1718 e non lasci\u00f2 eredi maschi al trono, l'unico figlio della defunta Edvige Sofia, il duca Carlo Federico era in linea per succedergli, ma la sorella minore del defunto re, Ulrica Eleonora, prese rapidamente il trono."}
{"id": "2866030", "revid": "228587", "url": "https://it.wikipedia.org/wiki?curid=2866030", "title": "Poggio Santa Maria", "text": "Poggio Santa Maria \u00e8 una frazione dell'Aquila, piccolo centro abitato della provincia dell'Aquila, in Abruzzo, sito nella Conca Aquilana a circa 14\u00a0km dal capoluogo abruzzese, nella III circoscrizione della Citt\u00e0 di L'Aquila.\nStoria.\nIl Castello di \"Sancta Maria de Podium\" contribu\u00ec alla fondazione della citt\u00e0 di L'Aquila, partecipando insieme ad altri Castelli del circondario aquilano alla nascita del nucleo storico cittadino che oggi conosciamo. Da qui proveniva la famiglia che ha dato i natali a Suor Barbara Micarelli.\nGeografia fisica.\nTerritorio.\nPosto sul pi\u00f9 alto di tre colli che dal fondovalle del \"Torrente Raio\" si elevano gradualmente verso i contrafforti pi\u00f9 settentrionali del Monte Orsello (catena montuosa del Sirente-Velino), nel territorio di Lucoli, affacciandosi a ponente sul corso del Raio che scende dalle vicine faggete di Tornimparte, va a costituire le cosiddette \"frazioni alte\" di Sassa, insieme a \"Brecciasecca\", \"Colle Sassa\", \"Collemare\", \"San Martino\" e \"Foce di Sassa\".\nIl paese vecchio, dominato dalla Chiesa di Santa Maria dell'Assunta con i suoi 869 m s.l.m., e dal \"Palazzo Signorile\" che soggiace proprio ai suoi piedi, si adagia lungo il crinale a formare dapprima una sella quasi pianeggiante, per poi gettarsi ripido verso orti, prati, frutteti e vigneti ben soleggiati che degradano verso il fondovalle tornimpartese, fino a spingersi con le ultime case poco al disotto degli 800 m s.l.m., dove lascia definitivamente spazio alle coltivazioni.\nLa recente espansione urbanistica si \u00e8 avuta su \"Colle Romano\", lungo la strada che collega Poggio Santa Maria a Sassa, in direzione di L'Aquila, dove il pendio \u00e8 meno ripido e i collegamenti con il capoluogo abruzzese sono pi\u00f9 agevoli e brevi.\nDopo i tragici eventi del 6 Aprile 2009, il paese vecchio, rimasto inaccessibile per molti mesi, ha subito la perdita di numerose abitazioni, e conseguentemente di molte persone, che tuttavia hanno potuto mantenere la loro dimora a Poggio Santa Maria grazie ai M.A.P. realizzati proprio a \"Colle Romano\", che hanno dato alloggio a una trentina di famiglie, fra le quali alcune provenienti da L'Aquila. Anche la chiesa di Santa Maria dell'Assunta \u00e8 stata duramente colpita dal sisma, pur se non crollando, ma riportando seri danni sia nelle struttura, che nei numerosi ornamenti che ne arricchivano le ampie e solenni navate, il sobrio e maestoso altare, la bianca e severa facciata.\nClima.\nCon riferimento al periodo 1971-2000 (valori stimati) la temperatura media del mese pi\u00f9 freddo, Gennaio, \u00e8 di +2,4\u00a0\u00b0C, mentre il mese pi\u00f9 caldo \u00e8 Luglio con +19,5\u00a0\u00b0C. La temperatura media annua \u00e8 di +10,2\u00a0\u00b0C. Gli estremi positivi superano di poco i +30\u00a0\u00b0C, mentre sotto lo zero si varca la soglia dei -10\u00a0\u00b0C, con possibilit\u00e0 di toccare valori anche di -13/-14\u00a0\u00b0C nelle maggiori ondate di gelo (-14\u00a0\u00b0C il 17/01/1995, -12,5\u00a0\u00b0C il 17/12/2010). \nDalla fine degli anni '90 (estate 1998) gli estremi termici vengono quasi costantemente ritoccati verso l'alto, sbilanciando il termometro verso i picchi positivi pi\u00f9 che verso quelli negativi, superando ormai spesso e ampiamente la soglia dei +30\u00a0\u00b0C, fino a raggiungere i +34/+35\u00a0\u00b0C (picchi di +36\u00a0\u00b0C nell'estate 2007), quando l'alta pressione africana, in sostituzione del consueto anticiclone delle Azzorre, si spinge verso nord ad incendiare lo Stivale, evento questo che negli ultimi anni si \u00e8 ripetuto sempre con maggior frequenza. Gli attuali valori termici di riferimento possono essere approssimativamente rappresentati dalle medie del periodo 2008-2015 , che forniscono una media annua di +11,5\u00a0\u00b0C, con il mese pi\u00f9 freddo, Gennaio, a +3,3\u00a0\u00b0C di media, e il pi\u00f9 caldo, Agosto, a +21,2\u00a0\u00b0C.\nL'accumulo pluviometrico annuo \u00e8 di 1138\u00a0mm (1992-2014), con valori che possono variare da minimi di 800\u00a0mm a massimi di 1500\u00a0mm. Le precipitazioni sono pi\u00f9 frequenti e abbondanti nel tardo autunno (Novembre e Dicembre) e inizio di primavera (Marzo e Aprile), ma frequenti e talvolta intensi sono anche i temporali estivi.\nConsuete sono le precipitazioni nevose, pi\u00f9 probabili da Dicembre ai primi di Marzo, con accumulo medio annuo di 89\u00a0cm (1992-2014). Possibili sono tuttavia le nevicate con accumulo anche nel mese di Aprile, talvolta copiose come recentemente avvenuto nel 21 aprile 1991, con spessori di 20\u00a0cm, e particolarmente pesanti come nella Pasqua 1995, quando fra il 15 e il 16 aprile si misurarono in paese spessori vicini ai 50\u00a0cm.\nUltime nevicate recenti degne di nota sono quelle del Dicembre 1990, quando ci furono al suolo spessori massimi di 55\u00a0cm nella parte alta del paese, e mai inferiori ai 30\u00a0cm dall'11 dicembre al 24 dicembre, con precipitazioni nevose quasi tutti i giorni, e quelle del Febbraio 2005, quando restarono al suolo per quasi l'intero mese circa 30\u201340\u00a0cm di coltre bianca.\nDa citare infine la storica Ondata di freddo del febbraio 2012, quando l'eccezionale nevicata del 3-4 Febbraio ha lasciato al suolo spessori di circa 85\u00a0cm medi, con permanenza del manto nevoso per l'intero mese .\nMonumenti e luoghi di interesse.\nChiesa di San Pietro (Pagliare di Sassa).\nLa chiesa del XIII secolo \u00e8 stata ristrutturata in epoca rinascimentale. La facciata antica conserva il portale a sesto acuto e il campanile a vela. L'interno \u00e8 una sala a navata unica con tracce del transetto nella muratura medievale che precede l'altare a nicchia. Una cappella laterale medievale \u00e8 stata staccata in forma barocca.\nChiesa di Santa Maria Assunta (Poggio Santa Maria di Sassa).\nLa chiesa medievale fu ristrutturata in epoca barocca con la costruzione di una nuova facciata tripartita in pietra, con architrave del portale classicheggiante. L'interno a tre navate \u00e8 staccato in bianco."}
{"id": "2866032", "revid": "339392", "url": "https://it.wikipedia.org/wiki?curid=2866032", "title": "Complementazione proteica", "text": ""}
{"id": "2866042", "revid": "767487", "url": "https://it.wikipedia.org/wiki?curid=2866042", "title": "Ester e il re", "text": "Ester e il re (\"Esther and the King\") \u00e8 un film del 1960 diretto da Raoul Walsh; accreditato, nella versione italiana, a Mario Bava.\nTrama.\nEster, giovane e affascinante ragazza di origine ebrea, \u00e8 costretta a sposare il re di Persia. Afflitta da tale sorte e dalla situazione politica, decide di aiutare il suo popolo.\nProduzione.\nA seguito del successo mediatico di \"Sansone e Dalila\", la Twentieth Century Fox progett\u00f2, a fine anni Cinquanta, di realizzare un film biblico. La casa di produzione si affid\u00f2, pertanto, a Raoul Walsh, regista di \"Ben-Hur\".\nSiccome in Italia il peplum era, all'epoca, il genere di punta, la FOX decise di ambientarlo negli studi di Cinecitt\u00e0. Questa scelta \u00e8 stata compiuta anche per via del famoso sciopero del 1960.\nFranco Prosperi, assistente alla regia, conferm\u00f2 che Mario Bava era incaricato alla fotografia ma che non si occup\u00f2 di dirigere la pellicola. In un dossier di \"Nocturno\", sono state raccolte le testimonianze di Sergio Fantoni e di Renato Rossini che ribadiscono la versione di Prosperi.\nAccoglienza.\n\"Il Morandini\" commenta: \u00abNon manca nessuno dei classici ingredienti del genere biblico-avventuroso: sentimenti con le maiuscole, intrighi, danze lascive, duelli e donne scoperte. C'\u00e8 anche uno sforzo di analisi psicologica\u00bb."}
{"id": "2866051", "revid": "39224", "url": "https://it.wikipedia.org/wiki?curid=2866051", "title": "To Aru Majutsu no Index", "text": ""}
{"id": "2866065", "revid": "15", "url": "https://it.wikipedia.org/wiki?curid=2866065", "title": "Museo civico d'arte contemporanea e pinacoteca Cascella", "text": ""}
{"id": "2866067", "revid": "297802", "url": "https://it.wikipedia.org/wiki?curid=2866067", "title": "The Stains", "text": ""}
{"id": "2866071", "revid": "122256289", "url": "https://it.wikipedia.org/wiki?curid=2866071", "title": "Sabina Vannucchi", "text": "Biografia.\nMoglie dell'attore Bruno Armando, \u00e8 attiva anche in televisione e in radio. Figlia d'arte, ha debuttato nel 1978 con il padre Luigi Vannucchi nel ruolo di Jessica ne \"Il mercante di Venezia\" al Teatro romano di Verona per la regia di Giancarlo Cobelli.\nSuccessivamente ha lavorato, fra gli altri, con Giancarlo Sbragia (\"I Demoni\"), Giorgio Strehler (\"L'anima buona di Sezuan\" - 1980-81), Carlo Cecchi (\"La tempesta\" - 1984, \"Lu curaggio de nu pumpiero napulitano\", di Eduardo Scarpetta), Lamberto Puggelli (\"La lupa\", 1979, con Anna Proclemer), Carlo Battistoni (\"Gli ultimi\", 1983), Patrick Rossi Gastaldi (\"Sangue spezzato\", 1985), Armando Pugliese (\"Risorgimento\"), Maurizio Scaparro (\"Vita di Galileo\", con Pino Micol, 1988), Sandro Sequi (\"La vita che ti diedi\", con Anita Laurenzi) e \"Rapacit\u00e0\" (1988), Gino Zampieri (\"Don Giovanni e Faust\", con Arnoldo Fo\u00e0, 1990), Edoardo Erba (\"Curva cieca\", 1992), Giovanni Lombardo Radice (\"Disse mamma non andare\", di Charlotte Keatley, con Fiorenza Marchegiani ed Elena Cotta, 1994 e 1996), Angelo Longoni (\"Le madri\", 1995), Antonio Calenda (\"Il visitatore\"), Toni Bertorelli (\"Possesso\" di Abraham Yehoshua, con Franca Valeri).\nTra gli ultimi lavori figurano \"Sei personaggi in cerca di autore\" (2005), sempre con la regia di Cecchi, e, per il cinema, collaborazioni con Nanni Moretti, i fratelli Taviani e Gabriele Salvatores.\nPer Rai Radio 2 \u00e8 stata interprete nel 1992 in una produzione del Festival delle ville tuscolane, \"Curva cieca\", di Edoardo Erba, regia di Pamela Villoresi, con Pamela Villoresi, Franco Castellano, Susanna Marcomeni, Bruno Armando, Edoardo Erba, Mario Sala."}
{"id": "2866073", "revid": "92723", "url": "https://it.wikipedia.org/wiki?curid=2866073", "title": "Salterio ginevrino", "text": "Il salterio ginevrino \u00e8 una raccolta di 126 melodie designate per il canto dei 150 salmi della Bibbia e di tre altri cantici biblici, tradotti e composti in forma metrica. Talvolta ci si riferisce ad essi come al \u201cSalterio francese\u201d o \u201cSalterio ugonotto\u201d, dato che originalmente queste melodie erano state designate per il canto di versioni metriche dei salmi in lingua francese.\nComposte per essere usate nell'ambito del culto della chiesa riformata, queste melodie sono diventate influente e significativo retaggio storico di quei cristiani che nel mondo si rifanno alla tradizione riformata o calvinista. Il prof. Paolo Ricca scrive nell'introduzione ai \"Salmi della Riforma\": \nLe melodie del \"Salterio ginevrino\" sono state composte fra il 1539 ed il 1562 nella citt\u00e0 di Ginevra su richiesta e sotto la supervisione di Giovanni Calvino per accompagnare le traduzioni metriche dei salmi in lingua francese. Da allora ad esse non sono state aggiunte altre melodie, sebbene esse siano apparse in diverse forme, spesso alterate ritmicamente. Sono state armonizzate molte volte ed in molti modi, e spesso i testi sono stati usati senza melodia. Fino alla met\u00e0 del XIX secolo queste melodie sono state ampiamente utilizzate nelle chiese riformate del continente europeo, nelle isole britanniche e in America.\nLa seconda edizione della versione Diodati della Bibbia del 1641 contiene in appendice una traduzione in forma metrica dei salmi. Se e come venisse cantata non \u00e8 sicuro. Del \"Salterio ginevrino\" esiste una versione italiana del 1700 diffusa fra le chiese riformate di lingua italiana in Svizzera.\nSuccessive ristampe hanno visto questi salmi gradualmente ridotti di numero e sostituiti in numero sempre maggiore da inni. Le melodie pi\u00f9 popolari del Salterio ginevrino sono state pure usate come base per testi religiosi di tipo diverso.\nIl \"Salterio ginevrino\", e il canto dei salmi in genere nell'ambito del culto, sta conoscendo oggi un risveglio di interesse ed \u00e8 segno della stupefacente vitalit\u00e0 del salterio che cos\u00ec fortemente aveva impresso la preghiera biblica nella spiritualit\u00e0 dei riformati del Cinquecento.\nStoria.\nPrecedentemente alla Riforma protestante, il canto religioso e, in particolare, quello dei salmi, era generalmente eseguito da un gruppo scelto di coristi, non dall'intera assemblea dei fedeli. Giovanni Calvino si persuade della necessit\u00e0 che fosse l'intera assemblea dei fedeli a dover essere coinvolta nel canto di lode come espressione collettiva del culto. Gi\u00e0 nella sua opera \"Istituzione della religione cristiana\" del 1536 Calvino parla dell'importanza non solo del canto comunitario, ma specialmente del canto dei salmi. Pi\u00f9 tardi, negli \"Articoli per l'organizzazione della chiesa e del culto a Ginevra\" del 16 gennaio 1537, Calvino scrive quanto segue: \"\u201c\u00c8 particolarmente utile per l'edificazione della chiesa cantare alcuni salmi nella forma di preghiere pubbliche attraverso i quali si prega Dio o si cantano le sue lodi, cosicch\u00e9 i cuori possano essere incoraggiati e stimolati a fare preghiere simili e a rendere lodi e ringraziamento verso Dio con comune devozione\u201d\". Per questa ragione Calvino desidera che sia creato un libro di canto contenente le parole e la musica dei Salmi, da porre nelle mani di ciascun fedele.\nDopo essere stato costretto ad allontanarsi da Ginevra nel 1538, Calvino risiede a Strasburgo. Si unisce in quella citt\u00e0 alla comunit\u00e0 degli Ugonotti e vi conduce numerosi culti in francese. \u00c8 a Strasburgo che si familiarizza con la versificazione tedesca dei Salmi che, per\u00f2, giudica non di qualit\u00e0 sufficiente per essere riprodotta. Si rivolge cos\u00ec al poeta francese di corte di Navarra, Cl\u00e9ment Marot che gi\u00e0 aveva versificato la maggior parte dei salmi in francese nella prima parte del XVI secolo. Era stato per\u00f2 a Basilea nel 1535 che, forse per la prima volta, Calvino aveva udito cantare i salmi in tedesco contenuti in un innario pubblicato a Strasburgo nel 1526.\nNel 1539 appare la prima edizione del Salterio di Calvino. Porta il titolo: \"Aulcuns Pseaulmes et cantiques mys en chant\" e contiene 22 salmi ed inni, incluse 13 versificazioni di Marot, insieme, pure da destinarsi al canto, il Decalogo, il Cantico di Simeone e il Credo apostolico. La maggior parte di queste melodie corrispondono a quelle in uso a quel tempo nelle chiese riformate tedesche di Strasburgo. Alcune fra queste, probabilmente sono state composte da Wolfgang Dachstein o Matthias Greiter. Di quell'edizione sopravvivono, nell'attuale Salterio ginevrino, i Salmi 1, 2, 15, 32, 33, 36, 51, 67, 68, 69, 103, 114, 115, 130, 137 e 143.\nNel 1541 Calvino ritorna a Ginevra, dove fa pubblicare un nuovo salterio nel 1542. Guillaume Franc, cantore e maestro di musica a Ginevra, contribuisce in questa edizione a numerose melodie, i salmi 6, 8, 19, 22, 24 (usati pure per il 62, 95 e 111), e 38. Cl\u00e9ment Marot si trasferisce a Ginevra nel 1543 ed \u00e8 incaricato da Calvino di creare una versione in rima di tutti i salmi; non \u00e8 per\u00f2 in grado di completarla perch\u00e9 muore dell'autunno del 1544. La sua opera \u00e8 continuata da Teodoro di Beza. L'edizione del 1543 porta il titolo \"La Forme des Prieres et Chantz ecclesiastiques\". Vi appaiono ulteriori melodie composte da Franc (Salmi 138 e 140) come pure da Pierre Certon (Salmo 43).\nNel 1551 appare una nuova edizione del \"Salterio ginevrino\", dal titolo \"Pseaumes octantetrois de David\", con la supervisione di Loys Bourgeois. Non \u00e8 chiaro quante melodie siano state composte da lui, ma si presume generalmente che sue siano la maggior parte delle aggiunte.\nLa versione finale del \"Salterio ginevrino\" \u00e8 stampata nel 1562 con la versione in rima di tutti i 150 salmi. Le ultime 40 melodie sono attribuite ad un certo Maestro Pierre, forse Pierre Davant\u00e8s. Diversi testi vengono emendati o sostituiti e risultano cos\u00ec tutti scritti da Marc e da Beza.\nNella \"Lettera al lettore\" che precede il testo della liturgia di Ginevra del 1543, si legge: Significativo allo sviluppo del Salterio ginevrino \u00e8 il contributo di Claude Goudimel che ne armonizza le melodie a quattro voci (soprano - contralto - tenore - basso), in forma omoritmica. Prima di Goudimel, i Salmi venivano cantati in stile monodico.\nDiffusione nel mondo.\nLe melodie del \"Salterio ginevrino\" sono ancora ampiamente usate nelle chiese di tutto il mondo. In particolare troviamo in numerosi innari quella conosciuta come \u201cil vecchio Salmo 100\u201d o la \u201cDossologia\u201d. La maggior parte delle altre melodie sono ancora usate nelle chiese riformate dell'Olanda, Belgio, Germania, Ungheria, Scozia, Canada, USA, Sud Africa ed Australia.\nNei Paesi Bassi, gi\u00e0 nel 1565 \u00e8 possibile trovare 40 melodie del \"Salterio ginevrino\" nell'innario di Lukas d'Heere, poi riproposte per intero con testo olandese. Dopo il 1773 le chiese riformate olandesi iniziano a cantare queste melodie soltanto con \u201cnote intere\u201d, rimuovendovi il ritmo originario. Questa pratica scompare gradualmente con l'eccezione di alcune chiese calviniste conservatrici che a tutt'oggi conservano questa pratica. Molte chiese calviniste del Nord America vengono fondate da emigranti olandesi che portano con s\u00e9 queste melodie. Probabilmente il solo gruppo di cristiani nel Nord America che ancora usi il \"Salterio ginevrino\" sono le Chiese riformate canadesi che fanno uso a tutt'oggi del Book of Praise (libro delle lodi), che vi contiene una versione in lingua inglese, denominata \u201cThe Anglo-Genevan Psalter\u201d (\"Il salterio anglo-ginevrino\").\nIl \"Salterio ginevrino\" \u00e8 pure presente nella Chiesa riformata tedesca (\"Evangelisch Reformierte Kirche\") come pure una sua selezione negli innari di altre chiese evangeliche tedesche. Diverse fra queste melodie sono state pure adottate in Germania da innari cattolico-romani e non di rado si sentono nelle chiese cattoliche italiane inni con melodie tratte da questo salterio.\nVersioni in lingua italiana.\nLa pubblicazione del Salterio ginevrino in lingua italiana \u00e8 documentato solo nell'uso che ne fanno le chiese evangeliche riformate sottoposte al governo delle Tre Leghe (l'attuale Canton Grigioni, Svizzera, comprendente allora l'attuale provincia italiana di Sondrio, dove molti protestanti italiani si rifugiarono dalle persecuzioni dell'Inquisizione.\nIl \"Salterio ginevrino\" \u00e8 pubblicato nel 1740 a Strada, frazione di Tschlin in Engadina e tradotto da Andreas Planta, pastore a Castasegna dal 1736 al 1745, poi emigrato in Inghilterra. Il libro \u00e8 dedicato alla terra di Bregaglia. Scrive: \"\u201cMi spinse, O mia Pregallia! Amore e fede /Dopo lunga fatica, e molti stenti / A darti in stampa i Salmi susseguenti / Opra, ch'a la tua salute Eterna riede\u201d\".\nNel 1750 compare il salterio del \u201csignor Casimiro\u201d di Chiavenna. Nel 1753 esce una nuova edizione del salterio con l'aggiunta di inni. \u00c8 stampato a Soglio dal tipografo ambulante Jacob Nuot Codino, su incarico della famiglia Salis.\nNel 1790 un altro tipografo ambulante, Gisep Bisca, stampa a Vicosoprano un nuovo salterio: \"\u201cI salmi di Davide in metro toscano\u201d\". Anch'esso \u00e8 seguito da \u201cinni moderni\u201d. La traduzione \u00e8 dovuta a Gian Battista Frizzoni. Compone numerosi inni in italiano a tre voci, sotto l'influsso delle arie d'opera durante il suo ministero pastorale a Bondo ritenendo che il tradizionale canto dei salmi fosse troppo difficile per le comunit\u00e0.\nUn libro di canto completamente rinnovato esce a Stampa nel 1865, su iniziativa del barone Giovanni de Castelmur. \u00c8 redatto dal pastore Giovanni Pozzi di Poschiavo. L'interesse per i salmi, per\u00f2 si affievolisce sempre di pi\u00f9 sotto l'impulso dell'introduzione di inni pi\u00f9 popolari, come anche per la crescente persuasione che essi non siano \u201cabbastanza cristiani\u201d. Tale persuasione \u00e8 per\u00f2 contestata da altri e considerata un pregiudizio \ninfondato.\nLe chiese valdesi, d'influenza prevalentemente francese, avevano utilizzato per molto tempo il Salterio ginevrino, ma non sembrano interessate a pubblicarne una versione italiana. Melodie del \"Salterio ginevrino\" ed alcuni salmi, compaiono in modo limitato nei primi innari in lingua italiana, come \u201cInnario cristiano\u201d. L'edizione del 2000 ripubblica per la prima volta dopo tanto tempo 30 di questi salmi sulla scorta dell'iniziativa di Emanuele Fiume che, nel 1999 pubblica \u201cI salmi della Riforma\u201d a cura dell'editrice Claudiana di Torino.\nNella pubblicazione della Claudiana \"I salmi della Riforma\" il pastore valdese Emanuele Fiume completa un'opera di recupero da lui iniziata del 1992 assistito dal Mo. Daniele Cristiano Iafrate che provvede per ciascun salmo un'armonizzazione che tiene conto di quella originale del Goudimel ed alcune pregevoli armonizzazioni del recente \"Psautier Fran\u00e7ais\"\" . Per quanto riguarda i testi, si tratta per\u00f2 non di una riproposizione in metrica, versetto dopo versetto, del salmo (come avviene nella maggior parte delle chiese riformate estere), ma di una parafrasi che ne riproduce, a giudizio del curatore, il significato. Quest'opera rimane interessante anche per la presentazione che ne fa il prof. Paolo Ricca e l'introduzione di Edith Weber.\nL'uso che dei salmi ginevrini si fa attualmente nell'ambito delle chiese evangeliche di lingua italiana sembra, per\u00f2, limitato e non riscuote particolare interesse.\nSignificato musicale storico.\nIl \"Salterio ginevrino\" viene usato prevalentemente nelle chiese riformate. In queste chiese il ruolo della musica ecclesiastica era spesso molto meno significativo, ad esempio, di quello delle chiese luterane. Questo approccio diverso alla musica da chiesa risulta nel fatto che le chiese riformate abbiano privilegiato il canto omofonico. Le armonizzazioni e le versioni strumentali, quindi, erano usate prevalentemente per l'uso privato o nei concerti. Questo ha fatto s\u00ec che il numero degli arrangiamenti musicali basati sulle melodie del Salterio ginevrino siano stati molto pi\u00f9 limitati di quelli basati sulla musica ecclesiastica di altre tradizioni.\nLe melodie pi\u00f9 conosciute basate sul \"Salterio ginevrino\", sono il corale in quattro parti composto da Claude Goudimel. Meno conosciute sono le composizioni di Claude Lejeune della stessa epoca, come pure gli arrangiamenti di Cl\u00e9ment Janequin e Paschal de l'Estocart.\nIl compositore olandese Jan Pieterszoon Sweelinck scrisse diverse variazioni tratte dalle musiche del Salterio, in questo \u00e8 seguito dall'allievo Paul Siefert che compone due volumi di mottetti basati sui salmi. Anthonie van Noordt, altro compositore olandese, scrive opere organistiche in stile simile basate sulle melodie ginevrine.\nOrlando di Lasso, insieme al figlio Rodolfo, compone delle versioni dei salmi di Caspar Ulenberg, le cui melodie sono basate essenzialmente sul Salterio ginevrino.\nIl compositore polacco Wojciech Bobowski (Albertus Bobovius), pi\u00f9 tardi convertitosi all'Islam prendendo il nome di Ali Ufki, modifica un certo numero di salmi nel sistema tonale turco. Cresciuto in una famiglia protestante, Bobowki aveva familiarit\u00e0 con il Salterio ginevrino. Questa esperienza influisce sulla sua composizione di 14 Salmi turchi. Ali Ufki fa uso delle melodie originali ginevrine e le trasforma nella lingua e nello stile del turco ottomano. A causa di certe caratteristiche della prosodia francese, le melodie ginevrine tendevano ad essere in metrica asimmetrica, il che le rende pi\u00f9 simili alla musica mediorientale. L'intensit\u00e0 ritmica \u00e8 probabilmente una delle pi\u00f9 importanti caratteristiche condivise ed il loro carattere modale facilita la loro trasformazione nella modalit\u00e0 turca, dato che questo pu\u00f2 essere realizzato solo con cambiamenti leggeri di intonazione. La versione di Ali Ufki dei salmi \u00e8 relativamente semplice, dando speciale attenzione a far s\u00ec che le parole siano facili da comprendere e la musica solo nello sfondo. Nel 2005 i King's Singers insieme a Sarband hanno pubblicato un CD dal titolo Sacred Bridges che include la registrazione dei Salmi 5, 6, 7 e 9 dell'opera di Ali Ufki.\nIn Italia, il compositore ebreo Salamone Rossi scrisse mottetti basati sulle melodie ginevrine.\nUn piccolo numero di \"Salmi ginevrini\" sono stati adottati nelle chiese luterane per cui troviamo un certo numero di queste melodie nelle composizioni di Johann Sebastian Bach ed altri.\nPi\u00f9 recentemente, compositori che si sono ispirati al Salterio ginevrino sono, fra gli altri, Zolt\u00e1n Kod\u00e1ly, Frank Martin e Arthur Honegger.\nNote sulle melodie ginevrine.\nNell'edizione completa del 1562 vengono usate, per i 150 salmi solo 124 melodie. 15 melodie ricorrono due volte, 4 tre volte e 1 quattro volte nelle seguenti combinazioni:"}
{"id": "2866088", "revid": "599013", "url": "https://it.wikipedia.org/wiki?curid=2866088", "title": "Lee Power", "text": "Pur essendo nato a Londra, le sue origini irlandesi gli hanno permesso di rappresentare l'Irlanda, a livello giovanile. Ha disputato il campionato mondiale under-20 nel 1991.\nCarriera.\nPower inizi\u00f2 la sua carriera nelle giovanili del Norwich City (1986-1990). Debutt\u00f2 in prima squadra nell'aprile 1990 contro l'Aston Villa, diventando professionista nel giugno dello stesso anno. I suoi primi passi nel calcio professionistico furono buoni a tal punto da meritarsi la convocazione nell', con la quale collezion\u00f2 un numero record di presenze (13). Nonostante un inizio promettente, Power fatic\u00f2 a conquistarsi spazio nel Norwich (all'epoca militante in FA Premier League), anche a causa della concorrenza di compagni di reparto come Chris Sutton ed Efan Ekoku. Power richiese pertanto di trasferirsi in un'altra squadra, e ottenne il trasferimento in prestito al Charlton Athletic nel dicembre 1992. Seguirono altri due periodi in prestito al (agosto 1993) e al Portsmouth (ottobre 1993). Lasci\u00f2 i \"Canaries\" dopo 10 reti segnate; nel marzo 1994 venne ingaggiato dal Bradford City, che corrispose al Norwich la cifra di 200,000 sterline. Segn\u00f2 un gol al debutto con la nuova maglia, il 12 marzo, contro il Swansea City (2-1). L'inizio positivo non si conferm\u00f2 col passare del tempo, poich\u00e9 un virus condizion\u00f2 il giocatore. Si trasfer\u00ec poi al Peterborough United, per 80,000 sterline, militando nella stagione 1995-1996 in Football League One. Nella stagione 1996-1997 gioc\u00f2 invece in Scozia, con la maglia del Dundee, in seconda divisione scozzese. Power ebbe un buon impatto col campionato scozzese, tanto che nel marzo 1997 venne acquistato dall'Hibernian, militante in Scottish Premier League. Esord\u00ec in massima divisione scozzese il 22 marzo contro l'Aberdeen (3-1). Disput\u00f2 dieci gare in campionato, ma poi il manager Alex McLeish gli garant\u00ec sempre meno spazio. Nel marzo 1998 Power fu libero di trasferirsi a parametro zero in un'altra squadra, e scelse l'Ayr United, nonostante l'interessamento degli svizzeri del Lugano. In maglia bianconera ottenne per\u00f2 sole quattro presenze. Nel luglio 1998 sostenne un periodo di prova per il Carlisle United, e gioc\u00f2 un'amichevole contro i Rangers. Firm\u00f2 quindi per il Plymouth Argyle, club di Football League Two. Trovando poco spazio, decise di legarsi all'Halifax Town nel mese di dicembre in prestito; nel gennaio 1999 il trasferimento divenne definitivo. La sua ultima squadra di club fu il Boston United, nella quale si trasfer\u00ec nel novembre 1999 per una cifra irrisoria.\nDopo il ritiro.\nDopo il ritiro diede vita al \"Cre8\", una delle pi\u00f9 grandi pubblicazioni sportive britanniche. Nell'agosto 2006 divenne il presidente del Cambridge United e mantenne la carica fino al gennaio 2008. Tra il settembre e il novembre del 2006 fu l'allenatore degli \"Yellows\", subentrando all'allenatore dimissionario. Nell'aprile 2008 entr\u00f2 nel consiglio d'amministrazione del Rushden &amp; Diamonds. Lee Power \u00e8 inoltre proprietario di un cavallo da corsa."}
{"id": "2866096", "revid": "287204", "url": "https://it.wikipedia.org/wiki?curid=2866096", "title": "Stadio Fengtai di Pechino", "text": "Lo stadio Fengtai di Pechino (Cinese: \u4e30\u53f0\u4f53\u80b2\u573a) \u00e8 uno stadio in cui si praticano diversi sport e si trova a Pechino in Cina. Attualmente \u00e8 usato principalmente per partite di calcio ed \u00e8 lo stadio di casa del Beijing Guoan. Lo stadio pu\u00f2 ospitare 33.000 persone."}
{"id": "2866100", "revid": "53588", "url": "https://it.wikipedia.org/wiki?curid=2866100", "title": "Salterio francese", "text": ""}
{"id": "2866101", "revid": "125940140", "url": "https://it.wikipedia.org/wiki?curid=2866101", "title": "Sudan del Sud", "text": "Il Sudan del Sud, \nanche Sud Sudan o Sudan Meridionale, ufficialmente \"Repubblica del Sudan del Sud\" o \"del Sud Sudan\", \u00e8 uno Stato senza sbocco sul mare nel centro-est dell'Africa, inserito nella subregione dell'Africa orientale delle Nazioni Unite. La sua capitale attuale \u00e8 Giuba, che \u00e8 anche la sua citt\u00e0 pi\u00f9 grande, ma si prevede che la capitale, in futuro, sar\u00e0 trasferita nella pi\u00f9 centrale Ramciel. Il Sudan del Sud confina con l'Etiopia ad est, il Kenya a sud-est, l'Uganda a sud, la Repubblica Democratica del Congo a sud-ovest, la Repubblica Centrafricana a ovest e la Repubblica del Sudan a nord. Esso comprende la vasta regione paludosa del Sudd, formata dal Nilo Bianco e conosciuta localmente come il \"Bahr al Jabal\".\nI territori del moderno Sudan del Sud e della Repubblica del Sudan erano entrambi parte del regno d'Egitto, sotto la dinastia di Muhammad Ali, in seguito regolati come un condominio anglo-egiziano fino all'indipendenza sudanese del 1956. Dopo la prima guerra civile sudanese, nel 1972 fu costituita la regione autonoma del Sudan del Sud, abolita nel 1983. Si svilupp\u00f2 quindi una seconda guerra civile sudanese, conclusasi con l'accordo di Naivasha del 2005. Nello stesso anno, con la formazione di un governo autonomo del Sudan del Sud fu ripristinata l'autonomia della regione.\nIl Sudan del Sud \u00e8 diventato uno Stato indipendente il 9 luglio 2011, a seguito di un referendum passato con il 98,83% dei voti. Si tratta di un paese membro delle Nazioni Unite, dell'Unione africana e dell'Autorit\u00e0 intergovernativa per lo sviluppo. Nel luglio del 2012 il Sudan del Sud ha firmato le convenzioni di Ginevra.\nNel dicembre del 2013 \u00e8 scoppiato un conflitto etnico tra le forze governative del presidente Kiir, di etnia dinka, e quelle fedeli all'ex vicepresidente Machar, di etnia nuer. Il conflitto \u00e8 finito poi nel febbraio del 2020.\nStoria.\nEsiste scarsa documentazione della storia del Sudan del Sud, fino alla dominazione egiziana nel Nord a partire dal 1820, e le conseguenti retate di schiavi nel Sud. Informazioni anteriori a quel periodo sono rintracciabili principalmente in storie tramandate oralmente di generazione in generazione. Secondo queste informazioni i Nilotici - i Dinka, i Nuer e i Shilluk - entrarono per primi nel Sudan del Sud attorno al X secolo. I non-Nilotici, gli Asand\u00e8, che vi entrarono nel XVI secolo, vi stabilirono lo stato pi\u00f9 grande. Nel XVIII secolo vi entrarono poi gli Avungara, i quali imposero la loro autorit\u00e0 agli Asand\u00e8. Gli Avungara rimasero i predominanti fino all'arrivo dei Britannici nel XIX secolo. Le barriere naturali protessero il popolo dall'avanzata islamica dal Nord e permise loro di conservare la loro eredit\u00e0 sociale e culturale e le loro istituzioni politiche e religiose.\nIl primo a provare a colonizzare la regione fu il chediv\u00e8 Isma'il Pasci\u00e0 d'Egitto nel 1870, costituendo la provincia di Equatoria nella porzione meridionale del paese. Il governatore egiziano fu Samuel Baker, nominato nel 1869, seguito da Charles George Gordon nel 1874 e da Emin Pasci\u00e0 nel 1878. La Rivolta mahdista negli anni ottanta dell'Ottocento destabilizz\u00f2 la provincia ed Equatoria cess\u00f2 di esistere come un avamposto egiziano nel 1889. Tuttavia l'Egitto non rinunci\u00f2 alle sue pretese di sovranit\u00e0 sul Sudan. Insediamenti importanti in Equatoria erano Lado, Gondokoro, Dufile e Wadelai.\nFra il 1896 ed il 1898, gli Inglesi riconquistarono il Sudan, che allora comprendeva anche il Sudan del Sud. Tuttavia la regione attirava anche le mire francesi e dello Stato Libero del Congo. A sudovest, gli agenti dello Stato Libero del Congo occuparono l'enclave di Lado. Gli Inglesi scelsero di negoziare la restituzione di questa \"enclave\" ed ottennero la restituzione del territorio alla morte di Leopoldo II del Belgio. I Francesi provenendo da Ovest desideravano anch'essi controllare questi territori ed inviarono una spedizione. Questo port\u00f2 alla crisi di Fascioda, in seguito alla quale i Francesi rinunciarono alle loro pretese sul territorio in questione. Nel gennaio 1899 gli Inglesi stabilirono il condominio anglo-egiziano sul Sudan, che includeva anche l'attuale Sudan del Sud.\nNel 1947, al momento dell'indipendenza del Sudan, i Britannici cercarono di staccare il Sudan del Sud dal Sudan e di unirlo all'Uganda. Tuttavia, questo tentativo fu annullato dalla Conferenza di Juba del 1947 che unific\u00f2 il Nord ed il Sud del Sudan. Perci\u00f2 per 64 anni il Sudan del Sud fece parte del Sudan. Nel giugno del 2008 veniva stimato che la regione meridionale avesse all'incirca 15 milioni di abitanti, ma problemi con il censimento mettono in dubbio la precisione di questa stima; la cifra potrebbe arrivare a 17 milioni.\nLa regione \u00e8 stata teatro per molti anni della Prima e poi della Seconda guerra civile sudanese, combattute fin dall'inizio dall'Esercito di Liberazione del Popolo del Sudan (ELPS) al fine di ottenere l'indipendenza dal Sudan. Le conseguenze sono state la mancata costruzione di importanti infrastrutture durante tutto quel periodo, la fuga di molti profughi e la devastazione di parecchie aree. Sono morte pi\u00f9 di 2,5 milioni di persone, 5 milioni sono emigrati all'estero, ed altri hanno dovuto subire spostamenti dai loro paesi o dalle loro zone d'origine. L'Accordo di Naivashaa, siglato nel 2004 tra l'ESLP ed il governo centrale, ha posto fine alla seconda guerra civile sudanese e ha rifondato lo Stato, regolamentando l'ordinamento democratico del Sudan del Sud e dello Stato centrale e i loro rapporti reciproci, e stabilendo il percorso che avrebbe portato al referendum per l'indipendenza della regione.\nNei giorni 9-15 gennaio 2011 i cittadini del Sudan del Sud hanno deciso con un referendum se separarsi dal resto del Sudan e dichiararne l'indipendenza o no. L'affluenza \u00e8 stata elevatissima, essendosi recati alle urne oltre il 96% degli aventi diritto. Il successivo 30 gennaio i risultati hanno mostrato come la popolazione fosse nettamente a favore dell'indipendenza (98,81%). Per votare a favore dell'indipendenza molti sudanesi del Sud residenti al Nord sono tornati in patria recandosi alle urne.\nDa dicembre 2013, un conflitto brutale ha portato all'uccisione di migliaia di persone e ha costretto circa quattro milioni ad abbandonare le proprie case. Mentre molti sono scappati e rimasti entro il loro stesso Paese, pi\u00f9 di due milioni si sono spostati nei Paesi vicini nella ricerca disperata di salvezza. A ottobre 2017, in Kenya si registravano 111.892 rifugiati dal Sudan del Sud. L'UNHCR calcola che entro dicembre 2018 se ne conteranno circa 140.000.\nIndipendenza.\nA seguito dei risultati, il 9 luglio 2011 il Sudan del Sud \u00e8 diventato uno Stato pienamente indipendente, anche se permangono alcune controversie con il Nord, quali la ripartizione dei proventi del petrolio i cui giacimenti si trovano all'80% nel Sudan del Sud: questo potrebbe rappresentare un incredibile potenziale economico in un'area fra le pi\u00f9 povere al mondo. La maggior parte degli impianti di raffinazione si trova invece al Nord. La regione di Abyei rimane ancora contesa tra Nord e Sud e l\u00ec, nel corso del 2011, si dovrebbe tenere un referendum per decidere a quale dei due stati l'area debba appartenere.\nNel dicembre del 2013 in Sudan del Sud si \u00e8 verificato un tentato colpo di Stato nel quale le forze leali al presidente Salva Kiir, di etnia Dinka, si sono scontrate con quelle fedeli all'ex vicepresidente Riech Machar, di etnia Nuer, esonerato a luglio a causa dei forti contrasti con Kiir. A dicembre 2014, almeno 50.000 persone erano state uccise nel corso di questo conflitto etnico.\nGeografia.\nA differenza del Sudan, la maggior parte del territorio dello stato \u00e8 coperta da foreste tropicali, paludi e prati. Ci sono molte riserve naturali che ospitano specie migratorie in gran quantit\u00e0, come il Parco nazionale di Bandingilo e il Parco Nazionale di Boma. Il fiume principale \u00e8 il Nilo Bianco.\nSecondo il WWF, esistono diverse ecoregioni nel Sudan del Sud: la Savana Sudanese Orientale (savana) la Foresta nel Nord Congo (foresta tropicale), il Sudd (paludi) e le Foreste Montane dell'Africa orientale (foreste).\nPopolazione.\nIl Sudan del Sud ha una popolazione di circa 12,6 milioni di persone, che vivono soprattutto nelle aree rurali dove praticano un'economia di sussistenza. Questa regione \u00e8 stata influenzata negativamente dalla guerra: la mancanza di sviluppo delle infrastrutture e la distruzione di quelle esistenti hanno impedito lo sviluppo e l'arricchimento della regione e lo hanno fatto diventare un luogo di dolore e sofferenza. A causa delle varie guerre civili e degli impatti ad esse connessi, pi\u00f9 di 2 milioni di persone sono morte e pi\u00f9 di 4 milioni sono divenuti rifugiati.\nEtnie.\nNel Sudan del Sud sono presenti molte popolazioni e sono parlate molte pi\u00f9 lingue che nel Sudan. I Dinka (popolazione stimata attorno al milione) sono la pi\u00f9 grande trib\u00f9 sub-sahariana del Sudan del Sud. Inoltre, in questa regione vivono gli Shilluk, i Nuer, gli Acholi e i Lotuhu.\nReligione.\nLa maggior parte degli abitanti di questo paese hanno conservato i loro credi tradizionali (religioni animiste), ma una considerevole minoranza degli abitanti \u00e8 rappresentata dai cristiani.\nLe fonti divergono sulla percentuale di cristiani presenti nel Sudan del Sud. Anche se, secondo la Federal Research Division della Biblioteca del Congresso USA, nei primi anni novanta non pi\u00f9 del 10% della popolazione del Sudan del Sud era di religione cristiana, secondo altre fonti i cristiani sarebbero invece la maggioranza e la Chiesa Episcopale USA afferma l'esistenza di 2 milioni di fedeli nel 2005. Similmente, secondo la \"World Christian Encyclopedia\", la Chiesa cattolica \u00e8 la pi\u00f9 numerosa confessione cristiana dal 1995, con 2,7 milioni di Cattolici, concentrati quasi tutti nel Sud Sudan.\nIn un discorso nella cattedrale cattolica di Santa Teresa nella capitale del nuovo Stato, il Presidente sudsudanese Kiir, cattolico con un figlio musulmano, ha affermato che il nuovo Stato \u00e8 una nazione che rispetta la libert\u00e0 religiosa.\nFra i cristiani, la maggior parte sono cattolici e anglicani, anche se sono presenti anche altre confessioni.\nLingue.\nI lunghi anni di guerra civile hanno provocato enormi perdite umane fra la popolazione sudsudanese oltre a imponenti movimenti (sia interni che verso Stati esteri) di profughi; questa situazione rende inaffidabili le statistiche demografiche relative alle lingue, che per la maggior parte datano agli anni ottanta.\nNel Sudan del Sud sono parlate oltre 60 lingue indigene; per la maggior parte esse appartengono alla famiglia linguistica nilo-sahariana, mentre le rimanenti sono classificate nel gruppo delle lingue ubangiane della famiglia linguistica Niger Congo (la famiglia che comprende l'assoluta maggioranza delle lingue africane).\nFra le lingue appartenenti alla prima famiglia la principale \u00e8 il dinca (circa 2 milioni di parlanti), seguita dal nuer parlanti) e dal bari ;\nfra le lingue comprese nella famiglia Niger-Congo, invece, la principale \u00e8 lo zande parlata dall'omonimo popolo stanziato, oltre che nel Sudan del Sud, anche nella Repubblica Democratica del Congo e nella Repubblica Centrafricana.\nFra le lingue non indigene parlate nel Sudan del Sud la principale \u00e8 senz'altro l'inglese, che ha \"status\" di lingua ufficiale. In virt\u00f9 della lunga unione politica con il Sudan, \u00e8 inoltre parlato l'arabo (sia l'arabo standard che le varianti ciadiana e sudanese), che funge in alcune situazioni da \"lingua franca\".\nOrdinamento dello Stato.\nPrima dell'indipendenza ufficiale, oltre alla \"Costituzione provvisoria della Repubblica del Sudan\", la \"Costituzione provvisoria del Sudan del Sud\" (del 2005) \u00e8 stata la legge fondamentale del Paese. Le due Costituzioni sono state approvate in conseguenza della Pace di Naivasha.\nEssa istituiva un autonomo \"Governo del Sudan del Sud\", con al vertice un presidente che \u00e8 capo del governo e comandante in capo dell'Esercito di Liberazione del Popolo di Sudan (ESLP). John Garang, il fondatore dell'ESLP, fu il primo Presidente fino alla sua morte, il 30 luglio 2005. Salva Kiir May\u00e4rd\u00eft, suo vice, ha giurato come primo vicepresidente del Sudan unito, nonch\u00e9 presidente del governo del Sudan del Sud, l'11 agosto 2005 ed \u00e8 attualmente al potere. Riek Machar ha preso il posto di Vicepresidente fino al 2016 quando gli \u00e8 subentrato Taban Deng Gai, attualmente in carica. Il potere legislativo era esercitato dal Governo dall'Assemblea legislative del Sudan del Sud, unicamerale. La Costituzione istituiva altres\u00ec un potere giudiziario indipendente, il cui organo di vertice era una Corte suprema. Il 7 luglio 2011 \u00e8 stata ratificata la costituzione del nuovo stato indipendente.\nUn sistema di difesa nazionale (\"Defense Paper\") \u00e8 stato avviato nel 2007 e l'anno successivo il Governo ha presentato un progetto secondo cui, una volta raggiunta l'indipendenza, il Sudan del Sud dovrebbe dotarsi di forze militari terrestri, aeree e fluviali.\nSuddivisioni storiche e amministrative.\nDal 2020 il Sudan del Sud \u00e8 costituito da 10 Stati (\"wil\u0101y\u0101t\"), gi\u00e0 raggruppati nelle tre province storiche (\"mud\u012briyy\u0101t\") di Bahr al-Ghazal, Equatoria, e Alto Nilo. Agli stati si aggiungono le aree amministrative di Pibor e di Ruweng e l'area \"con speciale status amministrativo\" di Abyei. I 10 stati e le aree amministrative sono a loro volta suddivisi in 86 contee, a loro volta suddivise in \"Payamas\", e le \"Payamas\" in \"Bomas\".\nLe tre aree di Abyei, Montagne di Nuba e Nilo Azzurro fanno culturalmente e politicamente parte del Sudan del Sud, ma in base all'accordo di pace del 2005 avranno un'amministrazione separata fino a che un referendum decider\u00e0 sulla loro amministrazione da parte del Sudan o del Sudan del Sud.\nPolitica.\nPolitica estera.\nIl 14 luglio 2011 il Sudan del Sud \u00e8 diventato il 193\u00ba Paese ad entrare a far parte delle Nazioni Unite.\nEconomia.\nL'economia del Sudan del Sud \u00e8 una delle pi\u00f9 deboli del mondo. Carente di infrastrutture, la regione ha anche il pi\u00f9 alto tasso di mortalit\u00e0 materna e analfabetismo femminile. Il mercato si basa sull'esportazione di legname verso l'estero, lo sfruttamento delle risorse minerarie come petrolio, ferro, rame, cromo, zinco, tungsteno, mica, argento e oro, la produzione di energia idroelettrica e l'agricoltura, prevalentemente di sussistenza, e l'allevamento.\nTrasporti.\nStrade.\nLe strade in Sud Sudan sono quasi completamente sterrate. \u00c8 in corso un'opera di ammodernamento delle stesse che ha visto l'inaugurazione della prima strada asfaltata che collega la capitale Giuba a Nimule, al confine con l'Uganda.\nFerrovie.\n\"totale:\" 248\u00a0km\n\"scartamento ridotto:\" 248\u00a0km, 1067\u00a0mm\nIl Sud Sudan possiede 248 chilometri di ferrovia a binario unico a scartamento ridotto che collega Babonosa con Wau, costruita tra il 1959 ed il 1962. La linea \u00e8 stata danneggiata durante la guerra civile e in alcuni punti anche minata. Attualmente \u00e8 stata completamente ripristinata grazie ai fondi provenienti dalle Nazioni Unite. La linea \u00e8 divisa a met\u00e0 tra Sudan del Sud e Sudan che si trova presso Malual.\nProspettive future.\nCi sono dei progetti che prevedono di collegare Wau con Giuba e la capitale con la rete ferroviaria del Kenya e dell'Uganda.\nNell'ottobre del 2010, \u00e8 stato annunciato che il gruppo ThyssenKrupp stava conducendo un progetto per collegare Giuba con Gulu, una citt\u00e0 del Nord dell'Uganda.\nTrasporto aereo.\nL'aeroporto pi\u00f9 trafficato e pi\u00f9 sviluppato del Sudan del Sud \u00e8 quello di Giuba che ha collegamenti internazionali con Entebbe (Uganda), Nairobi (Kenya), Il Cairo (Egitto), Addis Abeba (Etiopia) e Khartoum (Sudan). L'aeroporto di Giuba \u00e8 anche stato l'hub della Feeder Airlines. Altri aeroporti internazionali sono Malakal (con collegamenti per Addis Ababa e Karthoum), Wau (per Karthoum) e Rumbek (per Karthoum).\nNel 2011 nacque la compagnia di bandiera South Sudan Airlines la quale garantiva voli domestici tra Giuba e Malakal, Rumbek, Aweil e Wau. Dopo circa 2 mesi di operativit\u00e0, la compagnia per\u00f2 fall\u00ec e dovette restituire il suo unico velivolo, un Bombardier Dash-8.\nEsistono molti altri aeroporti nel Sudan del Sud, la maggior parte dei quali \u00e8 per\u00f2 nulla pi\u00f9 che una pista d'atterraggio non asfaltata.\nSport.\nIn ambito sportivo, il Sudan del Sud \u00e8 stato rappresentato per la prima volta ai Giochi olimpici dal maratoneta Guor Marial, in occasione dei Giochi della XXX Olimpiade di Londra. Non essendovi ancora un comitato olimpico costituito, Marial ha partecipato in qualit\u00e0 di Atleta Olimpico Indipendente, sotto bandiera olimpica.\nNel 2015 viene creato il Comitato Nazionale Olimpico del Sudan del Sud.\nIl Sudan del Sud ha la sua nazionale di calcio che occupa attualmente la 167\u00b0 posizione nel ranking Fifa. Il Sudan del Sud non \u00e8 mai riuscito a qualificarsi ad un mondiale di calcio e gioca le partite casalinghe nella capitale Giuba."}
{"id": "2866102", "revid": "53588", "url": "https://it.wikipedia.org/wiki?curid=2866102", "title": "Salterio ugonotto", "text": ""}
{"id": "2866113", "revid": "111614158", "url": "https://it.wikipedia.org/wiki?curid=2866113", "title": "Contrassegni di dignit\u00e0", "text": "Molti oggetti, oltre al timbro, sono frequentemente rappresentati intorno allo scudo, o accollati sia in palo che in decusse, o affiancati da entrambi i lati, come ornamenti esteriori dello scudo. Si tratta delle insegne di una funzione o dei distintivi di appartenenza ad un ordine di cavalleria o di merito; questi contrassegni sono sempre personali e non familiari, anche quando la funzione \u00e8 ereditaria.\nNell'araldica italiana i contrassegni di dignit\u00e0, detti \"distinzioni di dignit\u00e0\", sostituiscono l'elmo e la corona del timbro, per cui chi li porta deve eliminare dalla sua arma elmo e corona.\nDistinzioni di dignit\u00e0 in Italia.\nNel Regno d'Italia, con il:\nfurono descritte le \"distinzioni di dignit\u00e0\", che si riportano nel seguente schema:\nDistinzioni cavalleresche.\nLe insegne sono generalmente sostenute da un nastro o da una collana che, in tal caso, sono rappresentate intorno allo scudo o pendenti dal suo lato inferiore. Quando l'insegna \u00e8 indossata senza alcun elemento di sostegno, \u00e8 rappresentata appesa al lato inferiore dello scudo."}
{"id": "2866118", "revid": "1762097", "url": "https://it.wikipedia.org/wiki?curid=2866118", "title": "Repubblica islamica dell'Afghanistan", "text": ""}
{"id": "2866120", "revid": "30863030", "url": "https://it.wikipedia.org/wiki?curid=2866120", "title": "Repubblica di Albania", "text": ""}
{"id": "2866121", "revid": "116564697", "url": "https://it.wikipedia.org/wiki?curid=2866121", "title": "Seconda Categoria 1910-1911", "text": "La Seconda Categoria 1910-1911 fu il decimo campionato italiano di calcio per seconde squadre dei club maggiori, presenti gi\u00e0 nel campionato di Prima Categoria, a venir disputato in Italia. Esso era integrato con alcune squadre titolari minori.\nInizi\u00f2 il 29 gennaio 1911, si concluse il 28 maggio e fu vinto dalla Pro Vercelli II.\nStagione.\nIl campionato nazionale segu\u00ec la stessa formula dell'anno precedente, mentre fra quelli collaterali si segnal\u00f2 l'elevazione del Veneto, le cui squadre riserve ebbero ora anch'esse un titolo onorifico di Seconda Categoria e non pi\u00f9 di Terza.\nFormula.\nIl campionato prevedeva un girone per ciascuna citt\u00e0 capoluogo, eventualmente seguito da un raggruppamento regionale. La vincitrice di ciascun girone regionale si qualificava a un ulteriore girone interregionale, in vista della definitiva finale nazionale.\nIl calendario prevedeva per i raggruppamenti dei capoluoghi gironi di sola andata, per i gruppi regionali e interregionali gironi di andata e ritorno.\nAvvenimenti.\nLe riserve della Pro, che per la prima volta ebbero un'avversaria concittadina, superarono di misura gli avversari piemontesi del Casale, e vinsero solo allo spareggio i giovani del .\nPartecipanti.\nFurono iscritte:\nSquadre riserve\nSquadre titolari\nQuarta sezione\nPrima sezione (Italia Nordoccidentale).\nPiemonte.\nGirone torinese.\nClassifica finale.\n\"Essendo Juventus e Torino prime a pari punti, \u00e8 necessario uno spareggio\".\nFinali piemontesi.\nCalendario.\nFonti:\nLombardia.\nFinale.\nFinale lombarda\nLiguria.\nFinale.\nFinale ligure\nGirone nazionale.\nCalendario.\nFonti:\nSeconda sezione (Italia Nordorientale).\nGli esiti della partecipazione delle formazioni venete ai campionati del 1910 non avevano ancora convinto la FIGC ad includerle a pieno titolo nei campionati nazionali del 1911 in attesa di un miglioramento qualitativo del gioco. Le proteste dei club del nordest portarono ad una soluzione ibrida, includendo i tre migliori club in un campionato misto col i cui giocatori mantenevano un rango di Seconda Categoria ma ai cui vincitori era concesso l'accesso ad una formale finalissima per il titolo nazionale, mentre le formazioni riserve disputarono un campionato regionale equiparato a puro titolo onorifico alla Seconda Categoria."}
{"id": "2866123", "revid": "76261", "url": "https://it.wikipedia.org/wiki?curid=2866123", "title": "Gianfranco Reverberi", "text": ""}
{"id": "2866125", "revid": "161273", "url": "https://it.wikipedia.org/wiki?curid=2866125", "title": "Propulsore chimico", "text": ""}
{"id": "2866126", "revid": "30863119", "url": "https://it.wikipedia.org/wiki?curid=2866126", "title": "Repubblica Democratica Popolare di Algeria", "text": ""}
{"id": "2866127", "revid": "37056", "url": "https://it.wikipedia.org/wiki?curid=2866127", "title": "Mahabalipuram", "text": ""}
{"id": "2866132", "revid": "6923", "url": "https://it.wikipedia.org/wiki?curid=2866132", "title": "China International Trust and Investment Company", "text": "Il China International Trust and Investment Company () o CITIC Group, \u00e8 un'azienda d'investimenti pubblica della Cina, fondata da Rong Yiren (\u69ae\u6bc5\u4ec1) nel 1979 con l'approvazione di Deng Xiaoping. La sede centrale si trova nel Distretto di Chaoyang a Pechino.\nStoria.\nIl fondatore del CITIC, Rong Yiren, \u00e8 il figlio di uno dei pi\u00f9 ricchi uomini d'affari in Cina negli anni trenta, Rong Desheng (\u69ae\u5fb7\u751f). Egli fu anche uno dei pochi capitalisti che soggiornarono in Cina dopo il 1949. Divenne successivamente vicepresidente della Cina nel 1993 e si dimise nel 1997.\nLa sua filiale, CITIC Pacific, fece scommesse non autorizzate sul mercato delle valute estere nell'ottobre 2008 e perse 14 miliardi di dollari di Hong Kong. A seguito di ci\u00f2 i direttori esecutivi Chi Yin Chau e Leslie Chang diedero le dimissioni."}
{"id": "2866133", "revid": "767487", "url": "https://it.wikipedia.org/wiki?curid=2866133", "title": "Behind the Scenes (gruppo musicale)", "text": "I Behind the Scenes sono un gruppo synth pop tedesco formatosi nel 1993."}
{"id": "2866134", "revid": "767487", "url": "https://it.wikipedia.org/wiki?curid=2866134", "title": "Leprechaun 2", "text": "Leprechaun 2 \u00e8 un film del 1994 diretto da Rodman Flender. \u00c8 il secondo capitolo della saga horror di \"Leprechaun\", con Warwick Davis sempre nella parte del leprecano. \u00c8 l'ultimo film della saga di Leprechaun a essere distribuito nei cinema. Gli altri capitoli verranno prodotti in formato direct-to-video.\nIn Italia il film, come tutti gli altri capitoli della serie, \u00e8 stato distribuito in DVD, sebbene questo film fosse gi\u00e0 stato trasmesso in televisione tempo prima.\nTrama.\nIl film comincia con un prologo con l'avido e malvagio Leprechaun e il suo riluttante servo, un irlandese di nome William O'Day, in cui quest'ultimo cerca di ostacolare il piano del leprecauno di sposare la sua figlia adolescente. Il leprecauno, che nel giorno di San Patrizio compir\u00e0 mille anni, \u00e8 abbastanza vecchio per sposare una giovane ragazza che starnutisca tre volte, a meno che una persona non intervenga gridando \"Dio ti benedica!\". O'Day riesce a salvare sua figlia da un destino di sposare il leprecauno a costo della sua vita. Prima che O'Day muoia, il leprecauno giura che sposer\u00e0 la sua discendente quando avr\u00e0 duemila anni.\nNel presente, il leprecauno finalmente trova una petulante sedicenne di nome Bridget, una discendente di O'Day, che sta litigando con il suo fidanzato, Cody. Cody, il quale \u00e8 tutorato da suo zio Morty, non riesce mai ad arrivare ai loro appuntamenti perch\u00e9 deve mantenere suo zio che \u00e8 dipendente dall'alcool. Il leprecauno segue Bridget fino a casa sua, dove un ragazzo di nome Ian sta tentando di corteggiarla, ma lei lo rifiuta dandogli una gomitata sulle costole. Il leprecauno crea poi un'illusione per uccidere Ian.\nPoco dopo, Cody bussa alla porta di Bridget per chiederle scusa, offrendole dei fiori, che fanno starnutire Bridget. Al terzo starnuto Cody sta per dire \"Dio ti benedica!\", ma il leprecauno arriva e cerca di strangolarlo col filo del telefono. Dopo uno sforzo per liberarsi, il leprecauno cattura Bridget e scompare, ma scomparendo perde una sua moneta d'oro.\nIn quel momento arriva la polizia e accusa Cody della sparizione di Bridget. Cody torna a casa da suo zio Morty e gli racconta quel che \u00e8 successo; Morty all'inizio non ci crede, finch\u00e9 il leprecauno irrompe nella loro casa, in cerca della sua moneta, e loro scappano.\nMorty e Cody vanno in un bar pieno di nani vestiti di verde per celebrare il giorno di San Patrizio. Mentre sono l\u00ec, uno dei nani regala a Cody una moneta di cioccolato. Il leprecauno li segue e Morty lo sfida ad una gara di bevute (sebbene in realt\u00e0 Morty sta bevendo dell'acqua con dell'aranciata). A causa di questa gara, il leprecauno diventa estremamente ubriaco al punto che riesce a malapena a parlare propriamente e a controllare i suoi poteri.\nIl leprecauno, dopo essere tornato sobrio, va in una caffetteria dove uccide un cameriere a causa di una battuta sulla sua statura. Intanto, Cody e Morty arrivano in una pista di go-kart, nella quale in un ufficio \u00e8 presente una cassaforte fatta di ferro, il punto debole di un leprecauno. Cody cattura il leprecauno all'interno della cassaforte, ma Morty ne approfitta per domandare al folletto tre desideri e chiude Cody dentro un ufficio. Il suo primo desiderio \u00e8 avere la pentola d'oro, ma quest'ultima appare dentro la sua pancia. Morty desidera poi di liberare il leprecauno per fare in modo che quest'ultimo lo aiuti. Il terzo desiderio \u00e8 che il leprecauno tiri fuori la pentola d'oro dallo stomaco di Morty, ma la creatura lo fa squartandogli la pancia. Morty, mentre sta per morire, gli implora aiuto, ma il leprecauno gli risponde, ridendo in modo sadico, che ha finito i desideri.\nIl leprecauno scompare e Cody riesce a fuggire dall'ufficio, ma viene inseguito dal leprecauno a bordo di un go-kart per riprendersi la moneta d'oro, per\u00f2 Cody riesce a scappare e ad entrare nella tana del leprecauno per cercare di liberare Bridget.\nDentro la tana del leprecauno, Cody si imbatte contro lo scheletro di William O'Day, riportato in vita dal leprecauno. Dopo una dura e vittoriosa battaglia, egli trova Bridget e la libera dal suo incatenamento, ed entrambi fuggono, ma entrambi si perdono. Finalmente i due si trovano e Bridget chiede a Cody di darle la moneta, il ragazzo lo fa e scopre che quella che ha davanti non \u00e8 Bridget, bens\u00ec \u00e8 il leprecauno che si era camuffato. Prima che il leprecauno canti vittoria, scopre che la moneta \u00e8 di cioccolato, poi Cody lo impala con una sbarra di ferro, e il folletto muore esplodendo.\nBridget e Cody fuggono dalla tana che esplode e i due ragazzi si baciano tornando alle loro vite.\nProduzione.\nIl film, girato fra il 9 novembre 1993 e il 15 dicembre dello stesso anno, cost\u00f2 circa 2 milioni di dollari e ne incass\u00f2 solo 2,26. Il body count del film \u00e8 di cinque persone. Il nome del cane da guardia, Andretti, \u00e8 un riferimento al pilota Mario Andretti.\nIn Gran Bretagna il film fu distribuito sotto il titolo di \"Un matrimonio e un sacco di funerali\" (\"One Wedding and Lots of Funeral\"), citazione del film \"Quattro matrimoni e un funerale\"."}
{"id": "2866135", "revid": "303875", "url": "https://it.wikipedia.org/wiki?curid=2866135", "title": "CITIC Group", "text": ""}
{"id": "2866137", "revid": "15756", "url": "https://it.wikipedia.org/wiki?curid=2866137", "title": "Vescovado (Nocera Inferiore)", "text": "Vescovado o Montevescovado, (\"o' 'Scuvade\" in dialetto locale) \u00e8 un rione di Nocera Inferiore, in provincia di Salerno.\nFa parte insieme agli abitati di Montalbino, Casolla e Grotti del Quartiere Casolla - Grotti, uno dei sei quartieri cittadini.\nTerritorio.\nGeograficamente il rione si trova al confine sia con la localit\u00e0 di Montalbino che con la frazione di Pareti (quest'ultima appartenente al comune di Nocera Superiore). Inoltre sono annesse le localit\u00e0: \"Casa Sasso\" (che deve il suo nome all'omonima strada), \"Cerseti\" (o \"Cerzeti\"), \"Monte di Dio\" e parte del rione \"Ficucella\".\nStoria.\nIl borgo si \u00e8 sviluppato sul finire del XIV secolo quando la chiesa presente nel monastero benedettino di San Prisco \u00e8 stata elevata a cattedrale da papa Urbano VI (1386).\nAntecedemente in quest'area venne eretta intorno al IV secolo la chiesa di \"San Filippo a Macerie\", la quale poi in seguito lascer\u00e0 il posto al monastero benedettino. Dei resti della struttura paleocristiana ci giunge un sarcofago del III secolo, probabilmente murato, il quale fu successivamente estratto dalla muratura e quindi modificato, si pu\u00f2 infatti notare la sfarzosa fabbrica tardo-antica da un lato del sarcofago, mentre dll'altro si notano le spartane incisioni di fabbrica paleocristiana ed altomedievale. Il manufatto, di propriet\u00e0 della Curia diocesana, \u00e8 attualmente custodito presso il Museo archeologico dell'agro nocerino.\nNell'848 in questa zona ai piedi del Monte Albino (pi\u00f9 precisamente sulle rive della Matrognana) vi era menzionato il locus di \"agella\". Tale nome per\u00f2 in quei secoli indicava anche la pi\u00f9 nota strada che conduceva a Chiunzi, nonch\u00e9 l'area dell'attuale Croce Malloni.\nA partire dal XIV secolo, l'area (appena fuori dalla fortificazione di Nuceria, nella zona a sud-est rispetto a quella che \u00e8 Nocera Inferiore come la si pu\u00f2 ammirare oggi) si \u00e8 arricchita di palazzi ed edifici pertinenti alla sede episcopale, che donano al territorio una conformazione molto signorile ed elegante.\nA partire dal rinascimento presso gli edifici della curia risiedeva il corpo militare detto dei \"musici nocerini\", il quale fu allontanato intorno al 1699 dall'allora vescovo Sebastiano Perissi, l'episodio \u00e8 noto come \"cacciata degli sbandieratori\".\nFu parte dell'Universit\u00e0 (poi comune) di Nocera Corpo, nel 1851 entr\u00f2 nella nuova municipalit\u00e0 di Nocera Inferiore.\nNel post terremoto del 1980, nella localit\u00e0 rurale di \"Monte di Dio\" vennero costruiti gli alloggi provvisori per gli sfollati vittime del sisma, l'agglomerato di case, ancora oggi presente, ha dato vita alla zona oggi nota come \"Montevescovado\".\nCattedrale di San Prisco.\nLa Cattedrale di Nocera sorge, come vuole la leggenda, su quella che \u00e8 la sepoltura del primo vescovo nocerino ed \u00e8 la sede della Diocesi di Nocera Inferiore-Sarno.\nL'edificio attuale risale agli inizi del XVII secolo e fu costruita per opera del vescovo senese Simone Lunadoro (1602-1610).\nLa cattedrale fu gravevemente danneggiata da due eventi sismici nel 1688 e nel 1694 e nel 1697 il vescovo fu costretto ad operare dei lavori di ristrutturazione alla facciata della cattedrale, soprattutto al campanile.\nNel 1724 il tetto della cattedrale fu ristrutturato e decorato nello stesso anno, il 19 novembre, la chiesa fu consacrata cos\u00ec come \u00e8 scritto nella lapide all'ingresso dell'edificio religioso.\nInoltre, nel 1715 fu ampliato il Cappellone del Santissimo Rosario, nella cui cupola, nel 1671, il pittore Angelo Solimena aveva dipinto la \"Gloria del Paradiso\".\nCultura.\nFesta di San Prisco.\nOgni 9 maggio, il borgo nocerino omaggia il santo patrono, con grandi feste e la preparazione di un piatto tipico locale: la bubbet\u00e6lla, ovvero una zuppa di legumi e patate, accompagnata da pane duro.\nDai \"casali\" della citt\u00e0 vengono creati e donati al santo dei ceri ornati, portati come tributo dinanzi alla chiesa madre (punto in cui parte la processione), i quali successivamente poi seguono il corteo.\nIl \"Maggio del '600\" ed il \"matrimonio ducale\".\nNel mese di maggio, nel borgo si tiene una rievocazione storica denominata \"Maggio del '600\" che mostra usi e costumi della Nocera barocca. Il culmine si ha con un corteo che parte da piazza Diaz (centro di Nocera Inferiore) ed arriva nello sfarzoso \"Palazzo Milano\", al centro del borgo.\nNel mese di settembre, invece, si teneva per le strade della citt\u00e0 il corteo rievocativo delle nozze del duca Francesco Maria Carafa e la nobildonna Anna Pignatelli di Belmonte. Il corteo (che partiva dal Vescovado), culminava con la rievocazione della celebrazione religiosa all'interno della Chiesa madre. \nPalazzo Vescovile.\nIl Palazzo Vescovile \u00e8 addossato alla cattedrale ed \u00e8 la residenza del vescovo diocesano.\nPresenta una pianta ad \"L\" ed \u00e8 realizzato su due livelli; la sua costruzione risale al XVI secolo. Fu gravemente danneggiato dai terremoti del 1668, 1930 e 1980.\nTra le sue varie ristrutturazioni, la pi\u00f9 importante \u00e8 quella del 1721 ad opera di Monsignor De Dominicis.\nEx Seminario Vescovile.\nLa prima realizzazione di un seminario vescovile a Nocera si ebbe nel 1564, anche se l'attuale edificio risale al 1653. La struttura \u00e8 quadrata e le finestre esterne sono ornate da eleganti stucchi settecenteschi. Al seminario sono legati i nomi di alcune figure rilevanti, come i beati Tommaso Maria Fusco e Alfonso Maria Fusco.\nNel 1865 \u00e8 stato la sede del primo nucleo del futuro Liceo Classico.\nL'ex seminario ospita i locali della Curia diocesana e il Museo di \"San Prisco\". Inoltre al suo interno si trovano i circa 10000 volumi che compongono la biblioteca diocesana."}
{"id": "2866145", "revid": "767487", "url": "https://it.wikipedia.org/wiki?curid=2866145", "title": "L'armata a cavallo (film)", "text": "L'armata a cavallo (\"Csillagosok, katon\u00e1k\") \u00e8 un film del 1968 diretto da Mikl\u00f3s Jancs\u00f3.\nIl titolo italiano \u00e8 tratto dall'omonima opera letteraria scritta da Isaak Babel' nel 1926, ma non ha alcuna particolare attinenza con la storia narrata nel film.\nTrama.\nRussia, 1919. Allo scoppio della guerra civile in Russia, un gruppo di soldati ungheresi prigionieri di guerra si unisce ai bolscevichi, ma viene fatto prigioniero da una formazione dell'Armata Bianca. Alcuni di essi, sfuggiti alla sommaria fucilazione, si nascondono nei boschi e raggiungono un campo zarista, in alcune baracche che sono state adibite a ospedale. Nascosti dalle stesse infermiere, vengono scoperti e uccisi.\nIntanto un altro gruppo di bolscevichi riesce a occupare la zona e a fare prigionieri i bianchi: questi vengono costretti a cambiare divisa e a combattere per loro. Ma sull'altra sponda del fiume c'\u00e8 un'intera armata dell'esercito bianco, che sgomina i rivoluzionari in un bagno di sangue. Solo un rivoluzionario sopravvive al massacro e non gli rimane che vagare nel campo cosparso di cadaveri."}
{"id": "2866155", "revid": "599013", "url": "https://it.wikipedia.org/wiki?curid=2866155", "title": "Propulsione elettrica per uso spaziale", "text": "Con propulsione elettrica per uso spaziale si intende l'insieme di tutti quei motori elettrici sviluppati per la propulsione di veicoli nello spazio.\nSono state sviluppate varie tipologie di propulsori, i quali possono essere classificati in relazione al meccanismo di accelerazione prevalentemente adottato oppure in base al fluido di lavoro. I propulsori elettrici tipicamente offrono impulsi specifici maggiori rispetto ai propulsori tradizionali, tuttavia essi generano una spinta di diversi ordini di grandezza inferiore rispetto ai propulsori chimici a causa degli attuali limiti tecnologici nella potenza elettrica disponibile a bordo delle sonde spaziali. I Russi hanno adottato propulsori elettrici sui propri satelliti per decenni; nel mondo occidentale, invece, essi sono prevalentemente impiegati per manovre di \" north-south stationkeeping\" su satelliti geostazionari.\nStoria.\nL'idea di utilizzare la propulsione spaziale pu\u00f2 essere ricondotta fino al 1906, quando Robert Goddard ne consider\u00f2 la possibilit\u00e0 nei suoi taccuini privati. Successivamente, nel 1929 Hermann Oberth tratt\u00f2 l'argomento nel libro \"Wege Zur Raumschiffahrt\". Tuttavia non fu compiuto alcun tentativo di progettazione di un propulsore elettrico fino al 1948. Un notevole contributo alla ricerca in questo campo venne da Ernst Stuhlinger.\nNonostante migliorasse la comprensione teorica della propulsione elettrica, i primi esperimenti non furono condotti prima degli anni cinquanta, in laboratorio e con una potenza ridotta. Solo negli anni sessanta crebbe l'interesse della comunit\u00e0 scientifica a tal punto che sorsero numerosi centri di ricerca che svilupparono tutte le tipologie dei principali propulsori spaziali. Il primo test di un propulsore elettrico avvenne il 20 luglio 1964, quando a bordo del SERT-1 (\"Space Electric Rocket Test 1\") furono testati due differenti motori, uno dei quali produsse la spinta prevista, dimostrando l'applicabilit\u00e0 della nuova tecnologia in impiego spaziale.\nIn seguito alla riduzione della spesa spaziale con la conclusione del Programma Apollo, anche la propulsione elettrica fu messa da parte, in Occidente. Successivamente ne \u00e8 ripreso lo studio negli anni novanta, ma il suo impiego si \u00e8 concretizzato soprattutto nel decennio seguente.\nClassificazione.\nI propulsori elettrici per uso spaziale sono tipicamente raggruppati in tre famiglie, in base al meccanismo di accelerazione prevalentemente adottato.\nEssi sono inoltre caratterizzati dal regime di funzionamento adottato: stazionario, se il propulsore opera in modo continuato per una durata prevista, o pulsato, se il propulsore opera per brevi intervalli che possono essere pensati impulsivi (con durata inferiore al secondo), intervallati da pi\u00f9 lunghi periodi di accumulazione dell'energia.\nUn'altra classificazione adottata in letteratura suddivide i propulsori elettrici, in base al fluido di lavoro, in propulsori ionici e propulsori al plasma. Le due classificazioni quasi si sovrappongono: i propulsori ionici utilizzano un meccanismo di accelerazione di tipo elettrostatico, mentre i propulsori al plasma presentano prevalentemente un'accelerazione di tipo elettromagnetico. Una rilevante eccezione \u00e8 rappresentata dai propulsori ad effetto Hall, classificati tra i motori al plasma.\nPropulsori elettrotermici.\nI propulsori elettrotermici sono stati i primi ad essere sviluppati. In essi, il meccanismo di accelerazione - termogasdinamico - \u00e8 lo stesso che nei propulsori chimici: il propellente portato ad alta temperatura in un opportuno vano ricavato nel propulsore - analogo alla camera di combustione - \u00e8 in seguito lasciato espandere attraverso un ugello. In questo modo l'energia termica fornita al propellente \u00e8 convertita in energia cinetica ed \u00e8 quindi trasformata in una forma utile a generare una spinta.\nLa principale differenza tra i propulsori elettrotermici ed i propulsori chimici consiste nella modalit\u00e0 con cui l'energia termica \u00e8 fornita al propellente: nei primi, infatti, il gas \u00e8 scaldato o da resistenze poste a diretto contatto con esso - Resistojet - o attraverso un arco elettrico prodotto nel gas dall'applicazione di un'opportuna differenza di potenziale - Arcjet.\nQuali propellenti sono preferiti gas caratterizzati da un basso peso molecolare (ad esempio, idrogeno, elio ed ammoniaca).\nLe prestazioni dei propulsori elettrotermici in termini di impulso specifico sono generalmente modeste (comprese in un range che va da 500 a ~1000 s), ma superano quelle dei propulsori a propellente freddo (sprovvisti di una camera di combustione) Nell'Unione sovietica, propulsori elettrotermici sono stati in uso dal 1971.\nArcjet.\nGli Arcjet sono una tipologia di propulsori elettrici per veicoli spaziali, in cui si genera una scarica elettrica o \"arco\" in un flusso di propellente (idrazina in genere o ammoniaca). Ci\u00f2 conferisce ulteriore energia al propellente, in modo che si possa estrarre pi\u00f9 lavoro da ogni kg di propellente, a spese del maggior consumo di corrente e (solitamente) costo pi\u00f9 elevato. I livelli di spinta dei motori arcjet tipicamente utilizzati sono molto bassi rispetto ai motori chimici.\nQuando l'energia elettrica disponibile a bordo \u00e8 sufficiente, un arcjet ben si adatta a mantenere la posizione del veicolo in orbita e pu\u00f2 sostituire i razzi monopropellenti.\nIn Germania, i ricercatori presso l\"'Institute of Space Systems Aviation\" dell'Universit\u00e0 di Stoccarda hanno sviluppato vari arcjet alimentati a idrogeno in grado di produrre potenza da 1 a 100\u00a0kW. L'idrogeno, riscaldato, raggiunge una velocit\u00e0 di uscita di poco inferiore ai 16 chilometri al secondo.\nPropulsori elettrostatici.\nNei propulsori elettrostatici il propellente dopo essere stato ionizzato \u00e8 accelerato prevalentemente dalla forza di Coulomb, cio\u00e8 in seguito all'applicazione di un campo elettrostatico nella direzione dell'accelerazione.\nPropulsori elettromagnetici.\nI propulsori elettromagnetici sfruttano la forza di Lorentz per accelerare il plasma. Tale forza agisce su di essi in base alla loro velocit\u00e0, alla loro direzione e a quella del campo magnetico a cui sono soggetti.\nPropulsori Magnetoplasmadinamici (MPD)/Acceleratori a Forza di Lorenz in Litio (LiLFA).\nI \"propulsori magnetoplasmadinamici\" (MPD) e gli acceleratori a forza di Lorentz in litio (LiLFA) hanno approssimativamente lo stesso principio di costruzione. Idrogeno, argon, ammonio e azoto possono essere usati come propellente. Il gas entra nella camera principale dove viene ionizzato in plasma dal campo elettrico tra l'anodo e il catodo, conducendo poi corrente tra essi. Questa nuova corrente crea un campo magnetico attorno al catodo che attraversa il campo elettrico, accelerando di conseguenza il plasma a causa della forza di Lorentz. Il propulsore LiLFA usa la stessa idea generale del propulsore MPD ad eccezione di due principali differenze: il LiLFA usa vapore di litio, che ha il vantaggio di poter essere immagazzinato in forma solida. L'altra differenza \u00e8 che il catodo viene sostituito da diverse bacchette di catodo di piccole dimensioni inserite in un tubo catodico cavo. Il catodo nel propulsore MPD si corrode facilmente a causa del contatto costante con il plasma. Nel propulsore LiLFA invece il vapore di litio viene iniettato nel catodo cavo e non viene ionizzato nella sua forma di plasma corrosiva fino a che non esce dal tubo. Il plasma viene poi accelerato dalla stessa forza di Lorentz.\nPropulsori per induzione a impulso (PIT).\nI \"propulsori per induzione a impulso\" (Pulsed Inductive Thrusters, PIT) usano impulsi di spinta invece di una spinta continua e sono in grado di funzionare con livelli di potenza dell'ordine dei Megawatt (MW). I PIT consistono in una grossa spira avvolta attorno a un tubo a forma conica che emette il gas propellente (solitamente ammoniaca). Per ogni impulso di spinta che viene dal PIT \u00e8 necessario costruire una grossa carica all'interno di un gruppo di condensatori situati dietro la spira per poi rilasciarla. Questo crea una corrente che si muove in circolo in direzione formula_1. La corrente crea poi un campo magnetico nella direzione radiale uscente (formula_2), che crea una corrente nel gas di ammonio che \u00e8 stato appena rilasciato nel verso opposto della corrente originale. Questa corrente opposta ionizza l'ammonio positivamente, il quale viene poi accelerato a causa del campo elettrico in direzione formula_1 che attraversa il campo magnetico formula_2 che causa la forza di Lorentz.\nPropulsori al plasma senza elettrodi.\nI propulsori al plasma senza elettrodi hanno due caratteristiche uniche: la rimozione degli elettrodi di anodo e catodo e la capacit\u00e0 di regolare la spinta. La rimozione degli elettrodi rimuove il fattore di erosione che limita il tempo di vita degli altri motori ionici. Il gas neutro viene ionizzato da radiazioni elettromagnetiche e poi trasferito in un'altra camera dove viene accelerato da campi elettrici e magnetici oscillanti con una forza conosciuta anche come forza ponderomotiva. Questa separazione delle sezioni di ionizzazione e accelerazione danno al motore la capacit\u00e0 di regolare la velocit\u00e0 del flusso di propellente, cambiando di conseguenza l'ampiezza della spinta e i valori di impulso specifico.\nConfronti.\nLa seguente tabella compara i dati attuali dei test di alcuni propulsori elettrici, la cui maggior parte spinge gli ioni con una differenza di potenziale di 300 Volt.\nI seguenti propulsori sono sperimentali e sono stati testati soltanto in modalit\u00e0 a impulso."}
{"id": "2866156", "revid": "161273", "url": "https://it.wikipedia.org/wiki?curid=2866156", "title": "Propulsione elettrica", "text": ""}
{"id": "2866158", "revid": "1318658", "url": "https://it.wikipedia.org/wiki?curid=2866158", "title": "Friedrich von Sonnenburg", "text": " Compose poesie gnomiche in ambito religioso e politico. Vengono accettati come periodo della sua produzione letteraria gli anni tra il 1247 e il 1275. Come poeta gnomico dedic\u00f2 alcune sue poesie alla pericolosa vita del viaggiatore-mendicante, quale lui era. Viene annoverato tra i dodici vecchi maestri.\nVita.\nDella sua vita si sa poco e mancano del tutto testimonianze documentali. Con grande probabilit\u00e0 la sua patria era Sonnenburg in Val Pusteria nei pressi di San Lorenzo. Si tratta di un'abbazia benedettina fondata nel 1020 dal Conte Volkhold di Lurn. Si presume che Friedrich discendesse da una famiglia locale di ministeriali. Come si deduce dai suoi componimenti, era poeta di professione e in quanto tale viaggiava di corte in corte, anche se l'unica permanenza ricavabile \u00e8 alla corte ducale della Baviera. Inoltre una strofa all'interno delle sue composizioni si riferisce a una sua partecipazione alla crociata di Ottocaro II di Boemia contro gli Ungheresi (1271). In quali altri posti lo abbiano portato le sue peregrinazioni, non si lascia intuire dalle poesie, come d'altronde nulla di pi\u00f9 concreto sulla persona del poeta. La sua morte \u00e8 collocata presumibilmente tra il 1275 e il 1287.\nOpera.\nTradizione manoscritta.\nSono conservate 73 strofe attribuite a Friedrich von Sonnenburg: la maggior parte \u00e8 conservata nel Codex Manesse (26 strofe), nella \"Kleine Heidelberger Liederhandschrift\" (10 strofe) e soprattutto nel manoscritto di Jena (62 strofe). Inoltre cinque delle sue strofe sono state tramandate nel Codex Sangallensis 857, un manoscritto sudtirolese che a parte queste contiene solo opere di carattere epico (tra le altre, \"Parzival\" e \"Nibelungenlied\"). Gli sono attribuite quattro poesie gnomiche che sono riprese da altri notevoli poeti come Corrado di W\u00fcrzburg.\nContenuti.\nNel suo repertorio si trova tutto quanto potesse offrire un poeta medievale: spunti didattici-morali, politici e d'intrattenimento, religiosi, lode e rimprovero. In gran parte delle sue composizioni si confronta con la condizione sociale del viaggiatore-mendicante. Sottolinea a tal proposito l'importanza del cantore errante per la nobilt\u00e0 e mette l'arte al servizio di Dio. Con spiccata consapevolezza loda il proprio lavoro e la sua rilevanza nella societ\u00e0 medievale. Precisamente si rivolge contro i tentativi di discredito ad opera della Chiesa contro i viaggiatori-mendicanti e diventa cos\u00ec il portavoce di una classe senza diritti. Quattro delle sue strofe hanno come contenuto la vita del viaggiatore. Questa difesa della propria condizione sociale, senz'altri esempi in questo genere di poesia, gli confer\u00ec un particolare calibro tra i suoi colleghi poeti e gli guadagn\u00f2 rispetto, tanto che anche nelle poesie di compositori pi\u00f9 tardi, come Lupold Hornburg von W\u00fcrzburg, si trovano apprezzamenti nei suoi confronti.\nEsempio di testo.\nSegue una delle strofe di giustificazione alla condizione di viaggiatore-mendicante:\n&lt;poem&gt;\n&lt;/poem&gt;\nChi afferma che coloro che danno qualcosa ai bisognosi quasi imboccano il diavolo, mente, quel caprone d'invidia! Conosco la vita dei bisognosi: loro odiano l'infedelt\u00e0, la malvagit\u00e0, la vita senza fissa dimora. Perci\u00f2 chiamo a testimone Dio! Hanno bisogno [nel nome di Dio] di ci\u00f2 che si d\u00e0 loro, e augurano senz'altro a chi lo d\u00e0 fortuna e bendeizione. Hanno Dio davanti agli occhi, ricevono il corpo di Dio e inseguono la comunit\u00e0 in Cristo. Possono vergognarsi per le proprie colpe e pregare per la cristianit\u00e0 - nessun diavolo lo fa!"}
{"id": "2866165", "revid": "212348", "url": "https://it.wikipedia.org/wiki?curid=2866165", "title": "Joseph Carter Abbott", "text": "Laureatosi alla Phillips Academy nel 1846, \u00e8 stato generale nell'Esercito dell'Unione e senatore del Partito Repubblicano del Nord Carolina tra il 1868 e il 1871."}
{"id": "2866174", "revid": "729019", "url": "https://it.wikipedia.org/wiki?curid=2866174", "title": "Fuji T-7", "text": "Il T-7 \u00e8 un aereo da addestramento basico ad ala bassa e con un abitacolo a 2 posti in tandem, progettato e prodotto dall'azienda aeronautica giapponese Fuji Heavy Industries. Viene impiegato anche per il volo strumentale e acrobatico.\nStoria del progetto.\nIl T-7 nasce in risposta ad una specifica emessa verso la fine degli anni novanta dalla K\u014dk\u016b Jieitai (la forza aerea nipponica), in cerca di un nuovo aereo da addestramento basico in grado di sostituire gli anziani Fuji T-3 nell'addestramento al volo primario, strumentale e acrobatico dei giovani piloti militari.\nLa Fuji Heavy Industries svilupp\u00f2 il nuovo trainer basico basandosi sull'esperienza accumulata con il T-3. Infatti l'architettura del T-7 ricalca quella del suo predecessore ad eccezione della nuova deriva a freccia e del motore; il vecchio motore a pistoni Lycoming IGSO-480 fu rimpiazzato con un nuovo motore a turboelica Rolls-Royce 250-B17F.\nIl prototipo del T-7 spicc\u00f2 il suo primo volo nel 2000 e il primo velivolo di serie fu consegnato alla forza armata nel settembre 2002, diventando operativo solamente dal marzo 2003.&lt;ref name=\"http://www.flightglobal.com/articles/2003/08/12/169947/japans-pilots-to-start-t-7-training-early-next-year.html\"&gt;Japan's pilots to start T-7 training early next year.&lt;/ref&gt;"}
{"id": "2866175", "revid": "181699", "url": "https://it.wikipedia.org/wiki?curid=2866175", "title": "Antihaitianismo", "text": "Antihaitianismo \u00e8 il termine in lingua spagnola con cui si definisce quel fenomeno discriminatorio presente in diverse forme nella Repubblica Dominicana attuato contro la popolazione di origine haitiana.\nSono state riportate tensioni fra le due nazionalit\u00e0 nella Repubblica Dominicana e periodici combattimenti ed episodi di violenza commessi da dominicani a danno degli haitiani.\nStoria.\nLe origini di un sentimento ostile agli haitiani pu\u00f2 essere fatto risalire a una legge segregazionista verso essi istituita dai coloni spagnoli nella Capitaneria Generale di Santo Domingo (odierna Repubblica Dominicana).\nIl pensiero di ostilit\u00e0 nei confronti della vicina popolazione haitiana rimase parte integrante della storia dominicana anche dopo l'abbandono degli spagnoli delle loro colonie nell'America Latina. Alcuni hanno suggerito come alla base di questo forte odio ci siano le diverse storie di due popolazioni pur molto vicine ma separate dall'antica barriera culturale creata dai colonizzatori che divise in campo culturale, etnico e linguistico le due microregioni dell'isola. Un altro motivo \u00e8 la credenza che gli haitiani siano discendenti di etnie africane e creole, a differenza dei dominicani, eredi di una dinastia ispanica.\nL'istituzionalizzazione del pensiero antihaitiano divenne ufficiale durante il regime di Rafael Le\u00f3nidas Trujillo. Divenne parte della formazione scolastica un sistema di educazione volto a \"\"disseminare l'idea nelle scuole e nei media\" che i nativi dominicani fossero \"bianchi\"\" e orgogliosi discendenti dei \"conquistadores\" spagnoli. Questa politica culmin\u00f2 con un processo di \"dominicanizzazione\" della popolazione e l'uccisione di un numero compreso da 17.000 e 35.000 haitiani nell'ottobre 1937 nel contesto di una pulizia etnica passata alla storia come il massacro del prezzemolo.\nAlle elezioni politiche presidenziali del 1996, nella corsa alla cattedra governativa, Joaqu\u00edn Balaguer, figura storica della destra populista e braccio destro di Trujillo, per il National Patriotic Front, si alle\u00f2 a Leonel Fern\u00e1ndez per minare la corsa alla presidenza del rivale candidato Pe\u00f1a G\u00f3mez. Le presunte origini haitiane di G\u00f3mez giocarono un ruolo fondamentale nella sua sconfitta alle urne.\nSituazione politica attuale.\nL'antihaitianismo non si manifesta solamente tramite atti di discriminazione quotidiana, ma \u00e8 presente in modo particolarmente forte anche nel sistema politico dominicano. A prova della situazione di discriminazione anche per vie politiche, la legislazione dominicana impedisce a tutti gli immigrati haitiani l'accesso alla nazionalit\u00e0 dominicana, fuorviando di conseguenza l'accesso all'istruzione e ai servizi economici. Secondo il \"New York Times\", gruppi per i diritti umani e Amnesty International, non vengono rilasciati certificati di nascita per i figli nati da entrambi i genitori haitiani privi di permesso di residenza dominicano.\nL'attivista per i diritti umani Solange Pierre vinse il \"Robert F. Kennedy Human Rights Award\" nel 2006 per la lotta contro questa discriminazione.\nIl caso The Price of Sugar.\nL'argomento fu affrontato nel documentario \"The Price of Sugar\", che testimoni\u00f2 la situazione contemporanea vissuta dagli haitiani residenti nella Repubblica Dominicana, impiegati come manodopera. In Europa ci sono state richieste per un boicottaggio turistico ed economico della Repubblica Dominicana. Organizzazioni non governative minori hanno avanzato le stesse istanze negli Stati Uniti.\nTuttavia, il presidente di Haiti e i suoi ambasciatori nella Repubblica Dominicana e in Francia smentirono le accuse sollevate dal film, eccependo che dominicani poveri senza origine haitiana vivono in condizioni uguali a quelle degli haitiani."}
{"id": "2866181", "revid": "162719", "url": "https://it.wikipedia.org/wiki?curid=2866181", "title": "Classe Buyan", "text": ""}
{"id": "2866183", "revid": "125872450", "url": "https://it.wikipedia.org/wiki?curid=2866183", "title": "Bruno Armando", "text": "Biografia.\nLaureato all'Universit\u00e0 Cattolica di Milano, non ha mai abbandonato completamente la sua prima passione, la traduzione di letteratura contemporanea americana e inglese. Sposato con l'attrice Sabina Vannucchi, \u00e8 stato attivo anche in televisione e cinema.\n\u00c8 stato interprete insieme a Luca Zingaretti della prima versione nazionale di \"Maratona di New York\", di Edoardo Erba.\nHa avuto notoriet\u00e0 con l'interpretazione del ruolo di Marco Altieri nella serie TV \"Distretto di Polizia\". Per molti anni ha fatto coppia sulla scena teatrale con Gianmarco Tognazzi.\nNel 2009 ha recitato con Giampaolo Morelli nella serie TV di Rai 2 \"L'ispettore Coliandro\".\n\u00c8 morto l'8 marzo 2020 dopo una lunga malattia."}
{"id": "2866184", "revid": "2196166", "url": "https://it.wikipedia.org/wiki?curid=2866184", "title": "Abbazia di Notre-Dame de la Trappe", "text": "L'abbazia di Notre-Dame de la Trappe \u00e8 un'abbazia fondata a Soligny-la-Trappe nel 1140 da Rotrudo III, conte del Perche, in memoria della sua defunta moglie Matilde, figlia naturale di Enrico I d'Inghilterra.\nStoria.\nPopolata in origine da monaci appartenenti all'ordine religioso di Savigny, che seguiva la regola benedettina, venne aggregata all'ordine cistercense nel 1147 ma dal 1527 venne sempre assegnata ad abati commendatari.\nNel 1664 l'abate Armand Jean Le Bouthillier de Ranc\u00e9 vi ristabil\u00ec numerose osservanze della regola cistercense originale e vi introdusse nuovi regolamenti particolarmente rigorosi (silenzio, lavoro manuale), dando cos\u00ec origine all'ordine dei Cistercensi della Stretta Osservanza, detti Trappisti dal nome dell'abbazia.\nSoppressa con la Rivoluzione francese, un gruppo di monaci guidato da Agostino de Lestrange si rifugi\u00f2 in Svizzera; dopo la Restaurazione (1815) lo stesso Restrange ridiede vita all'abbazia.\nIl complesso venne ricostruito sotto l'abate \u00c9tienne Salasc e la chiesa abbaziale venne riconsacrata il 30 agosto 1895."}
{"id": "2866185", "revid": "767487", "url": "https://it.wikipedia.org/wiki?curid=2866185", "title": "Adam Waleskowski", "text": ""}
{"id": "2866186", "revid": "599013", "url": "https://it.wikipedia.org/wiki?curid=2866186", "title": "Efan Ekoku", "text": "Carriera.\nIl 15 settembre 1993 realizz\u00f2 il primo gol del Norwich City nelle coppe europee, precisamente nella partita di Coppa UEFA contro il Vitesse.\nCon la Nazionale nigeriana ha disputato il ."}
{"id": "2866187", "revid": "1543377", "url": "https://it.wikipedia.org/wiki?curid=2866187", "title": "Massacro del prezzemolo", "text": "Il massacro del prezzemolo, noto nella Repubblica Dominicana come El Corte (letteralmente, \"il taglio\") e ad Haiti come Kouto-a (letteralmente, \"coltello\"), \u00e8 il nome con il quale viene ricordata la pulizia etnica attuata dal regime populista dominicano di Rafael Le\u00f3nidas Trujillo Molina nell'ottobre 1937 nei confronti della popolazione haitiana residente nel territorio della Repubblica Dominicana. L'ordine di esecuzione port\u00f2 alla morte di un numero imprecisato di haitiani, si stima dai 20.000 ai 30.000, e dur\u00f2 solamente cinque giorni.\nIl nome con il quale \u00e8 ricordato il genocidio, deriva dal fatto che il presidente Trujillo ricorse a un metodo banale per attuare la selezione etnica, ovvero verificando la pronuncia della lingua spagnola, parlata poco fluentemente dalla maggior parte dei vicini haitiani prevalentemente francofoni. Ai soldati fu consigliato quindi di portare un rametto di \"perejil\" () e chiedere cosa fosse alla gente incontrata: chi non fosse riuscito a proferire perfettamente la parola sarebbe stato molto probabilmente di origine haitiana e quindi da eliminare.\nAntefatti.\nNon appena prese il potere nella Repubblica Dominicana, il dittatore Rafael Le\u00f3nidas Trujillo, nazionalista e xenofobo, adott\u00f2 politiche razziste verso gli immigrati haitiani e nei confronti della popolazione con tali origini. Il populismo tentava di screditare le origini africane degli haitiani marchiandole come pervase da tradizioni arcaiche come la stregoneria e il Vud\u00f9, sostenendo la superiorit\u00e0 delle origini cattoliche e occidentali dei dominicani. In un suo discorso pubblico Trujillo foment\u00f2 l'opinione pubblica contro gli haitiani affermando che \"[gli haitiani] sono stranieri nella nostra terra. Sono sporchi, ladri di bestiame e praticano il Vud\u00f9. La loro presenza sul territorio della Repubblica Dominicana non deve portare al deterioramento della qualit\u00e0 di vita dei nostri cittadini [...]\". Con tali premesse, l'ordine del dittatore ad iniziare il genocidio, emanato il 3 ottobre 1937, trov\u00f2 fertile terreno ed immediata attuazione.\nIl massacro.\nCome metodo empirico per stabilire le origini di coloro i quali venivano rastrellati, i militari imponevano loro di pronunciare la parola \"perejil\" (prezzemolo); la peculiare pronuncia della lettera \"erre\" dei francofoni, che costituivano la maggior parte degli haitiani, comportava l'immediata esecuzione.\nGli omicidi avvennero per la maggior parte con armi bianche; evitando infatti l'uso delle armi da fuoco, si voleva dare l'impressione che le uccisioni fossero opera non di militari ma degli stessi contadini dominicani, che avevano agito contro gli haitiani per legittima difesa. I corpi delle vittime furono abbandonati e scaricati nel fiume confinante con i due Paesi, il Rio Masacre. \nDelle decine di migliaia di haitiani uccisi nelle esecuzioni, la maggior parte era nata nella Repubblica Dominicana e apparteneva a una consolidata comunit\u00e0 di immigrati insediata nelle zone di confine; molte delle vittime, seppure considerate culturalmente haitiane alla luce delle loro origini, erano legalmente dominicane.\nResponsabilit\u00e0.\nNei tempi seguenti al massacro il governo tent\u00f2 invano di far ricadere la responsabilit\u00e0 dell'accaduto sulla popolazione dominicana, giustificando l'azione come un'ondata di forte intolleranza. In seguito gli Stati Uniti esaminarono diversi cadaveri di haitiani uccisi durante la pulizia etnica, appurando come parte di essi fosse stata uccisa con proiettili per fucili Krag in dotazione solo all'esercito dominicano e smentendo quindi la complicit\u00e0 della popolazione nell'accaduto. Fu pertanto confermato che l'uccisione di migliaia di haitiani fu parte di un piano ben congegnato da parte del regime di Trujillo, volto a una trasformazione sostanziale del Paese attraverso azioni sociali, politiche ed economiche, non da ultimo anche attraverso la fuoriuscita forzata o non degli haitiani dalla Repubblica Dominicana.\nNonostante i tentativi di disinformazione attuati, fu presto chiara la responsabilit\u00e0 diretta del governo dominicano nel massacro: per tentare di azzittire le rimostranze di Haiti e degli Stati Uniti, Trujillo acconsent\u00ec a versare 29 dollari di indennizzo per ogni vittima ufficialmente accertata.\nAzioni successive.\nDopo il massacro, Trujillo attu\u00f2 una rigida politica d'immigrazione tra i due Paesi, contingentando le immigrazioni di haitiani nella Repubblica Dominicana, realizzando collegamenti pi\u00f9 agibili e moderni tra le aree urbane centrali e la linea di confine, attraverso progetti di edilizia abitativa e pubblica e una rigorosa selezione nelle regioni di frontiera del sud dell'isola, che port\u00f2 all'ulteriore uccisione e deportazione di numerosi profughi haitiani."}
{"id": "2866188", "revid": "1602064", "url": "https://it.wikipedia.org/wiki?curid=2866188", "title": "Slavofilismo", "text": "Lo slavofilismo fu un movimento intellettuale russo del XIX secolo, nato dal dibattito sulle idee introdotte dall'Europa occidentale dopo le riforme di Pietro il Grande (1672-1725).\nGli slavofili dettero vita a una corrente filosofica, politica e letteraria intesa al recupero dei valori politici, sociali, culturali e religiosi della Russia patriarcale e contadina, esaltando il patrimonio spirituale del popolo russo e avversando la cultura dall'Europa occidentale, liberale e industrializzata.\nAgli albori dello slavofilismo.\nMichail \u0160\u010derbatov.\nPubblicando nel 1858 i saggi \"Sulla corruzione dei costumi in Russia\" di Michail \u0160\u010derbatov (1733-1790) e \"Viaggio da Pietroburgo a Mosca\" di Aleksandr Radi\u1e61\u010dev (1749-1802), Aleksandr Herzen (1812-1870) scriveva che \u00ab\u0160\u010derbatov e Radi\u1e61\u010dev rappresentano nella Russia dei tempi di Caterina II i due punti di vista estremi\u00bb. Mentre Radi\u1e61\u010dev guardava al futuro, il principe \u0160\u010derbatov vedeva nella \u00abnoiosa e semiselvaggia esistenza dei nostri antenati [...] una sorta di ideale perduto\u00bb, arrivando \u00abal suo punto di vista slavofilo per quello stesso cammino attraverso il quale, ai nostri tempi, \u00e8 arrivata allo slavofilismo una parte della giovent\u00f9 moscovita\u00bb che, oppressa dall'autocrazia di Nicola I, \u00abfin\u00ec per rinnegare l'epoca di Pietro I, per respingerla e indossare - in senso morale e allo stesso tempo letterale - la casacca contadina\u00bb.\n\u0160\u010derbatov critic\u00f2 la violenza dell'introduzione delle riforme fatte dallo zar Pietro, con le quali la Russia aveva acquisito un peso politico da potenza europea in cambio per\u00f2, a suo giudizio, di una profonda decadenza morale: non vi era pi\u00f9 rispetto per i genitori, tra i coniugi erano aumentati i tradimenti e i divorzi, alla solidariet\u00e0 si era sostituito il tornaconto personale, all'amor di patria l'interesse per le ricompense e i privilegi, alla semplicit\u00e0 dei costumi l'amore per il lusso. Anche la religione era stata colpita: \u00abdiminuirono i pregiudizi, ma diminu\u00ec anche la fede; spar\u00ec il terrore servile dell'inferno, ma scomparve anche l'amore per Dio e per le sue sante leggi\u00bb.\nSolo fino a un certo si pu\u00f2 per\u00f2 fare di \u0160\u010derbatov un predecessore degli slavofili del XIX secolo, romantici esaltatori dell'elemento popolare che condannavano la servit\u00f9 della gleba, difesa invece da \u0160\u010derbatov, poich\u00e9 in lui, che giudic\u00f2 comunque la riforma di Pietro I \u00abnecessaria\u00bb, per quanto \u00abeccessiva\u00bb, non esiste una contrapposizione tra la Russia e l'Europa e, anzi, le sue idee sul diritto e sulle forme delle istituzioni politiche erano prossime all'illuminismo occidentale conservatore, come pure il suo aristocratismo, giudicato dagli slavofili \u00abun sintomo di disintegrazione e di individualismo\u00bb, estraneo \u00abai veri princ\u00ecpi cristiani anticorussi\u00bb.\nNikolaj Karamzin.\nNemmeno Nikolaj Karamzin (1766-1826) pu\u00f2 essere considerato un precursore degli slavofili, anche se nella sua concezione politica si rintracciano elementi propri dell'ideologia slavofila. Nella sua \"Memoria sull'antica e la nuova Russia\" (1811) egli, netto sostenitore dell'autocrazia intesa non tanto come potere illimitato, ma come potere indivisibile, raccomandava al monarca di tener conto delle tradizioni e dei costumi del popolo, evitando in questo campo ogni arbitrio. In ci\u00f2 si pu\u00f2 trovare l'embrione dell'idea cara agli slavofili dell'unione tra \u00abterra\u00bb e Stato con la condizione che lo Stato mantenga la sua neutralit\u00e0 nelle questioni di pertinenza della \u00abterra\u00bb e che quest'ultima non si occupi di affari politici.\nSu questa base \u00e8 radicale la sua critica dell'opera di Pietro il Grande, che non cap\u00ec che \u00ablo spirito nazionale decide della potenza morale degli Stati\u00bb, che il rispetto delle tradizioni rafforza l'amor di patria, che il mutamento coatto dei costumi nazionali \u00e8 \u00abuna prepotenza arbitraria anche da parte di un monarca autocrate\u00bb. Karamzin sostiene che prima della riforma di Pietro tutti i russi, senza distinzioni, fossero \u00abaccomunati da alcune caratteristiche generali di pensiero e di costumi\u00bb. Con la riforma, \u00abi ceti superiori si separarono da quelli inferiori, e l'agricoltore, il borghese, il mercante videro nella nobilt\u00e0 russa dei tedeschi, con danno per la solidariet\u00e0 fraterna, nazionale, di tutte le classi dello Stato\u00bb.\nSono considerazioni che saranno fatte proprie dagli slavofili, che si formarono anche sulla lettura della sua \"Storia dello Stato russo\", cominciata a uscire nel 1818, da loro apprezzata per quanto essi riscoprissero l'antica Russia guardando alla sua storia dal punto di vista del popolo russo e non da quello dello Stato. Tuttavia, sotto molti aspetti Karamzin \u00e8 lontano dagli slavofili. La Russia non \u00e8 concepita in antitesi al resto dell'Europa, n\u00e9 \u00e8 portatrice di valori particolari e superiori. Egli non idealizza il popolo e sostiene i diritti feudali e la servit\u00f9 della gleba, non in quanto forme sociali arcaiche ma in quanto concreti interessi della classe nobiliare. Le ideologie di Karamzin e di \u0160\u010derbatov rappresentano comunque \u00abun anello importante nella preistoria di alcune idee slavofile\u00bb e a aiutano a comprenderne la genesi.\nMichail Pogodin.\nCon Michail Pogodin (1800-1875) si ha la prima enunciazione, formulata nel 1827, di una tesi essenziale della dottrina slavofila, quella dell'esistenza di una fondamentale differenza tra la civilt\u00e0 russa, erede dell'impero bizantino, e quella dell'Europa occidentale, erede di Roma, tra loro contrapposte. Diverso era stato il feudalesimo russo da quello europeo, diverso il comportamento della Chiesa ortodossa, sempre soggetta al potere statale, diversa la composizione sociale in Russia, priva di una borghesia, cos\u00ec che nella storia della Russia erano stati assenti i conflitti sociali, \u00abla schiavit\u00f9 e l'odio, la superbia e la lotta\u00bb.\nLa priorit\u00e0 di Pogodin fu riconosciuta dagli stessi slavofili. Jurij Samarin (1819-1876), studente all'Universit\u00e0 di Mosca, racconta delle lezioni di Pogodin che \u00abci mostr\u00f2 la possibilit\u00e0 di guardare alla storia della Russia e alla vita russa in genere, in modo completamente nuovo. Le formule occidentali non si adattavano a noi; la vita russa era la manifestazione concreta di particolari princ\u00ecpi, sconosciuti agli altri popoli; il nostro sviluppo appariva regolato da leggi sue proprie\u00bb. E pur parlando di tutto ci\u00f2 \u00abcaoticamente, senza portare prove\u00bb, Pogodin fu il primo a mostrare \u00abla necessit\u00e0 d'interpretare la storia della Russia basandosi su lei sola\u00bb.\nSecondo Plechanov (1856-1918), non vi \u00e8 alcuna differenza tra l'ideologia slavofila e la \u00ab\"narodnost'\" ufficiale\u00bb, come venivano chiamate le teorie di Pogodin e del suo sodale Stepan \u0160evyr\u00ebv (1806-1864): \u00absono in sostanza la stessa dottrina, egualmente cara a ideologhi di due diversi ceti sociali, ma intesa da essi diversamente\u00bb, poich\u00e9 gli slavofili rappresentavano la nobilt\u00e0 mentre \u00abPogodin era un \"razno\u010dinec\"\u00bb, un non nobile. Entrambe le dottrine esprimevano la reazione alle lotte di classe che si manifestavano in Occidente, e che Pogodin e gli slavofili esorcizzavano, escludendo che una rivoluzione fosse possibile in Russia.\n\u0160evyr\u00ebv, con l'articolo \"Opinione di un russo sulla moderna civilt\u00e0 dell'Europa\", era stato brutalmente esplicito. La Russia, paese storicamente giovane, con un forte sentimento statale, nazionale e religioso, aveva la missione provvidenziale di salvare quanto di valido era stato espresso dalla cultura europea, ma per far ci\u00f2 doveva emanciparsi dall'Occidente, profondamente minato nello spirito dai \u00abmorbi\u00bb della Riforma e della Rivoluzione. Si tratta di stare lontano dall'Occidente che \u00e8 come \u00abun uomo che rechi su di s\u00e9 una terribile malattia contagiosa, circondato da una pericolosa atmosfera di esalazioni infette. Lo baciamo, lo abbracciamo, dividiamo con lui il banchetto dello spirito, vuotiamo il calice del sentimento\u00bb, senza vedere \u00abil veleno nascosto che sta in questo spensierato rapporto\u00bb, n\u00e9 sentire \u00abil futuro cadavere di cui ha ormai il fetore\u00bb.\nLe affinit\u00e0 esistenti tra le idee di Pogodin e gli slavofili convinsero nel 1845 i fratelli P\u00ebtr (1808-1856) e Ivan Kireevskij (1806-1856) a collaborare alla rivista di Pogodin \u00abMoskvitjanin\u00bb (Il moscovita), dove Ivan Kireevskij, su invito di Pogodin, assunse il ruolo di capo-redattore. La collaborazione dur\u00f2 per\u00f2 soltanto tre mesi, essendosi manifestate profonde divergenze soprattutto sulla questione della formazione storica dello Stato russo e sulla valutazione del carattere nazionale del popolo russo.\nSecondo Pogodin, caratteristica del popolo russo, anche in conseguenza del clima, era la sottomissione e la passivit\u00e0, e infatti senza resistenza si era assoggettato agli invasori normanni, che furono i creatori dello Stato russo. Al contrario, le popolazioni locali dell'Europa occidentale avevano sempre lottato contro gli invasori e, quando vinte, avevano imposto ai nuovi venuti la propria civilt\u00e0.\nCon \"La storia della Russia antica\" P\u00ebtr Kireevskij replicava, osservando che un popolo come quello descritto da Pogodin sarebbe \u00abun popolo privo di ogni energia spirituale, di ogni dignit\u00e0 umana, un popolo rinnegato da Dio\u00bb, ma questo non era il caso del popolo russo, come dimostravano le guerre del 1612 e del 1812. Appoggiandosi agli studi di \u0160af\u00e1rik (1795-1861) e di Maciejowski (1792-1883), lo slavofilo Kireevskij negava che i Normanni fossero stati i creatori dello Stato russo, rivendicando l'originariet\u00e0 dell'organizzazione sociale e statale delle trib\u00f9 slave.\nSi contrapponevano cos\u00ec le posizioni della \u00ab\"narodnost'\" ufficiale\u00bb di Pogodin, critico del liberalismo europeo in quanto apologeta dell'autocrazia, e quelle dello slavofilismo, nostalgico difensore delle strutture sociali tradizionali, arroccate nel mondo contadino e in via di distruzione per l'avanzata del capitalismo di marca occidentale.\nOdoevskij e il romanticismo filosofico dei \"ljubomudrye\".\nDiretti antenati degli slavofili furono i membri del circolo segreto dei \"ljubomudrye\" - parola massonica che indica i \u00abfilosofi\u00bb, letteralmente gli \u00abamanti della saggezza\u00bb - fondato a Mosca nel 1823 da cinque giovani impiegati dell'Archivio del Ministero degli Esteri, Ivan Kireevskij (1806-1856), Aleksandr Ko\u0161elev (1806-1883), Nikolaj Ro\u017ealin (1805-1834), Dmitrij Venevitinov (1805-1827) e il principe Vladimir Odoevskij (1802-1869), gli ultimi due rispettivamente il segretario e il presidente del circolo.\nKo\u0161elev ricorda come essi, pur mantenendo la segretezza sull'esistenza del circolo, divulgassero le loro idee tra un gruppo di letterati facenti capo a Sem\u00ebn Rai\u010d (1792-1855) e riuniti nella \u00abSociet\u00e0 degli amici\u00bb, composta, tra gli altri, da Michail Dmitriev (1796-1866), Aleksandr Pisarev (1803-1828), Pogodin, \u0160evyr\u00ebv, Dmitrij Oznobi\u0161in (1804-1877), Aleksej Kubarev (1796-1881), F\u00ebdor Tjut\u010dev (1803-1873), Andrej Murav'\u00ebv (1806-1874) e lo stesso Odoevskij, e le pubblicassero nella rivista \u00abMnemozina\u00bb, fondata nel 1824 e diretta da Odoevskij e dal decabrista Vil'gel'm Kjuchel'beker (1797-1846).\nRifiutata esplicitamente la filosofia illuminista francese, gli interessi dei \"ljubomudrye\" andavano alla filosofia tedesca, a \u00abKant, Fichte, Schelling, Oken, G\u00f6rres e altri ancora\u00bb di quella \u00abterra degli antichi Teutoni, terra delle idee sublimi\u00bb. Da Schelling traevano l'idea della natura quale organismo vivente nel quale lottano princ\u00ecpi opposti e i cui fenomeni contengono nascosti significati simbolici, mentre l'arte, unit\u00e0 di spirito e materia, di soggetto e oggetto, \u00e8 creazione divina e la poesia \u00e8 la maggiore delle arti.\nCome scrisse anni dopo Odoevskij, allora \u00abla metafisica impregnava l'atmosfera che si respirava cos\u00ec profondamente quanto ora le scienze politiche. Credevamo nella possibilit\u00e0 di una teoria assoluta che ci permettesse di costruire tutti i fenomeni della Natura [...] non senza superiorit\u00e0 guardavamo ai fisici, ai chimici, agli utilitaristi che si sporcavano le mani al contatto dell'ordinaria materia\u00bb. Un \"ljubomudryj\" non si occupava di concreti problemi politici e sociali: \u00abgli sono estranee le normali amarezze che gravano sulla debole umanit\u00e0; dalle altezze alle quali si eleva il suo spirito, non le nota; perfino la forza distruttrice del tempo \u00e8 per lui trascurabile, perch\u00e9 lo spirito non invecchia\u00bb.\nCon l'articolo \"Lo stato della cultura in Russia\", il poeta Venevitinov lamentava la mancanza di originalit\u00e0 della letteratura russa, formatasi sull'esempio straniero. Per essere in grado di sviluppare una cultura rispondente allo spirito nazionale, sarebbe necessario che la Russia s'isolasse dal contesto internazionale, costringendosi cos\u00ec a elaborare un pensiero originale, adeguando a esso una forma artistica che fosse frutto genuino del proprio spirito creativo. Questo elemento tipico del pensiero slavofilo \u00e8 per\u00f2 corretto in Venevitinov dalla sua convinzione che non il popolo ma le classi colte siano creatrici e portatrici di una cultura originale.\nIl circolo dei \"ljubomudrye\" si sciolse subito dopo il fallimento della rivolta decabrista, verso la quale avevano sorprendentemente mostrato simpatia, trascurando il prediletto Schelling per dedicarsi allo studio dei liberali francesi. Fu una sbandata di breve durata. Divenuti collaboratori della rivista di Pogodin \u00abMoskovskij vestnik\u00bb, i loro interessi s'indirizzarono soprattutto alla filosofia della storia e della religione, seguendo ancora una volta le orme di Schelling.\nTipico \u00e8 il percorso intellettuale di Odoevskij. Lo spirito di un popolo si perde e muore se in esso non vive l'arte permeata della religione. Quello inglese rappresenta per Odoevskij un esempio di popolo spiritualmente morto, ucciso dallo sviluppo capitalistico, dall'industrializzazione, dalla filosofia empirico-razionalistica. Tesi tipicamente slavofile, se non fosse che Odoevskij concepiva l'aristocrazia la sola depositaria delle tradizioni e l'unica in grado di opporsi al degrado dello spirito nazionale.\nAlle \"Notti russe\", un insieme di novelle e di conversazioni filosofiche sull'esempio de \"I confratelli di san Serapione\" di Hoffmann, Odoevskij consegn\u00f2 la sua critica romantica della moderna societ\u00e0 occidentale. Il racconto \"La citt\u00e0 senza nome\" tratta della crescita e caduta dello Stato di Benthamia, dove domina la logica del profitto e il culto del commercio e dell'industria, mentre la religione \u00e8 superflua e l'arte coincide con la contabilit\u00e0.\nLa Russia, con la sua civilt\u00e0 contadina e patriarcale, e con la sua servit\u00f9 della gleba, rimaneva indenne dalla \u00abdegenerazione\u00bb occidentale e ad essa Odoevskij affidava la missione di rigenerare l'Europa. Egli era confortato dal sapere che anche Schelling, conosciuto personalmente a Berlino nel 1842, si attendeva dalla Russia \u00abgrandi servizi per l'umanit\u00e0\u00bb e la riteneva \u00abdestinata a qualcosa di grande\u00bb.\nGli slavofili.\nIvan Kireevskij.\nIvan Kireevskij \u00e8 il fondatore, con Aleksej Chomjakov, della dottrina slavofila, i cui fondamenti essenziali sono consegnati in due brevi saggi, \"Il carattere della civilt\u00e0 europea e il suo rapporto con la civilt\u00e0 russa\", pubblicato nel 1852 sul \u00abMoskovskij sbornik\u00bb (Almanacco moscovita), e \"Sulla necessit\u00e0 e possibilit\u00e0 di nuovi princ\u00ecpi filosofici\", pubblicato postumo nel 1856 sulla \u00abRusskaja beseda\u00bb (La conversazione russa).\nIn un discorso tenuto a Riga nel 1714 - ricorda Kireevskij - lo zar Pietro il Grande, vantando i successi delle sue riforme che stavano occidentalizzando la Russia, sottolineava come la civilt\u00e0, nata in Grecia e poi passata in Italia, da qui fosse stata diffusa in Europa. Non in Russia, per\u00f2, ma ora riteneva che, come avviene nella circolazione del sangue, dall'Inghilterra, dalla Francia e dalla Germania le conquiste della civilt\u00e0 sarebbero giunte anche in Russia per tornare infine nella loro patria, la Grecia.\nTuttavia, secondo Kireevskij, al grande sviluppo delle scienze nelle societ\u00e0 europee ha corrisposto \u00abuna sensazione quasi universale di malcontento e di delusione\u00bb, di insoddisfazione e di \u00abvuoto desolato nel cuore della gente\u00bb. Nella coscienza dell'uomo europeo sembra essersi radicata la convinzione che la vita sia priva di significato. Il mondo delle societ\u00e0 occidentali \u00e8 \u00abprivo di fede e di poesia\u00bb, dominato dall'industria che \u00abdesigna la patria, determina la condizione sociale, sorregge gli ordinamenti statali, muove le nazioni, dichiara le guerre e conclude le paci, cambia i costumi, fissa gli obiettivi della scienza, definisce il carattere di una civilt\u00e0\u00bb. Oggetto di culto, l'industria \u00ab\u00e8 il dio reale che l'uomo contemporaneo ascolta e nel quale crede senza ipocrisie. L'attivit\u00e0 disinteressata \u00e8 divenuta ormai inconcepibile\u00bb, come la cavalleria al tempo di Cervantes.\nA una societ\u00e0 di questo genere corrisponde il tipico uomo occidentale che \u00abdivide la sua vita in diverse aspirazioni individuali e malgrado le colleghi con la ragione su un piano comune, in ogni momento della vita egli \u00e8 una persona diversa. In un angolo del suo cuore vive il sentimento religioso, che egli utilizza negli esercizi di piet\u00e0, in un altro angolo separato stanno la forza della ragione e l'impegno nel lavoro quotidiano, in un terzo angolo il piacere dei sensi, in un quarto vi \u00e8 il senso della morale e della famiglia, in un quinto l'aspirazione all'interesse personale\u00bb, e cos\u00ec via: \u00abtutte le differenti aspirazioni, accompagnata da un particolare stato d'animo, sono frammentate tra loro e comunicano solo attraverso l'astratta memoria cerebrale\u00bb.\nUna conseguenza molto importante di questa frammentazione della personalit\u00e0 \u00e8 la perdita della fede religiosa, perch\u00e9 la fede \u00abnon risiede in una qualsiasi delle facolt\u00e0 conoscitive reciprocamente dissociate, non \u00e8 la caratteristica di una ragione esclusivamente logica o del sentimento o della coscienza, ma abbraccia invece la totalit\u00e0 della personalit\u00e0 umana e si rivela solo nei momenti d'integralit\u00e0 interiore\u00bb.\nKireevskij insiste sul concetto di integralit\u00e0 (\"celostnost'\"). La personalit\u00e0 umana \u00e8 un insieme di singole facolt\u00e0 spirituali, mantenute unite da un centro ove risiede \u00abla radice interiore dell'intelligenza\u00bb, che permette \u00abla viva, integrale visione della mente\u00bb. \u00c8 possibile raggiungere la consapevolezza dell'esistenza di questo \u00abvivo centro integrale di tutte le facolt\u00e0 individuali, nascosto nello stato ordinario dello spirito umano\u00bb. E il credente ortodosso sa che per raggiungere la verit\u00e0 integrale \u00ab\u00e8 necessaria l'integralit\u00e0 della ragione, e questa ricerca di integralit\u00e0 \u00e8 una sfida costante del suo pensiero\u00bb.\nLa distruzione di questo centro interiore provoca la liberazione delle singole facolt\u00e0, ognuna delle quali rivendica la propria autonomia a danno delle altre. Responsabile della dissociazione della personalit\u00e0 \u00e8, secondo Kireevskij, il razionalismo, che agisce e comprende l'esterno delle cose senza penetrarne l'essenza. La cultura razionalistica risale all'antica Roma, che si distinse nel campo del diritto, disciplinando la vita sociale e familiare con un'astratta e formale regolamentazione. La stessa volont\u00e0 raziocinante \u00e8 presente nella poesia e nella lingua latina, che \u00abschiaccia sotto un'armonia artificiale di strutture grammaticali la libert\u00e0 naturale e la spontaneit\u00e0 dei vivi moti dell'anima\u00bb, nella religione, \u00abuna collezione di disparate divinit\u00e0\u00bb unite solo esteriormente, nella vita sociale del Romano, che \u00abnon conosceva altro legame tra le persone che il comune interesse, altra unit\u00e0 che l'unit\u00e0 della propria fazione\u00bb.\nIl razionalismo romano si trasmise alla Chiesa di Roma e vi divenne dominante dopo la separazione tra cattolici e ortodossi, penetrando nel pensiero dei teologi occidentali, che ruppero con la loro unilateralit\u00e0 l'armonica integralit\u00e0 della religione cristiana e ponendo, con la Scolastica, \u00abi sillogismi al di sopra della viva coscienza di tutta la cristianit\u00e0\u00bb, identificarono l'unit\u00e0 del cristianesimo con l'esteriore unit\u00e0 della Chiesa cattolica rappresentata dal suo \u00abcapo visibile\u00bb. Privilegiando \u00abl'unit\u00e0 esteriore e il controllo delle opinioni alla verit\u00e0 interiore\u00bb, Roma ottenne il risultato che i fedeli \u00abnon dovevano pensare, n\u00e9 capire il servizio divino, n\u00e9 avevano bisogno di leggere le Scritture. Potevano solo ascoltare e obbedire senza pensare\u00bb, mentre quasi tutti i grandi pensatori che rifiutarono di piegarsi alla sua autorit\u00e0 furono perseguitati.\nSubordinando la fede alla ragione e all'esteriore obbedienza a una gerarchia, la Chiesa cattolica pose anche le premesse dell'\u00abinevitabile Riforma\u00bb, essendosi messa nelle condizioni di poter essere giudicata secondo i criteri della ragione. La Riforma contribu\u00ec allo sviluppo della formazione civile dei popoli, \u00absalvandoli dal giogo intellettuale di Roma, la pi\u00f9 insopportabile di tutte le oppressioni. Questo \u00e8 il merito principale della Riforma, che ha riconsegnato all'uomo la sua dignit\u00e0 con il diritto di essere una creatura pensante\u00bb. D'altra parte, con la Riforma, se la fede non si bas\u00f2 pi\u00f9 su una sola autorit\u00e0 esterna, essa divenne \u00abla convinzione personale del singolo cristiano\u00bb, ci\u00f2 che \u00e8 \u00abl'estremo opposto della stessa deviazione dalla verit\u00e0\u00bb.\nNella Chiesa cristiana d'Oriente il rapporto tra ragione e fede \u00e8 molto diverso, secondo Kireevskij. Nella Chiesa ortodossa \u00abrivelazione divina e pensiero umano non si mescolano\u00bb, i confini tra il divino e l'umano \u00absono fermi e inviolabili. Nessun patriarca, nessun sinodo, nessun uomo di scienza, nessun movimento della cosiddetta opinione pubblica potr\u00e0 mai modificare un dogma, crearne di nuovi o attribuirsi il potere d'interpretare le Scritture\u00bb.\nCos\u00ec come il razionalismo disgreg\u00f2 l'organica comunit\u00e0 cristiana dell'Occidente, nemmeno la societ\u00e0 feudale occidentale fu una comunit\u00e0 solidale, essendo i rapporti dei diversi ceti regolati da una serie di norme e imposizioni puramente esteriori, mentre il feudatario \u00abrappresentava all'interno del proprio castello come uno stato separato\u00bb. Il nobile era una persona, la plebe era una parte del suo castello. \u00abI reciproci rapporti militari tra quei castelli, le loro relazioni con le citt\u00e0 libere, con il re, con la Chiesa: ecco l'intera storia dell'Occidente\u00bb.\nLa rivoluzione francese segn\u00f2 la fine del feudalesimo e un'ulteriore affermazione dell'individualismo e dello spirito razionalistico. Un \u00abcontratto sociale\u00bb lega effettivamente tra loro i singoli individui delle societ\u00e0 moderne: non si tratta dunque di un'\u00abinvenzione degli enciclopedisti, ma \u00e8 l'ideale concreto cui tendevano, prima inconsciamente e ora consapevolmente, tutte le societ\u00e0 occidentali\u00bb.\nElemento fondamentale \u00e8 il diritto di propriet\u00e0 privata, tanto che la societ\u00e0 occidentale \u00e8 ora l'insieme delle propriet\u00e0 private e degli individui a esse collegati. Tutto all'opposto, nota Kireevskij, di quanto avveniva nell'antica societ\u00e0 russa, la cui base \u00ab\u00e8 costituita dalla personalit\u00e0 e il diritto di propriet\u00e0 \u00e8 solo un diritto contingente. La terra appartiene alla comunit\u00e0 (ob\u0161\u010dina) perch\u00e9 la comunit\u00e0 \u00e8 costituita dalle famiglie che possono coltivarla\u00bb. Nelle \"ob\u0161\u010diny\" si lavorava in collaborazione ed erano rette da un'assemblea di anziani, il \u00abmir\u00bb, che dirimeva le eventuali controversie nello spirito della tradizione. Le singole assemblee si univano in \"miry\" pi\u00f9 grandi e l'insieme delle comunit\u00e0 \u00abera coperta da una fitta rete di chiese, conventi e romitaggi da cui provenivano incessantemente univoche opinioni sugli affari pubblici e privati\u00bb.\nKireevskij vede realizzata nell'antica Russia, quella precedente le riforme di Pietro I, l'ideale di una comunit\u00e0 organica, che conservava le tradizioni e nella quale \u00abtutte le classi e gli strati sociali della popolazione erano penetrate da un unico spirito, da uniche convinzioni e pensieri, da un'unica aspirazione al bene comune\u00bb. Priva di conflitti, sconosciuti gli odii e le invidie, la societ\u00e0 russa \u00abcrebbe autonomamente e naturalmente, sotto l'influsso di un'unica convinzione interiore, inculcata dalla Chiesa e santificata dalla tradizione\u00bb.\nLe riforme di Pietro I avevano introdotto lo spirito razionalistico occidentale, se non tra il popolo, almeno nell'aristocrazia e tra le classi colte. Senza dichiarare di desiderare un completo ritorno alla Russia prepietrina, Kireevskij auspicava \u00abche i princ\u00ecpi di vita, salvaguardati dalla santa Chiesa ortodossa, imbevano i convincimenti di tutti i nostri gradi e ceti, che quei superiori princ\u00ecpi, senza soppiantare l'incivilimento europeo, ma dominandolo e abbracciandolo con la loro pienezza, gli diano un pi\u00f9 alto significato e un compiuto sviluppo, e che l'integralit\u00e0 di vita che notiamo nell'antica Russia diventi per sempre appannaggio anche dell'attuale e della futura Russia\u00bb.\nAleksej Chomjakov.\nA giudizio di Nikolaj Berdjaev, anche se lo slavofilismo fu \u00abil frutto d'uno sforzo collettivo, d'una comunione di coscienza e di creazione\u00bb, Aleksej Chomjakov fu \u00abil pi\u00f9 energico, il pi\u00f9 completo, il pi\u00f9 attivo, il rappresentante pi\u00f9 dialetticamente ferrato della scuola\u00bb, mentre Kireevskij fu \u00abil romantico dello slavofilismo\u00bb, una natura \u00abcontemplativa, quieta e mistica\u00bb, non combattiva e poco produttiva. Se per Berdjaev, seguito da Gratieux, Chomjakov fu \u00abla pietra angolare\u00bb dell'ideologia slavofila, Michail Ger\u0161enzon pensa invece che \u00abl'intera metafisica e l'intera filosofia della storia slavofila sono solo un ulteriore sviluppo delle idee formulate da Kireevskij\u00bb, i cui influssi su Chomjakov, secondo Masaryk, furono maggiori di quelli esercitati da quest'ultimo su Kireevskij.\nRiprendendo le critiche di Kireevskij, Chomjakov accusa la Chiesa cattolica di aver dissolto l'\u00abidentit\u00e0 di unit\u00e0 e libert\u00e0 che si manifesta nella legge dell'amore spirituale\u00bb, che costituiva l'essenza del cristianesimo primitivo, attraverso l'arbitraria autorit\u00e0 che i suoi vescovi si sono attribuiti. Per mantenere un'unit\u00e0 esteriore dopo lo scisma, la Chiesa di Roma ha negato ogni libert\u00e0 ai suoi fedeli che, da parte loro, obbligati a una cieca obbedienza alle gerarchie, hanno finito per rendersi estranei l'uno con l'altro e non comprendere nemmeno il significato delle funzioni religiose cui partecipano soltanto perch\u00e9 preoccupati per la loro salvezza individuale. Il commercio delle indulgenze \u00e8 un aspetto della natura materialistica della concezione cattolica del rapporto uomo - Dio.\nLa Riforma, nata dalla protesta contro lo scandaloso comportamento degli ecclesiastici e dal rifiuto del principio d'autorit\u00e0, fin\u00ec con il sostituire il razionalismo materialistico della Chiesa romana con un razionalismo idealistico. La libert\u00e0 del protestante \u00e8 la libert\u00e0 dell'uomo solo, nello spirito della societ\u00e0 moderna: \u00abtutta la moderna storia europea deriva dal protestantesimo, perfino nei paesi che passano per cattolici\u00bb, e il protestantesimo \u00e8 diventato una filosofia scettica. I sistemi comunisti e socialisti, ideati per combattere i mali della societ\u00e0, \u00absono sorti da una malattia interiore dello spirito e hanno cercato di colmare il vuoto prodotto dal crollo della religiosit\u00e0 contemporanea\u00bb.\nNella Chiesa ortodossa vige invece, secondo Chomjakov, lo spirito della \"sobornost'\", di una comunione libera e organica tra tutti i fedeli. La parola \"sobornost'\" equivale a \"cattolicit\u00e0\", cio\u00e8 all'\u00abunit\u00e0 nella molteplicit\u00e0\u00bb, definizione che forse Chomjakov trasse dalla \"Einheit in der Vielheit\" del teologo della scuola di Tubinga Johann Adam M\u00f6hler, che la formul\u00f2 nel 1825 nel suo libro \"L'unit\u00e0 della Chiesa o il principio del cattolicesimo\". Lo Spirito santo ha concesso il dono della grazia a tutti gli ortodossi e perci\u00f2 in una tale comunit\u00e0 non pu\u00f2 essere accettata alcuna autorit\u00e0: \u00abla Chiesa non \u00e8 autorit\u00e0, perch\u00e9 non \u00e8 autorit\u00e0 Dio e non \u00e8 autorit\u00e0 Cristo\u00bb, che sono presenti nella Chiesa, mentre l'autorit\u00e0 \u00e8 sempre \u00abqualcosa di esterno\u00bb. In simile contesto, non ha nemmeno senso porsi il problema dell'autorit\u00e0 delle Scritture, perch\u00e9 il loro autore \u00e8 la Chiesa stessa e la loro autenticit\u00e0 \u00e8 garantita dalla coscienza collettiva dei fedeli.\nDi fatto, per\u00f2, la Chiesa ortodossa russa era sempre stata, ed era tuttora, subordinata al potere dello Stato. All'accusa di cesaropapismo, Chomjakov replicava sostenendo che la Chiesa era sottomessa a Cesare solo al riguardo delle questioni materiali e politiche, mentre lo stesso Cesare si sottometteva in tutto ci\u00f2 che atteneva alla vita spirituale. Quanto alle gerarchie ecclesiastiche ortodosse, coerentemente alle sue premesse, egli negava che esse potessero esercitare alcuna autorit\u00e0 sulla massa dei fedeli, cosicch\u00e9 le teorie di Chomjakov vennero guardate con diffidenza dal Sinodo ortodosso e in Russia i suoi scritti furono vietati fino al 1879.\nL'opera pi\u00f9 importante di Chomjakov sono le incompiute \"Considerazioni sulla storia universale\", l'interpretazione in chiave filosofica della storia dell'umanit\u00e0: \u00abNon le azioni dei singoli, non i destini delle nazioni, ma la sorte, la vita, la vicenda universale dell'umanit\u00e0 \u00e8 il vero oggetto della storia [...] noi scorgiamo lo sviluppo spirituale della nostra anima, della nostra vita interiore, nella vita interiore di milioni di individui sparsi su tutta la superficie della terra\u00bb. Tre elementi caratterizzano gli esseri umani: la loro appartenenza a uno Stato, a una nazione e a una religione determinata. Quest'ultimo \u00e8, secondo Chomjakov, il fattore essenziale, perch\u00e9 \u00abil grado di civilizzazione, il suo carattere e le sue fonti sono determinati dalla forma, dal carattere, dalle fonti, dalla forza della fede\u00bb, tanto che la religione trasforma la storia di un popolo \u00abin mito storico e solo in quella forma si conserva fino a noi\u00bb.\nLe azioni degli uomini si ispirano ai princ\u00ecpi della libert\u00e0 e della necessit\u00e0: \u00abla libert\u00e0 si esprime nella creazione, la necessit\u00e0 nella procreazione\u00bb. Le religioni fondate sul principio della libert\u00e0 sono definite da Chomjakov religioni \u00abiraniche\u00bb, quelle fondate sulla necessit\u00e0, religioni \u00abkushitiche\u00bb, le cui origini si trovano, rispettivamente, nella Persia e nell'Etiopia, la terra della biblica Kush. Le iraniche sono religioni dello spirito e il loro dio \u00e8 il creatore dell'universo, le kushitiche hanno un carattere panteistico come il buddismo o materialistico come lo shivaismo.\nIranica fu la religione d'Israele, mentre \u00abun insensato sincretismo, una disordinata mescolanza di princ\u00ecpi iranici e kushitici\u00bb caratterizz\u00f2 l'antica religione della Grecia e di Roma. Il cristianesimo, che costitu\u00ec \u00abun ritorno a una saggezza obliata\u00bb, \u00e8 \u00abla legge di tutta l'umanit\u00e0 illuminata\u00bb, ma bisogna tenere ben distinte le chiese cristiane dalle societ\u00e0 \u00abche professano il cristianesimo senza esserne l'incarnazione\u00bb. Cos\u00ec, mentre il cristianesimo orientale \u00e8 l'espressione del pi\u00f9 puro iranismo, quello occidentale \u00e8 rimasto impregnato di kushitismo. I Germani, che alla caduta dell'Impero romano, divennero protagonisti della storia dell'Europa occidentale, erano una stirpe iranica, rimasero vittime dello spirito kushitico del cristianesimo di Roma e del diritto romano. I Russi, invece, e in generale gli Slavi ma con l'eccezione dei Polacchi, rappresentano il puro spirito iranico, cos\u00ec che \u00abil mondo slavo custodisce per l'umanit\u00e0 [...] una possibilit\u00e0 di rinascita\u00bb, e \u00abgli interessi di Mosca coincidono con gli interessi generali dell'umanit\u00e0\u00bb.\nTuttavia, i popoli, nel loro complesso, preda delle passioni materiali, sono soggetti continuamente al kushitismo, e decisive per il mantenimento dello spirito iranico sono le grandi personalit\u00e0 che li rappresentano, veri e propri eletti da Dio. In Chomjakov il tipico principio slavofilo della \"sobornost'\" non ha il rilievo che assume in Kireevskij.\nDa un viaggio in Inghilterra effettuato nel 1847 Chomjakov ricav\u00f2 la \"Lettera sull'Inghilterra\". Di quel paese egli ammirava la capacit\u00e0 di ammodernarsi senza rompere con le tradizioni. Le due forze politiche principali, i \"tories\" e i \"wighs\", tra loro in conflitto, rappresentano, la prima, \u00abla forza della vita che si sviluppa autonomamente dai suoi propri principi, dai suoi fondamenti organici\u00bb, mentre la seconda \u00e8 \u00abla forza razionale degli individui\u00bb, espressione dello \u00abscetticismo che non crede nella storia\u00bb e dell'\u00abegoismo disintegratore del singolo\u00bb.\nTorismo e wighismo erano presenti anche in Russia: ma i \"wighs\" russi erano soltanto intellettuali esterofili, estranei alla vita del loro paese, secondo Chomjakov, mentre i princ\u00ecpi del torismo russo riposavano nell'ortodossia e nel popolo dell'\"ob\u0161\u010dina\", \u00abcon la sua unanimit\u00e0 nelle assemblee, con il suo giudizio pronunciato secondo ci\u00f2 che detta la coscienza e la verit\u00e0 interiore\u00bb.\nLa questione contadina in Russia fu affrontata da Chomjakov in alcuni articoli. Ne \"Il vecchio e il nuovo\" defin\u00ec la servit\u00f9 della gleba una \u00absfrontata negazione di ogni legge\u00bb, anche se quel \u00abvolgare sistema di polizia\u00bb era da lui fatto risalire all'imitazione di un modello tedesco che per\u00f2, nell'applicazione russa, non aveva \u00abdistrutto la fratellanza umana\u00bb. Per altro, non ne sosteneva l'abolizione, ma nello scritto \"Sulle condizioni della campagna\" raccomandava l'utilizzo della mezzadria insieme al mantenimento dell'\"ob\u0161\u010dina\" e a una razionalizzazione della \"corv\u00e9e\" servile. La mezzadria e l'\"ob\u0161\u010dina\" consentono il mantenimento degli obblighi feudali e tengono i contadini legati alla terra, impedendone la proletarizzazione, che \u00e8 la fonte del pericolo di una rivoluzione sociale.\nKonstantin Aksakov.\nAnche per Konstantin Aksakov (1817-1860), come per Kireevskij, all'origine della formazione degli Stati europei stanno le guerre portate da un popolo sull'altro, cos\u00ec che si pu\u00f2 dire che \u00aba fondamento dello Stato occidentale stanno violenza, schiavit\u00f9, lotta armata\u00bb, mentre a fondamento dello Stato russo stanno \u00abspontaneit\u00e0, libert\u00e0, pace\u00bb, perch\u00e9 la formazione statale russa si deve bens\u00ec a un popolo straniero, i Variaghi, che tuttavia, secondo lui, furono \u00abcome un ospite invitato per volont\u00e0 e desiderio del popolo\u00bb. Poich\u00e9 l'autorit\u00e0 statale \u00e8 liberamente riconosciuta dal popolo russo, questo popolo \u00e8 libero, mentre le frequenti rivoluzioni avvenute in Occidente dimostrano che quei popoli non sono liberi: \u00abinfatti si d\u00e0 alla ribellione solo lo schiavo, l'uomo libero non si ribella\u00bb.\nAksakov chiama verit\u00e0 esteriori le leggi e lo Stato, e verit\u00e0 interiori la religione e le tradizioni di un popolo. Poich\u00e9 le prime sono un male, per quanto necessario, il popolo russo non volle partecipare al potere dello Stato, concedendolo \u00aba un monarca da lui stesso eletto e a questo predestinato\u00bb. Al contrario, i popoli occidentali, essendo privi di unit\u00e0 morale e religiosa, hanno dovuto privilegiare l'autorit\u00e0 esterna dello Stato che garantisse \u00abun ordine di cose esterno e appoggiato alla forza\u00bb, fondato \u00abnon sull'amore ma sull'interesse reciproco\u00bb."}
{"id": "2866189", "revid": "599013", "url": "https://it.wikipedia.org/wiki?curid=2866189", "title": "Predrag Kruni\u0107", "text": ""}
{"id": "2866191", "revid": "2130303", "url": "https://it.wikipedia.org/wiki?curid=2866191", "title": "Chiesa del Carmine (Reggio Calabria)", "text": "La chiesa della Madonna del Carmine \u00e8 un edificio di culto di Reggio Calabria sita nell'omonima piazza del centro storico cittadino.\nArchitettura esterna.\nLa chiesa presenta un'architettura esterna semplice e lineare con unico elemento decorativo rappresentato da un bassorilievo in marmo bianco della Madonna col bambino posto sopra quattro feritoie che si aprono sopra il portale principale del tempio. Sul lato sinistro del prospetto principale si erge la torre campanaria a base quadrata sormontata da tetto conico.\nInterno.\nL'altare maggiore, proveniente dall'antica cattedrale dove si trovava nella cappella di San Giovanni di Malta, rappresenta uno dei pi\u00f9 importanti altari della Diocesi di Reggio Calabria-Bova. Realizzato nel 1787 dal messinese Paolo Rechichi, lavorato con raffinatezza negli intarsi di marmi policromi con la sovrapposizione di ricche volute in marmo bianco. Il paliotto ed il gradino dell'altare risultano essere caratterizzati rispettivamente dallo stemma curvilineo entro il quale \u00e8 raffigurata la croce di Malta e dall'architettonico tabernacolo fiancheggiato da due teste di putti alati."}
{"id": "2866195", "revid": "1833487", "url": "https://it.wikipedia.org/wiki?curid=2866195", "title": "Ariana Jollee", "text": "Biografia.\nAriana Jollee \u00e8 la figlia maggiore dell'annunciatore radio di New York Gil David.\nIl suo debutto nel mondo del porno avviene il 19 marzo 2003."}
{"id": "2866196", "revid": "92723", "url": "https://it.wikipedia.org/wiki?curid=2866196", "title": "Colares (Sintra)", "text": "Colares \u00e8 una freguesia portoghese del comune di Sintra con una superficie di e abitanti (2011), per una densit\u00e0 di 230 abitanti/km\u00b2. \nColares si trova sulla costa atlantica, a sud-ovest del comune di Sintra, ed \u00e8 stata la sede di un antico comune tra il 1255 e il 1855. Oggi la freguesia comprende anche Cabo da Roca, il punto pi\u00f9 occidentale del continente europeo."}
{"id": "2866197", "revid": "72396", "url": "https://it.wikipedia.org/wiki?curid=2866197", "title": "Primi nove venerd\u00ec del mese", "text": "Quella dei Primi nove venerd\u00ec del mese \u00e8 una pratica devozionale della Chiesa cattolica, nata in seguito alla \"Grande Promessa\" che Ges\u00f9 Cristo stesso avrebbe rivelato a santa Margherita Maria Alacoque.\nOrigine della devozione.\nSanta Margherita Maria Alacoque, monaca dell'Ordine della Visitazione, fondato da san Francesco di Sales, presso il convento di Paray-le-Monial, sostenne di avere ricevuto da Ges\u00f9 la promessa di grazia se si fossero comunicati per il primo venerd\u00ec di nove mesi consecutivi.\nIn una delle apparizioni, Ges\u00f9 Cristo, mostrando a Margherita Alacoque il proprio cuore e lamentandosi delle ingratitudini degli uomini, le ha chiesto che in riparazione si frequentasse la santa comunione, specialmente nel primo venerd\u00ec di ogni mese.\nQuesta pratica devozionale venne interpretata dalla stessa Margherita Maria Alacoque come atto di riparazione verso il comportamento umano nei confronti del Sacro Cuore di Ges\u00f9.\nLe promesse di Ges\u00f9 per i devoti del suo Sacro Cuore.\nGes\u00f9 apparendo a santa Margherita Maria Alacoque e mostrandole il suo cuore splendente come la luce del sole, avrebbe fatto le seguenti promesse per i suoi devoti:\nLa dodicesima promessa \u00e8 definita dai devoti \"la grande promessa\", perch\u00e9 rivelerebbe la divina misericordia del Sacro Cuore verso l'umanit\u00e0.\nCondizioni.\nSecondo i devoti cattolici, per rendersi degni della grande promessa di Ges\u00f9 Cristo sarebbe necessario:"}
{"id": "2866198", "revid": "767487", "url": "https://it.wikipedia.org/wiki?curid=2866198", "title": "Corrado Francia", "text": "Biografia.\nInizi\u00f2 la carriera giovanissimo, partecipando a feste e a concorsi canori nella sua regione, l'Umbria; in una di queste occasioni venne notato dal manager Mario Minasi, che riusc\u00ec a procurargli un contratto discografico presso la Fonit.\nNel 1967 partecip\u00f2 al IV Festival della Canzone Mediterranea di Barcellona; sempre nello stesso anno fu uno dei partecipanti a Settevoci, il programma musicale condotto da Pippo Baudo nel quale torner\u00e0 l'anno seguente.\nNel 1968 incise, insieme ad altri cantanti della sua etichetta come Carmen Villani, Marisa Sannia e Claudio Villa, un album con alcune rivisitazioni di canzoni partecipanti al Festival di Sanremo 1968: Francia interpret\u00f2, tra le altre, \"La farfalla impazzita\", scritta da Mogol e Lucio Battisti e presentata al festival da Johnny Dorelli e Paul Anka.\nNello stesso anno partecip\u00f2 a Un disco per l'estate 1968 con \"La bocca, gli occhi\" (scritta da Alberto Testa per il testo e da Eros Sciorilli per la musica); nel 1967 per la Fonit incise \"Potessi credere\" (Alberto Testa - Gorni Kramer).\nDopo altre incisioni, continu\u00f2 l'attivit\u00e0 a livello locale; nel 2008 si classific\u00f2 al secondo posto della manifestazione \"Cantamaggio ternano\" con il brano dialettale \"Nun basta armette Maggiu\".\n\u00c8 deceduto l'8 febbraio 2021, il giorno dopo aver compiuto 73 anni."}
{"id": "2866203", "revid": "767487", "url": "https://it.wikipedia.org/wiki?curid=2866203", "title": "Adam Fiedler", "text": ""}
{"id": "2866206", "revid": "533647", "url": "https://it.wikipedia.org/wiki?curid=2866206", "title": "Racalmuto", "text": "Racalmuto (\"Racalmutu\" in siciliano) \u00e8 un comune italiano di abitanti del libero consorzio comunale di Agrigento in Sicilia.\nOrigini del nome.\nIl nome del paese deriva probabilmente dall'arabo Rahal Maut che pu\u00f2 essere tradotto \"Villaggio morto\", perch\u00e9 quando gli arabi vi giunsero, trovarono la popolazione quasi sterminata dalla peste.\nStoria.\nEt\u00e0 medievale.\nGli Arabi si stabilirono qui con piccoli nuclei di coloni, dediti all'agricoltura. Sorgeva, infatti, su una vallata fertile e irrigata da acqua abbondante. Probabilmente il piccolo villaggio era difeso da un Castello. Il geografo al-Idrisi ne situa, infatti, proprio uno dove sorgeva Racalmuto. Nel 1038, il Castello fu espugnato dai Bizantini e, nel 1087, dai Normanni.\nDopo la dominazione normanna, la terra di Racalmuto venne concessa alla famiglia Barresi che eresse, nel 1229, l'importante fortezza del \"Castelluccio\", per meglio difendere il paese probabilmente su un preesistente fortilizio di epoca araba. Dopo la guerra del Vespro, gli Aragonesi spogliarono i Barresi dei loro domini, che vennero concessi, qualche anno dopo, alla famiglia Chiaramonte.\nA seguito del matrimonio di Costanza Chiaramonte con il marchese Antonio Del Carretto, nel 1307 Racalmuto pass\u00f2 a questa famiglia. Una grave pestilenza, nel 1355, decim\u00f2 la popolazione, ma la citt\u00e0 risorse, nel 1400, grazie ai provvedimenti di Matteo Del Carretto.\nEt\u00e0 moderna.\nIl Castello venne restaurato e torn\u00f2 ad essere abitato. Nel 1503, un avvenimento religioso scosse la vita del paese: la venuta della Madonna del Monte. Una tradizione mariana che rimarr\u00e0 nel cuore dei fedeli. Sino al 1576, Racalmuto fu dominio baronale, ma, dall'anno successivo, divenne Contea e alla fine del XVI secolo, contava oltre 4.000 abitanti. \nSi arricchisce di conventi, monasteri, chiese, collegi, ed ha anche un ospedale. \nIl maggior tempio viene dedicato all'Annunziata. \nNel 1600, fiorisce l'opera dell'artista racalmutese Pietro D'Asaro (il monocolo racalmutese). \nNel 1700, la decadenza di Racalmuto fu molto evidente e dovuta a soprusi e tasse esose. Pass\u00f2 alla nobile famiglia Gaetani (1739), e un secolo dopo, a quella dei Requanans e poi ai Tulumello. Nel frattempo i Matrona realizzarono il teatro Regina Margherita, le fognature e l'illuminazione pubblica, oltre a contribuire in modo significativo alla cultura nel paese.\nEt\u00e0 contemporanea.\nNel secolo scorso divenne un importante centro minerario ed ebbe un certo incremento anche l'industria del sale. \nOggi \u00e8 cresciuta l'attivit\u00e0 agricola e decaduta in parte quella mineraria.\nMonumenti e luoghi d'interesse.\nArchitetture civili.\nFondazione Teatro Regina Margherita\nCostruito fra il 1870 e il 1880 da Gaspare Matrona, allora sindaco della citt\u00e0, il teatro di Racalmuto - 350 posti, due ordini di palchi, un loggione a ferro di cavallo, golfo mistico per l'orchestra e un ampio palcoscenico - nacque come simbolo di stato delle famiglie ricche del paese, che derivavano potere e benessere dalle locali miniere di zolfo e dal lavoro di coloro che vi penavano. La realizzazione dell'edificio fu deliberata il 19 dicembre 1870 e il progetto fu affidato all'architetto Dionisio Sciascia, allievo della scuola di Filippo Basile, al quale si deve il Massimo di Palermo, concepito nello stesso periodo. La costruzione sarebbe dovuta durare un paio d'anni: occorse invece un decennio. Ma il teatro, alla fine, risult\u00f2 assai bello, nel giardino dell'ex monastero di Santa Chiara, anticipatore delle armonie del Massimo palermitano, impreziosito dagli stucchi di Giuseppe Carta (autore anche del sipario, che raffigura i Vespri siciliani), nonch\u00e9 dotato di dodici scenari dipinti dal pittore Giuseppe Cavallaro.\nLa riapertura del teatro Regina Margherita di Racalmuto ha restituito al piccolo paese in provincia di Agrigento, ma anche a tutta la Sicilia, un vero gioiello di arte e architettura che ricalca, seppure in scala minore, il pi\u00f9 celebre Teatro Massimo di Palermo. E con il Massimo anche il teatro di Racalmuto ha condiviso il triste primato della lunga chiusura. L'esterno imponente, di stile classicheggiante, le decorazioni a fresco della volta interna in cui i mesi dell'anno fanno da contorno al Carro dell'aurora, il sipario, con la spettacolare rappresentazione pittorica della rivolta dei Vespri siciliani ne fanno un monumento degno della massima attenzione.\nAlla riapertura, avvenuta il 14 febbraio del 2003, ne \u00e8 stato nominato direttore artistico lo scrittore empedoclino Andrea Camilleri.\nDopo Camilleri la direzione artistica \u00e8 stata affidata al regista teatrale Fabrizio Catalano. Attualmente, il teatro, visitabile ai turisti, non ha nessuna Stagione artistica.\nFondazione Leonardo Sciascia.\nRealizzata all'interno di una centrale elettrica dell'Enel costruita negli anni '20 e poi dismessa, la Fondazione Leonardo Sciascia accoglie una importante raccolta epistolare dello scrittore , circa 2000 volumi provenienti dalla sua biblioteca e la gran parte delle pubblicazioni dei suoi libri nelle edizioni italiane e straniere.\nCasa Sciascia.\n\u00c8 la casa d'infanzia di Leonardo Sciascia, la casa delle zie in cui torn\u00f2 a vivere nel 1958 e in cui scrisse i primi libri. Situata in via Leonardo Sciascia 37, alle spalle del Teatro Margherita e in prossimit\u00e0 della Chiesa di Santa Maria del Monte, \u00e8 l'ambiente in cui si forma la sensibilit\u00e0 e la visione del mondo che Leonardo Sciascia racconter\u00e0 ne \"Le Parrocchie di Regalpetra\", \"Gli zii di Sicilia\" e nell'intervista \"La Sicilia come metafora\".\nLa casa \u00e8 rimasta abbandonata per molti anni e poi acquistata e riaperta al pubblico grazie all'attivit\u00e0 dell'Associazione CasaSciascia nata per la trasformare la casa stessa in un centro culturale e di documentazione sia sull'opera di Sciascia che, in generale, sulla letteratura siciliana.\nLa casa \u00e8 sottoposta a vincolo quale \"Luogo dell'Identit\u00e0 e della Memoria\" dall'Assessorato Regionale ai Beni Culturali della Regione Siciliana (decreto Assessoriale n.5 del 17 settembre 2014). Aperta al pubblico e meta della Strada degli Scrittori, conta su una raccolta di migliaia di libri e riviste a disposizione di studiosi e studenti.\nArchitetture militari.\nRacalmuto, paese agricolo posto a venticinque chilometri da Agrigento, si svilupp\u00f2 come borgo attorno al Castello dei Chiaramonte nel periodo della conquista normanna. La costruzione della fortezza risale al tempo dei normanni. Successivamente Federico d'Aragona (1272-1337) trasfer\u00ec la propriet\u00e0 del castello e del feudo circostante a Federico II Chiaramonte. I nuovi signori di Racalmuto rifondarono, all'inizio del Trecento, la modesta dimora, rendendola imponente.\nIl maniero si erge a oriente del centro abitato e si sviluppa su una struttura poligonale dalla massa compatta. Il prospetto della fortezza, posto sul cosiddetto piano castello, una terrazza di solida roccia, ha mura dallo spessore di circa due metri chiuse da due alte e colossali torri e corredate di due file di dodici finestre. Il lato meridionale ospita al piano terra porte a arcate, una linea di balconi al piano nobile e una serie di finestre sparse senza un ordine preciso sulla facciata. La torre di sinistra si conserva nella sua forma originale mentre quella di destra \u00e8 stata rifatta a belvedere.\nIl castello, per la pianta trapezoidale, per le tipiche finestre, per i torrioni a base circolare, per la disposizione del portale e degli ingressi secondari, \u00e8 sicuramente una costruzione caratteristica dell'architettura militare del periodo svevo. \nAll'inizio del novecento il castello \u00e8 stato dichiarato monumento nazionale.\nEconomia.\nUn importante ruolo nell'economia locale hanno le miniere di sale, che si trovano a circa 2 chilometri dal centro abitato, quasi al confine tra le province di Agrigento e Caltanissetta, e sono di propriet\u00e0 dell'Italkali.\nSono costituite da un corpo salino, stratigraficamente diviso in 3 formazioni distinte: alla base, la formazione potassica, composta da un'alternanza di strati di kainite e di salgemma; superiormente, la formazione di cloruri di potassio e magnesio, costituita principalmente da strati di carnallite; a tetto, la formazione di salgemma ad alto contenuto di Nacl, superiore al 98%.\nLa miniera \u00e8 accessibile attraverso gallerie e rampe camionabili e raggiunge 100 m di profondit\u00e0.\nUn pozzo, collocato in posizione baricentrica rispetto alla zona di coltivazione, assicura il ricambio dell'aria in sottosuolo in ragione di 120 m\u00b3/secondo.\nLe linee di produzione del minerale sono due:\nIl salgemma alimentare viene coltivato con un minatore continuo che lo trasferisce automaticamente a bordo di camion con cassoni in acciaio inossidabile che lo conferiscono ad un silo posto all'esterno della miniera. Il salgemma industriale viene abbattuto con volate di mine.\nGli impianti di frantumazione, comminuzione e vagliatura, di confezionamento di astucci da 1\u00a0kg, sacchi da 25 e 50\u00a0kg e sacconi da 1400\u00a0kg sono ubicati all'esterno della miniera.\nIl territorio del comune \u00e8 compreso nella zona di produzione del Pistacchio di Raffadali D.O.P..\nAmministrazione.\nAltre informazioni amministrative.\nIl comune di Racalmuto fa parte delle seguenti organizzazioni sovracomunali: regione agraria n.3 (Colline del Platani)."}
{"id": "2866208", "revid": "74801", "url": "https://it.wikipedia.org/wiki?curid=2866208", "title": "Francis Harrison Pierpont", "text": "Biografia.\nFu uno dei governatore della Virginia, succedette a William Smith (il 35\u00ba governatore) per poco tempo. Dopo di lui vi fu prima Henry H. Wells e poi finalmente il 36\u00b0 effettivo governatore, Gilbert Carlton Walker.\nNato vicino a Morgantown e cresciuto nello stato della Virginia occidentale, studi\u00f2 all'Allegheny College. Alla sua morte tre dei suoi 4 figli gli sopravvissero, spos\u00f2 Julia Augusta Robertson."}
{"id": "2866209", "revid": "7", "url": "https://it.wikipedia.org/wiki?curid=2866209", "title": "Gian Marco Tognazzi", "text": ""}
{"id": "2866211", "revid": "122919561", "url": "https://it.wikipedia.org/wiki?curid=2866211", "title": "Mitch Albom", "text": "I suoi libri hanno venduto quasi 30 milioni di copie nel mondo e sono pubblicati in 41 Paesi. Vive attualmente in Michigan con la famiglia dove ha fondato 3 istituti filantropici.\nHa iniziato la sua carriera come pianista, lavorando anche in Europa, successivamente \u00e8 diventato giornalista sportivo, attivit\u00e0 che svolge tuttora per il Detroit Free Press.\nAppare spesso in trasmissioni televisive e radiofoniche come giornalista sportivo.\nCuriosit\u00e0.\nLa nona puntata della ventunesima serie de \"I Simpson\", \u201cI miei gioved\u00ec con Abe\u201d, \u00e8 una trasposizione del primo libro di grande successo di Albom e lo stesso Albom d\u00e0 la voce al personaggio che lo rappresenta nel cartone.\nSempre nel film dei Simpson, verso la fine, le donne del club di libri litigano e si insultano. Una di queste dice \"Voi cinque sarete le cinque persone che incontrer\u00f2 all'inferno!\", chiara allusione al libro di Albom \"Le cinque persone che incontri in cielo\".\nDel libro \"I miei marted\u00ec col professore\" \u00e8 stata realizzata anche una trasposizione televisiva con Hank Azaria e Jack Lemmon e anche una trasposizione teatrale adattata ad \"Aspettando Godot\" di Samuel Beckett."}
{"id": "2866212", "revid": "287451", "url": "https://it.wikipedia.org/wiki?curid=2866212", "title": "Dialetto della zona calabra", "text": ""}
{"id": "2866213", "revid": "22475", "url": "https://it.wikipedia.org/wiki?curid=2866213", "title": "Gilbert Carlton Walker", "text": "Biografia.\nFu il trentaseiesimo governatore della Virginia. Nato nella contea di Susquehanna, studi\u00f2 all'Hamilton College e poi legge lavorando prima a Owego (dal 1855 al 1859) e poi a Chicago, dal 1859 al 1864.\nIl suo corpo venne sepolto al Spring Forest Cemetery."}
{"id": "2866218", "revid": "385321", "url": "https://it.wikipedia.org/wiki?curid=2866218", "title": "I banchieri di Dio", "text": ""}
{"id": "2866220", "revid": "115224726", "url": "https://it.wikipedia.org/wiki?curid=2866220", "title": "Pljeskavica", "text": "La pljeskavica (pronuncia: \"pli\u00e8scaviza\"; in serbo, \u041f\u0459\u0435\u0441\u043a\u0430\u0432\u0438\u0446\u0430) \u00e8 un piatto molto popolare della penisola balcanica, originario di Leskovac (Serbia). Si mangia prevalentemente negli Stati dei Balcani occidentali (Serbia, Slovenia, Croazia, Bosnia ed Erzegovina, Montenegro, Macedonia), ma pu\u00f2 essere trovata anche in Romania e Bulgaria oppure, pi\u00f9 raramente, in alcuni fast food balcanici in Germania e Austria.\n\u00c8 fatta con un misto di carni (due o pi\u00f9 fra agnello, manzo, maiale e vitello) grigliate con cipolle. \u00c8 fatta dallo stesso impasto che si prepara per i \u0107evap\u010di\u0107i.\nPu\u00f2 essere servita da sola o con dei contorni (come spesso avviene in Serbia) oppure ancora in una pita. Spesso viene condita con kaymak, ajvar o urnebes.\nLa pi\u00f9 famosa \u00e8 la \"leskova\u010dka pljeskavica\" (pljeskavica di Leskovac): solitamente \u00e8 fatta di carne di manzo o maiale ed \u00e8 servita molto speziata e con contorno di cipolle.\nEsistono altre due versioni molto comuni: la \"\u0161arska pljeskavica\" (pljeskavica dei Monti \u0160ar), fatta di carne di manzo ripiena di kashkaval (formaggio simile al caciocavallo), e la \"hajdu\u010dka pljeskavica\" (pljeskavica degli hajduk), fatta di carne di manzo mista a carne di maiale affumicato."}
{"id": "2866227", "revid": "6923", "url": "https://it.wikipedia.org/wiki?curid=2866227", "title": "James Lawson Kemper", "text": "Biografia.\nFu il trentasettesimo governatore della Virginia. Nato nella contea di Madison, figlio di William e Maria E. Allison Kemper, fratello di Frederick T. Kemper (colui che fonder\u00e0 la Kemper Military School).\nDurante la guerra civile combatt\u00e9 con il grado di brigadiere generale e poi colonnello, partecipando a numerose battaglie come la Prima battaglia di Bull Run, Battaglia di Seven Pines, Seconda battaglia di Bull Run e la Battaglia di Gettysburg.\nFilmografia.\nL'attore Royce D. Applegate interpret\u00f2 il ruolo di James Lawson Kemper nei film fra cui Gettysburg del 1993 e Gods and Generals del 2003."}
{"id": "2866241", "revid": "117400594", "url": "https://it.wikipedia.org/wiki?curid=2866241", "title": "Massimo Bergami", "text": "Fa parte del Board of Trustees dell'EFMD e del Consiglio di Amministrazione di Ferrarelle spa.\nDal 2018 \u00e8 Direttore del Corporate Executive MBA di Ferrari (Bologna, Maranello). \u00c8 inoltre Senior Advisor della Fondazione MAST creata da Isabella Seragnoli e Founding Chair dell'EMBA Consortium for Global Business Innovation.\nBiografia.\nLaureato in Economia presso l'Universit\u00e0 di Bologna, ha conseguito il Dottorato di Ricerca in Direzione Aziendale presso la stessa universit\u00e0. Ha studiato e lavorato all'estero; dal 1993 al 1995 con Richard Bagozzi come \"Visiting Scholar\" presso la Ross School of Business della Universit\u00e0 del Michigan, nel 1995 come \"Visiting Professor\" presso la Universit\u00e0 della Florida e nuovamente in Michigan nel 1999. Ha frequentato l'ITP (\"International Teachers Program\" presso la Stern School of Business dell'Universit\u00e0 di New York nel 2000. In Italia \u00e8 stato professore a contratto presso l'Universit\u00e0 Bocconi dal 1992 al 2000 e presso l'Universit\u00e0 di Modena e Reggio Emilia dal 1998 al 2000.\nDal 2003 \u00e8 Professore Ordinario di Organizzazione Aziendale presso il Dipartimento di Scienze Aziendali dell'Universit\u00e0 di Bologna.\nNel 2000 ha contribuito alla nascita di Almacube (incubatore dell'Universit\u00e0 di Bologna e, insieme a Maurizio Sobrero, sul modello della \"MIT $100K Entrepreneurship Competition\", ha ideato e diretto Startcup, la \"business plan competitio\"n dell'Universit\u00e0 di Bologna; successivamente Startcup si \u00e8 diffusa nelle maggiori universit\u00e0 italiane, dando vita al Premio Nazionale per l'Innovazione. Dal 2006 fa parte dell'\"Advisory Board della Fulbright Best\".\nTra il 1999 e il 2000 ha contribuito alla nascita di Alma Graduate School (ora Bologna Business School di cui ricopre la carica di Dean e Consigliere Delegato).\nDal 2011 al 2014 ha collaborato con l'ANVUR (Agenzia Nazionale di Valutazione del Sistema Universitario e della Ricerca) come esperto della valutazione.\n\u00c8 stato Consigliere di Amministrazione indipendente di Telecom Italia Media, del Gruppo Ferretti, di Ducati Motor Holding, di Brunello Cucinelli spa, dell'Universit\u00e0 della Tuscia e del fondo Previlabor, membro della Commissione Cinema del Ministero dei Beni Culturali e del Comitato Scientifico di Nomisma .\nDal 2011 al 2013 \u00e8 stato Consigliere Economico del Ministro per gli Affari Regionali, il Turismo e lo Sport e ha coordinato il primo Piano Strategico per lo Sviluppo del Turismo in Italia. Precedentemente ha collaborato con il Governo Italiano come Consigliere del Ministro della Difesa Nino Andreatta dal 1996 al 1998 e nuovamente nel 2000, coordinando il Gruppo di Lavoro per il Libro Bianco sull'innovazione, mentre era Ministro dell'Industria Enrico Letta.\nDal 2016 al 2018 \u00e8 stato componente del Comitato per il Capitale Naturale istituito presso il Ministero dell'Ambiente e della Tutela del territorio e del Mare.\nAltre attivit\u00e0.\nMassimo Bergami \u00e8 stato attivo nel mondo cattolico a Reggio Emilia, negli anni Ottanta e inizio anni Novanta, presso la Parrocchia di Sant'Antonio da Padova e in varie associazioni di volontariato. Ha contribuito allo sviluppo del Coordinamento Giovani del Vicariato Urbano, con Don Eleuterio Agostini; tra le varie iniziative, gli esercizi spirituali per i giovani, presso il Palazzo dello Sport di Reggio Emilia, con predicatori quali il Cardinale Anastasio Ballestrero, Mons. Gilberto Baroni ed Enzo Bianchi. \nAnimatore dei Comitati per l'Ulivo nel 1995, nel 2005 ha contribuito alla nascita della rivista GX ed \u00e8 stato tra i fondatori della scuola di politica Ulibo. Nel 2005 ha contribuito a dar vita all'Associazione Vedr\u00f2.\n\u00c8 socio dell'Arel - Agenzia di ricerche e legislazione fondata da Nino Andreatta.\nVita privata.\n\u00c8 sposato con Ludovica Leone e padre di Giovanni Romano."}
{"id": "2866242", "revid": "1305772", "url": "https://it.wikipedia.org/wiki?curid=2866242", "title": "Universit\u00e0 Cattolica", "text": "Universit\u00e0 Cattolica pu\u00f2 riferirsi ai seguenti atenei:"}
{"id": "2866263", "revid": "80598", "url": "https://it.wikipedia.org/wiki?curid=2866263", "title": "Giancarlo Testoni", "text": ""}
{"id": "2866267", "revid": "80598", "url": "https://it.wikipedia.org/wiki?curid=2866267", "title": "I Ricchi e Poveri", "text": ""}
{"id": "2866269", "revid": "80598", "url": "https://it.wikipedia.org/wiki?curid=2866269", "title": "Gli Albatros", "text": ""}
{"id": "2866271", "revid": "767487", "url": "https://it.wikipedia.org/wiki?curid=2866271", "title": "Eros Sciorilli", "text": "\u00c8 stato autore di quasi cinquecento canzoni, alcune delle quali entrate nella storia della musica leggera italiana come \"Non pensare a me\" (brano vincitore del Festival di Sanremo 1967), \"Sono una donna, non sono una santa\" e \"La riva bianca, la riva nera\".\nBiografia.\nTrasferitosi nelle Marche con la famiglia, studi\u00f2 pianoforte al Conservatorio Gioachino Rossini di Pesaro dove fu allievo di Amilcare Zanella; inizi\u00f2 ad occuparsi di musica leggera, scrivendo le prime canzoni folk in dialetto, e nel 1928 partecip\u00f2 alla prima edizione della \"Festa della Canzone marchigiana\", con la canzone \"Portu Sagnorgiu te fa 'ncant\u00e0\" (su testo di Rosita Giraldi).\nSi trasfer\u00ec per qualche tempo in Argentina dove suonava il pianoforte nei teatri; tornato in Italia, nel 1932 form\u00f2 un proprio complesso jazz, con cui si esib\u00ec in tutta Europa, fino al 1938, anno in cui venne assunto come collaboratore musicale ed arrangiatore dalla Fonit.\nNel 1941 scrive la musica di \"Birimbo birambo\" (su testo di Mario Panzeri e Nino Rastelli), portata al successo da Natalino Otto; la fama come compositore la raggiunse per\u00f2 nel dopoguerra: nel 1945 scrive infatti la musica di \"In cerca di te\" (con il testo di Gian Carlo Testoni) che, lanciata da Nella Colombo, divent\u00f2 un grande successo, reinterpretata nel corso degli anni da moltissimi altri artisti (e nota anche con un altro titolo, \"Solo me ne vo per la citt\u00e0\", dal verso iniziale).\nQuesto successo gli procura un contratto con le edizioni musicali Metron, con cui pubblicher\u00e0 per molti anni le sue canzoni.\nNel dopoguerra riforma il suo complesso, con Mirella Zamboni alla voce, Pino Guerra alla chitarra, Raoul Ceroni al trombone, Mirko Barbier alla batteria e al vibrafono, Germano Tellarini al clarinetto e lo stesso Sciorilli al pianoforte.\nDebutt\u00f2 al Festival di Sanremo nel 1956, con \"La colpa fu\" (con testo di Gippi e Luciano Beretta), interpretata da Ugo Molinari.\nPartecip\u00f2 al Festival di Napoli 1959 con \"Cerasella\", interpretata da Gloria Christian e Wilma De Angelis.\nScrisse anche colonne sonore per film, come ad esempio I ragazzi del juke-box, diretto da Lucio Fulci nel 1959.\nNel 1960 accompagn\u00f2 con la sua orchestra Luciana Gonzales al \"Festival de la cancion italiana\" di Buenos Aires, a cui partecipava con il brano \"Ti credo\".\nNel 1961 nasce il figlio Gianluca. Dopo la scomparsa di Eros Sciorilli la moglie Eloisa Spaziani ha sempre vissuto nella memoria del marito insieme ai figli Gianluca ed Ettore. Dedicando la propria vita ai figli e alle nipoti Vittoria, Morgan e Audrey, fino alla sua scomparsa avvenuta il 18 Gennaio 2019\nPartecip\u00f2 al Festival di Sanremo 1962 con \"I colori della felicit\u00e0\" (testo di Leda Ranzato), interpretata da Wilma De Angelis e da una giovanissima Lara Saint Paul, al Festival di Sanremo 1963 con \"Non costa niente\" (testo di Giorgio Calabrese e Diego Calcagno), lanciata da Wilma De Angelis e Johnny Dorelli, e al Festival di Sanremo 1964 con \"L'ultimo tram\" (testo di Giorgio Calabrese), interpretata da Milva e Frida Boccara.\nRitorn\u00f2 al festival di Napoli nel 1964 con \"Mo (Me ne vaco a Pusilleco)\", presentata da Aurelio Fierro e Robertino.\nPartecip\u00f2 a Un disco per l'estate 1965 con \"I tuoi occhi verdi\", con testo di Alberto Testa, che si classific\u00f2 al secondo posto e divenne il maggior successo di Franco Tozzi. Nello stesso anno partecip\u00f2 allo Zecchino d'Oro con il brano \"I miei soldatini\".\nNel 1966 partecip\u00f2 ancora allo Zecchino d'Oro con il brano \"Il dito in bocca\".\nCon Alberto Testa stabil\u00ec un sodalizio che, nel corso degli anni, diede vita a molte canzoni, tra cui \"Non pensare a me\" che, interpretata da Claudio Villa ed Iva Zanicchi, vinse il Festival di Sanremo 1967, \"Sono una donna, non sono una santa\", il maggior successo di Rosanna Fratello (incisa anche dagli Squallor) e \"La riva bianca, la riva nera\", canzone pacifista presentata da Iva Zanicchi a Un disco per l'estate 1971.\nNella seconda met\u00e0 degli anni '70 si ritir\u00f2 dall'attivit\u00e0; il figlio Ettore Sciorilli tent\u00f2 l'attivit\u00e0 di cantante, ottenendo un certo successo nel 1977 con \"Occhi blu\". Nello stesso anno Eros partecip\u00f2 allo Zecchino d'Oro con il brano \"Nel duemila\".\nEros Sciorilli mor\u00ec a Milano e venne sepolto al locale Cimitero Maggiore.\nNel 2009 la generazione musicale continua con la nipote di Eros Sciorilli e figlia di Ettore Sciorilli, Aurielle Sciorilli cantautrice, che a Milano firma un contratto con Sony Music.\nEdizioni Musicali Mascotte.\nVerso la fine degli anni '50 intraprese l'attivit\u00e0 editoriale fondando l'Edizioni Musicali \"Mascotte\" . Pubblic\u00f2, in collaborazione con il pianista e compositore Italo Salizzato alcune sue canzoni e diversi brani strumentali tra cui:\n\"Aspettiamo la sera\" e \"Pericolosamente\" dal Concorso Rai Uncla degli anni '73, '74. Dopo il decesso, l'intero repertorio, venne ceduto alle edizioni Mascheroni, ora Sugar Music."}
{"id": "2866272", "revid": "287204", "url": "https://it.wikipedia.org/wiki?curid=2866272", "title": "Louis Couperin", "text": "Biografia.\nInsieme ai suoi due fratelli minori, Fran\u00e7ois e Charles, il giovanissimo Louis Couperin suon\u00f2 davanti a Jacques Champion de Chambonni\u00e8res, musicista del re Luigi XIV di Francia, durante la festa di Saint-Jacques. Champion de Chambonni\u00e8res, sorpreso dalla loro bravura, chiese informazioni circa l'identit\u00e0 di quei bambini e li invit\u00f2 al suo tavolo. Impressionato dal loro talento, li condusse con s\u00e9 a Parigi: Louis Couperin divenne ben presto organista a St.Gervais e si distinse subito come suonatore di viola da gamba e clavicembalo. Le influenze nei suoi lavori di Johann Jakob Froberger, in visita a Parigi negli stessi anni, sono evidenti, ed \u00e8 probabile che Froberger e Couperin si siano incontrati, anche se non ci sono pervenute testimonianze certe di ci\u00f2.\nLouis Couperin \u00e8 passato alla storia grazie ai suoi lavori per clavicembalo. Questi pezzi, circa 130, non vennero pubblicati durante la sua vita, ma furono riuniti in raccolte di manoscritti senza essere raggruppati in suite. I suoi preludi non misurati alla maniera dei liutisti e le sue ciaccone costituiscono la parte pi\u00f9 importante del suo lavoro.\nDei pezzi per organo, solo alcuni erano noti alla met\u00e0 del XX secolo, momento in cui un manoscritto completo venne scoperto in Inghilterra da Guy Oldham, scoperta che port\u00f2 Louis Couperin ad occupare un posto di rilievo fra i maestri d'organo della Francia del XVII secolo.\nLouis Couperin e suo nipote Fran\u00e7ois sono i membri pi\u00f9 importanti della famiglia Couperin.\nOggi riposa nel vecchio Cimitero di Saint-Gervais."}
{"id": "2866276", "revid": "287204", "url": "https://it.wikipedia.org/wiki?curid=2866276", "title": "Micaela Nevarez", "text": ""}
{"id": "2866278", "revid": "247222", "url": "https://it.wikipedia.org/wiki?curid=2866278", "title": "Passengers (gruppo musicale britannico)", "text": ""}
{"id": "2866280", "revid": "709565", "url": "https://it.wikipedia.org/wiki?curid=2866280", "title": "Fratelli Benvenuti", "text": "Fratelli Benvenuti \u00e8 una serie televisiva italiana con Massimo Boldi trasmessa su Canale 5 dal 21 al 24 marzo 2010; successivamente ritorna in onda a partire dal 5\u00ba episodio, su Rete 4.\nTrame.\nBenvenuti al centro.\nLorenzo Benvenuti (Massimo Boldi), titolare con la sorella Teresa (Barbara De Rossi) e il fratello Claudio (Enzo Salvi) di una salumeria, \u00e8 stato costretto a trasferire l'attivit\u00e0 in un nuovo centro commerciale. A mettere in crisi Lorenzo \u00e8 anche il fatto che sua moglie Doris (Gloria Guida) \u00e8 partita per l'India...\nUn telefono per amico.\nLorenzo non riesce ad ambientarsi nel nuovo centro commerciale, mentre i suoi quattro figli, Renato (Davide Silvestri), Pippo (Lorenzo Vavassori), Giorgia (Lucrezia Piaggio) e Camilla (Nina Torresi), hanno i loro problemi. Claudio \u00e8 stanco della salumeria, aspira a cambiare lavoro e si propone a Elvira (Gea Lionello), la direttrice del centro, come direttore amministrativo.\nScontrino d'oro.\nElvira ha un'idea per incentivare le vendite nel centro commerciale. Lorenzo cerca di convincere suo figlio Renato a lavorare nella salumeria. Tra Teresa e Angelo (Massimo Ciavarro), titolare della palestra, sembra che stia nascendo qualcosa, mentre Giorgia e sua sorella Camilla ignorano di essere innamorate dello stesso ragazzo, Luca (Valerio Morigi).\nSfide in famiglia.\nGiorgia e Camilla scoprono che Luca sta uscendo con entrambe e lo scaricano. Renato trova lavoro nel ristorante indiano e rimane folgorato dalla bellissima Krishna (Elisabetta Canalis). Claudio, grazie al suo legame sentimentale con Elvira, \u00e8 stato nominato direttore amministrativo.\nAmore che vieni amore che vai.\nNel centro commerciale si stanno svolgendo sfilate di abiti da sposa e questo porta le due bariste Maria (Valeria Graci) e Grazia (Manuela Boldi) a sognare un po', tanto da inventarsi ipotetici fidanzati ai quali le due sarebbero legate, guarda caso all'insaputa dell'altra.\nScandalo al centro.\nLorenzo continua a incoraggiare Doris; l'uomo cerca di mostrarsi cambiato e insieme i due rivivono momenti importanti del loro passato.\nSan Valentino.\nDopo una notte d'amore, Krishna (Elisabetta Canalis) scappa lasciando una lettera a Renato (Davide Silvestri) dove gli confessa di avere passato la notte pi\u00f9 bella della sua vita, ma non pu\u00f2 restare perch\u00e9 promessa sposa a un ricco Maharaj\u00e0.\nScherzi di Carnevale.\nAngelo si \u00e8 trasferito e gli equilibri cambiano: Teresa (Barbara De Rossi), che si occupa di accudire i fratelli, ora pensa solo al suo fidanzato, rendendo gelosi Lorenzo e Claudio. La donna incomincia a pensare inoltre di staccarsi anche dall'attivit\u00e0 commerciale.\nProduzione.\nRiprese.\nIl centro commerciale in cui \u00e8 stata girata la fiction si chiama \"La Corte Lombarda\" e si trova a Bellinzago Lombardo (MI)."}
{"id": "2866284", "revid": "287204", "url": "https://it.wikipedia.org/wiki?curid=2866284", "title": "12131 Echternach", "text": "12131 Echternach \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,9077175\u00a0UA e da un'eccentricit\u00e0 di 0,0219649, inclinata di 0,99799\u00b0 rispetto all'eclittica."}
{"id": "2866285", "revid": "287204", "url": "https://it.wikipedia.org/wiki?curid=2866285", "title": "12132 Wimfr\u00f6ger", "text": "12132 Wimfr\u00f6ger \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6580026\u00a0UA e da un'eccentricit\u00e0 di 0,1385246, inclinata di 3,02845\u00b0 rispetto all'eclittica."}
{"id": "2866286", "revid": "287204", "url": "https://it.wikipedia.org/wiki?curid=2866286", "title": "12132 Wimfroger", "text": ""}
{"id": "2866287", "revid": "287204", "url": "https://it.wikipedia.org/wiki?curid=2866287", "title": "12133 Titulaer", "text": "12133 Titulaer \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1469098\u00a0UA e da un'eccentricit\u00e0 di 0,1611787, inclinata di 5,14758\u00b0 rispetto all'eclittica."}
{"id": "2866288", "revid": "287204", "url": "https://it.wikipedia.org/wiki?curid=2866288", "title": "12134 Hansfriedeman", "text": "12134 Hansfriedeman \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1597550\u00a0UA e da un'eccentricit\u00e0 di 0,0785359, inclinata di 22,24673\u00b0 rispetto all'eclittica."}
{"id": "2866289", "revid": "287204", "url": "https://it.wikipedia.org/wiki?curid=2866289", "title": "12135 Terlingen", "text": "12135 Terlingen \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1591887\u00a0UA e da un'eccentricit\u00e0 di 0,0875269, inclinata di 12,28148\u00b0 rispetto all'eclittica."}
{"id": "2866290", "revid": "287204", "url": "https://it.wikipedia.org/wiki?curid=2866290", "title": "12136 Martinryle", "text": "12136 Martinryle \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6460144\u00a0UA e da un'eccentricit\u00e0 di 0,1604252, inclinata di 12,72366\u00b0 rispetto all'eclittica."}
{"id": "2866291", "revid": "287204", "url": "https://it.wikipedia.org/wiki?curid=2866291", "title": "12137 Williefowler", "text": "12137 Williefowler \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6523148\u00a0UA e da un'eccentricit\u00e0 di 0,0242982, inclinata di 5,32104\u00b0 rispetto all'eclittica."}
{"id": "2866292", "revid": "287204", "url": "https://it.wikipedia.org/wiki?curid=2866292", "title": "12138 Olinwilson", "text": "12138 Olinwilson \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,4812674\u00a0UA e da un'eccentricit\u00e0 di 0,1117588, inclinata di 6,35202\u00b0 rispetto all'eclittica."}
{"id": "2866294", "revid": "287204", "url": "https://it.wikipedia.org/wiki?curid=2866294", "title": "12139 Tomcowling", "text": "12139 Tomcowling \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,3205040\u00a0UA e da un'eccentricit\u00e0 di 0,1214877, inclinata di 3,07511\u00b0 rispetto all'eclittica."}
{"id": "2866295", "revid": "287204", "url": "https://it.wikipedia.org/wiki?curid=2866295", "title": "12140 Johnbolton", "text": "12140 Johnbolton \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,4811235\u00a0UA e da un'eccentricit\u00e0 di 0,1121376, inclinata di 2,02245\u00b0 rispetto all'eclittica."}
{"id": "2866296", "revid": "287204", "url": "https://it.wikipedia.org/wiki?curid=2866296", "title": "12141 Chushayashi", "text": "12141 Chushayashi \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6448910\u00a0UA e da un'eccentricit\u00e0 di 0,0435598, inclinata di 1,90848\u00b0 rispetto all'eclittica."}
{"id": "2866297", "revid": "17204", "url": "https://it.wikipedia.org/wiki?curid=2866297", "title": "EA Digital Illusions CE", "text": ""}
{"id": "2866298", "revid": "287204", "url": "https://it.wikipedia.org/wiki?curid=2866298", "title": "12142 Franklow", "text": "12142 Franklow \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1488196\u00a0UA e da un'eccentricit\u00e0 di 0,1695473, inclinata di 4,08946\u00b0 rispetto all'eclittica."}
{"id": "2866299", "revid": "287204", "url": "https://it.wikipedia.org/wiki?curid=2866299", "title": "12143 Harwit", "text": "12143 Harwit \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,3303788\u00a0UA e da un'eccentricit\u00e0 di 0,0465035, inclinata di 7,20897\u00b0 rispetto all'eclittica."}
{"id": "2866302", "revid": "86599", "url": "https://it.wikipedia.org/wiki?curid=2866302", "title": "12150 De Ruyter", "text": "12150 De Ruyter \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 2,9936469\u00a0UA e da un'eccentricit\u00e0 di 0,0523424, inclinata di 10,52536\u00b0 rispetto all'eclittica.\nL'asteroide \u00e8 dedicato all'ammiraglio olandese Michel Adriaenszoon de Ruyter ."}
{"id": "2866303", "revid": "287204", "url": "https://it.wikipedia.org/wiki?curid=2866303", "title": "12151 Oranje-Nassau", "text": "12151 Oranje-Nassau \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 2,4279257\u00a0UA e da un'eccentricit\u00e0 di 0,1422023, inclinata di 1,46016\u00b0 rispetto all'eclittica."}
{"id": "2866304", "revid": "287204", "url": "https://it.wikipedia.org/wiki?curid=2866304", "title": "12156 Ubels", "text": "12156 Ubels \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,6502112\u00a0UA e da un'eccentricit\u00e0 di 0,1179034, inclinata di 1,91180\u00b0 rispetto all'eclittica."}
{"id": "2866305", "revid": "287204", "url": "https://it.wikipedia.org/wiki?curid=2866305", "title": "12157 K\u00f6nnen", "text": "12157 K\u00f6nnen \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,4124676\u00a0UA e da un'eccentricit\u00e0 di 0,0948266, inclinata di 5,82090\u00b0 rispetto all'eclittica."}
{"id": "2866306", "revid": "287204", "url": "https://it.wikipedia.org/wiki?curid=2866306", "title": "12157 Konnen", "text": ""}
{"id": "2866307", "revid": "287204", "url": "https://it.wikipedia.org/wiki?curid=2866307", "title": "12158 Tape", "text": "12158 Tape \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 3,0041547\u00a0UA e da un'eccentricit\u00e0 di 0,0602973, inclinata di 1,25730\u00b0 rispetto all'eclittica."}
{"id": "2866308", "revid": "339392", "url": "https://it.wikipedia.org/wiki?curid=2866308", "title": "Slavofili", "text": ""}
{"id": "2866311", "revid": "287204", "url": "https://it.wikipedia.org/wiki?curid=2866311", "title": "12165 Ringleb", "text": "12165 Ringleb \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,9890251\u00a0UA e da un'eccentricit\u00e0 di 0,0167124, inclinata di 9,78856\u00b0 rispetto all'eclittica."}
{"id": "2866313", "revid": "287204", "url": "https://it.wikipedia.org/wiki?curid=2866313", "title": "12166 Oliverherrmann", "text": "12166 Oliverherrmann \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,6472901\u00a0UA e da un'eccentricit\u00e0 di 0,1818772, inclinata di 6,57159\u00b0 rispetto all'eclittica."}
{"id": "2866314", "revid": "287204", "url": "https://it.wikipedia.org/wiki?curid=2866314", "title": "12167 Oliverm\u00fcller", "text": "12167 Oliverm\u00fcller \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,3885928\u00a0UA e da un'eccentricit\u00e0 di 0,2171953, inclinata di 9,59746\u00b0 rispetto all'eclittica.\nL'asteroide \u00e8 stato dedicato da Ingrid van Houten-Groeneveld al cardiologo tedesco Oliver M\u00fcller che l'ha avuta in cura."}
{"id": "2866315", "revid": "287204", "url": "https://it.wikipedia.org/wiki?curid=2866315", "title": "12167 Olivermuller", "text": ""}
{"id": "2866316", "revid": "339392", "url": "https://it.wikipedia.org/wiki?curid=2866316", "title": "Slavofilo", "text": ""}
{"id": "2866317", "revid": "287204", "url": "https://it.wikipedia.org/wiki?curid=2866317", "title": "12168 Polko", "text": "12168 Polko \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 3,0156337\u00a0UA e da un'eccentricit\u00e0 di 0,1015773, inclinata di 9,52399\u00b0 rispetto all'eclittica."}
{"id": "2866319", "revid": "287204", "url": "https://it.wikipedia.org/wiki?curid=2866319", "title": "12169 Munsterman", "text": "12169 Munsterman \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,2109122\u00a0UA e da un'eccentricit\u00e0 di 0,0230411, inclinata di 4,34848\u00b0 rispetto all'eclittica."}
{"id": "2866320", "revid": "287204", "url": "https://it.wikipedia.org/wiki?curid=2866320", "title": "12170 Vanvollenhoven", "text": "12170 Vanvollenhoven \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 3,0616754\u00a0UA e da un'eccentricit\u00e0 di 0,3005777, inclinata di 2,99139\u00b0 rispetto all'eclittica."}
{"id": "2866321", "revid": "287204", "url": "https://it.wikipedia.org/wiki?curid=2866321", "title": "12173 Lansbergen", "text": "12173 Lansbergen \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,7389626\u00a0UA e da un'eccentricit\u00e0 di 0,0584568, inclinata di 3,42576\u00b0 rispetto all'eclittica."}
{"id": "2866322", "revid": "729019", "url": "https://it.wikipedia.org/wiki?curid=2866322", "title": "Interstate 15", "text": "LInterstate 15 (I-15) \u00e8 la quarta strada transcontinentale pi\u00f9 lunga tra le Interstate Highway degli Stati Uniti. Attraversa, in direzione nord-sud, gli Stati della California, del Nevada, dell'Arizona, dello Utah, dell'Idaho e del Montana. Il tratto che passa per gli Stati dell'Idaho, dello Utah e dell'Arizona \u00e8 stato ufficialmente denominato \"Veterans Memorial Highway\".\nFin dal primo periodo della sua apertura al traffico l'I-15 \u00e8 stata un percorso preferenziale per il commercio nell'America settentrionale. Dall'intersezione con l'Interstate 515, presso Las Vegas, fino al confine con il Canada l'I-15 costituisce una parte del \"CANAMEX Corridor\", un percorso ad alta priorit\u00e0 come definito dal \"North American Free Trade Agreement\".\nAltre sezioni sono state costruite per collegare Inland Empire con San Diego, in California, per facilitare l'accesso dei turisti a Las Vegas, per consentire l'interconnessione di tutte le \"Metropolitan Statistical Area\" (\"Aree Statistiche Metropolitane\") dello Utah (ad eccezione di Logan) e per collegare le citt\u00e0 di Pocatello, Idaho Falls e Great Falls.\nQuando fu dato l'avvio ai lavori di costruzione dell'I-15 gli Stati di California, Nevada e Utah si sono rivelati le aree a maggiore crescita degli Stati Uniti. Il risultato fu un aumento della popolazione e del traffico veicolare sull'autostrada. Si stima che la popolazione residente nelle contee attraversate dal percorso dell\"Interstate 15\" rappresenti il 75% della popolazione dello Utah, il 19% di quella della California ed il 70% della popolazione del Nevada. Anche in California l'I-15 port\u00f2 ad un aumento del traffico a causa dell'aumento della popolazione residente nelle comunit\u00e0 di Victorville e Barstow, nel deserto del Mojave. In tutti questi stati sono in corso dei lavori di ammodernamento della strada al fine di aumentarne la capacit\u00e0. Le regioni attraversate dalla strada negli Stati dell'Arizona, dell'Idaho e del Montana hanno invece mantenuto il loro carattere rurale.\nPer via della rapida crescita, nelle regioni attraversate da questa strada sono in corso numerosi progetti che riguardano il trasporto pubblico. La monorotaia di Las Vegas, il sistema di trasporti \"FrontRunner\" e la tramvia \"UTA TRAX\" a Salt Lake City sono dei sistemi di trasporto pubblico sviluppati per servire la popolazione di queste citt\u00e0. Nel 2004 \u00e8 stato inoltre proposto un collegamento tra le citt\u00e0 di Los Angeles e Las Vegas attraverso un sistema ferroviario a levitazione magnetica.\nStoria.\nL'Interstate 15 \u00e8 stato costruito lungo il percorso della U.S. Route 91. La U.S. 91 \u00e8 stata parzialmente demolita, ad eccezione del tratto che collega il nord dello Utah con il sud dell'Idaho, dove l'Interstate 15 ha seguito il percorso della U.S. Route 191.\nL'Interstate 15 ha un tratto orientale, che aggira la citt\u00e0 di San Bernardino, ed un tratto occidentale in Idaho. La \"I-215\" nei pressi di San Bernardino prende il nome di \"I-15E\" e il tratto occidentale della \"I-86\" prende il nome di \"I-15W\".\nPercorso.\nLa fine meridionale di questa autostrada \u00e8 nella citt\u00e0 di San Diego, dove si immette nell'Interstate 5, 29\u00a0km a nord del confine internazionale con il Messico. A nord la strada termina nella citt\u00e0 di Sweet Grass, sul confine internazionale tra gli Stati Uniti ed il Canada, dove prende il nome di \"Alberta Highway 4\".\nMaggiori intersezioni.\nLe intersezioni con le maggiori \"Interstate Highway\" sono indicate procedendo in direzione sud-nord.\nArizona.\nL'Interstate 15 non ha intersezioni con altre \"Interstate Highway\" nello Stato dell'Arizona."}
{"id": "2866324", "revid": "1838934", "url": "https://it.wikipedia.org/wiki?curid=2866324", "title": "Jacques Champion de Chambonni\u00e8res", "text": "Biografia.\nNato in una famiglia di musicisti e organisti al servizio di Francesco I di Francia, clavicembalista ineguagliato fra i suoi contemporanei, Jacques Champion de Chambonni\u00e8res fu il primo ad acquisire una vera e propria notoriet\u00e0 come compositore ed esecutore. Fu inoltre proprio lui a scoprire il talento di Louis Couperin, che in seguito port\u00f2 con s\u00e9 a Parigi.\nVerso il 1622 Champion de Chambonni\u00e8res si spos\u00f2 con Marie Leclerc. Il 25 febbraio 1635 si esib\u00ec con il \"Ballet de la marine\" davanti al re Luigi XIII di Francia presso l'Arsenale. Il 23 febbraio 1653 esegu\u00ec il \"Ballet royal de la nuit\" insieme a Luigi XIV in persona e a Jean-Baptiste Lully. Il 14 aprile 1654 esegu\u00ec il balletto dell'opera \"Le nozze di Peleo e di Theti\" di Carlo Caproli.\nRimasto vedovo, nel 1652 si rispos\u00f2 con Marguerite Ferret, figlia di un avvocato di corte. Nel 1654 tent\u00f2 di entrare al servizio della regina Cristina di Svezia, e, nel 1656, una corrispondenza con Christian Huygens informa del suo desiderio di trasferirsi ad Amsterdam. Musicista piuttosto superbo, nel 1662 cadde in disgrazia per essersi rifiutato di suonare il basso continuo in un'opera di Jean-Baptiste Lully, compito che egli riteneva indegno. Il suo gusto smodato per il lusso e le sue spese eccessive fecero s\u00ec che sua seconda moglie lo lasciasse.\nL'incarico di clavicembalista del re ricoperto da Champion de Chambonni\u00e8res, rifiutato da Louis Couperin per rispetto al suo scopritore, venne allora occupato da Jean-Henri d'Anglebert, uno dei suoi allievi. In seguito Chambonni\u00e8res si dedic\u00f2 alla pubblicazione della sua opera (due volumi, pubblicati nel 1670). Nei volumi, per\u00f2, non ci sono tutte le sue composizioni, e alcune si trovano in diversi manoscritti, come il manoscritto Bauyn.\nJacques Champion de Chambonni\u00e8res mor\u00ec a Parigi nel 1672.\nStile.\nLa musica di Chambonni\u00e8res deriva completamente dalla danza. Totalmente assenti, nella sua produzione, forme come fughe, ricercari o fantasie, bench\u00e9 all'epoca riscuotessero notevole successo. Se escludiamo le \"double\", semplici ripetizioni arricchite, il suo repertorio non comprende neanche variazioni. Lo stile dei suoi lavori \u00e8 generalmente binario, fatta eccezione per le pavane e per i pezzi in forma di rond\u00f2. La tessitura e la struttura delle composizioni per clavicembalo rivelano il chiaro influsso dei suonatori di liuto.\nL'intera sua produzione non \u00e8 raggruppata in suite: l'interprete, al momento delle esecuzioni, in genere costruisce lui stesso una suite scegliendo fra danze di tonalit\u00e0 correlate. Chambonnieres adatt\u00f2 al clavicembalo gli elementi di danza delle suite e lo stile liutistico, consistente in arpeggi e accordi. Questo stile, in seguito, caratterizz\u00f2 la musica clavicembalistica francese per circa un secolo."}
{"id": "2866325", "revid": "36426", "url": "https://it.wikipedia.org/wiki?curid=2866325", "title": "San Zeno", "text": ""}
{"id": "2866326", "revid": "339392", "url": "https://it.wikipedia.org/wiki?curid=2866326", "title": "Slavofila", "text": ""}
{"id": "2866327", "revid": "483293", "url": "https://it.wikipedia.org/wiki?curid=2866327", "title": "Sitting volleyball", "text": ""}
{"id": "2866331", "revid": "767487", "url": "https://it.wikipedia.org/wiki?curid=2866331", "title": "Nubi (film)", "text": "Nubi \u00e8 un film del 1933 diretto da Pino Mercanti."}
{"id": "2866333", "revid": "237256", "url": "https://it.wikipedia.org/wiki?curid=2866333", "title": "Occidentalisti", "text": ""}
{"id": "2866334", "revid": "287204", "url": "https://it.wikipedia.org/wiki?curid=2866334", "title": "Predrag Krunic", "text": ""}
{"id": "2866336", "revid": "256896", "url": "https://it.wikipedia.org/wiki?curid=2866336", "title": "Atypus javanus", "text": "Atypus javanus \u00e8 un ragno appartenente al genere Atypus della famiglia Atypidae.\nIl nome deriva dal greco , \u00e0lfa-, con valore di negazione della parola seguente, e , \"typos\", cio\u00e8 \"forma, immagine, tipo\", ad indicarne la forma atipica a causa della sproporzione dei cheliceri e delle filiere.\nIl nome proprio deriva dall'isola di Giava, su area di distribuzione.\nComportamento.\nCome tutti i ragni del genere Atypus, anche questa specie vive in un tubo setoso parallelo al terreno, per una ventina di centimetri circa seppellito e per altri 8 centimetri fuoriuscente. Il ragno resta in agguato sul fondo del tubo: quando una preda passa sulla parte esterna, le vibrazioni della tela setosa allertano il ragno che scatta e la trafigge, per poi rompere la sua stessa tela, portarsi la preda nella parte interna e cibarsene.\nDistribuzione.\nQuesta specie \u00e8 stata rinvenuta nell'isola di Giava."}
{"id": "2866337", "revid": "483293", "url": "https://it.wikipedia.org/wiki?curid=2866337", "title": "Pallavolo da seduti", "text": ""}
{"id": "2866340", "revid": "438678", "url": "https://it.wikipedia.org/wiki?curid=2866340", "title": "Felipe Colombo Egu\u00eda", "text": ""}
{"id": "2866346", "revid": "256896", "url": "https://it.wikipedia.org/wiki?curid=2866346", "title": "Atypus medius", "text": "Atypus medius \u00e8 un ragno appartenente al genere Atypus della famiglia Atypidae.\nIl nome deriva dal greco , \u00e0lfa-, con valore di negazione della parola seguente, e , \"typos\", cio\u00e8 \"forma, immagine, tipo\", ad indicarne la forma atipica a causa della sproporzione dei cheliceri e delle filiere.\nIl nome proprio deriva dall'aggettivo latino \"medius\", probabilmente per le dimensioni.\nComportamento.\nCome tutti i ragni del genere Atypus, anche questa specie vive in un tubo setoso parallelo al terreno, per una ventina di centimetri circa seppellito e per altri 8 centimetri fuoriuscente. Il ragno resta in agguato sul fondo del tubo: quando una preda passa sulla parte esterna, le vibrazioni della tela setosa allertano il ragno che scatta e la trafigge, per poi rompere la sua stessa tela, portarsi la preda nella parte interna e cibarsene..\nHabitat.\nDi solito vivono in luoghi ombrosi ed umidi, come boschi e cespugli.\nDistribuzione.\nGli unici esemplari finora rinvenuti e studiati dalla dottoressa Tatyana I. Oliger provengono dalla \"Nizhnesvirski State Reserve\", riserva naturale della zona di Leningrado."}
{"id": "2866348", "revid": "486946", "url": "https://it.wikipedia.org/wiki?curid=2866348", "title": "Archivi Vaticani", "text": ""}
{"id": "2866349", "revid": "486946", "url": "https://it.wikipedia.org/wiki?curid=2866349", "title": "Archivi Segreti Vaticani", "text": ""}
{"id": "2866353", "revid": "287204", "url": "https://it.wikipedia.org/wiki?curid=2866353", "title": "Sergej Nikolaevic Bulgakov", "text": ""}
{"id": "2866355", "revid": "287204", "url": "https://it.wikipedia.org/wiki?curid=2866355", "title": "Nikolaj Vasil'evic Gogol'", "text": ""}
{"id": "2866357", "revid": "71433", "url": "https://it.wikipedia.org/wiki?curid=2866357", "title": "Nobel Son", "text": ""}
{"id": "2866364", "revid": "118441572", "url": "https://it.wikipedia.org/wiki?curid=2866364", "title": "Orchestre Revolutionnaire et Romantique", "text": "La Orchestre R\u00e9volutionnaire et Romantique, fondata a Londra nel 1990 da John Eliot Gardiner, esegue musiche classiche e romantiche, utilizzando strumenti dell'epoca e seguendo i principi dell'esecuzione secondo la pratica esecutiva storica. L'orchestra ha eseguito registrazioni di sinfonie, opere, concerti, ed altre composizioni di autori quali Beethoven, Berlioz, Brahms, Gluck, Mendelssohn, Schumann, Verdi e Weber. L'orchestra ed il Monteverdi Choir eseguirono la prima registrazione (audio e TV) della Messe solennelle di Berlioz nella Westminster Cathedral a Londra nel 1993.\nAltri ensemble diretti da John Eliot Gardiner sono il Monteverdi Choir e English Baroque Soloists, orchestra barocca composta da molti degli stessi musicisti componenti della Orchestre R\u00e9volutionnaire et Romantique."}
{"id": "2866365", "revid": "486946", "url": "https://it.wikipedia.org/wiki?curid=2866365", "title": "People Weekly", "text": ""}
{"id": "2866366", "revid": "1003477", "url": "https://it.wikipedia.org/wiki?curid=2866366", "title": "Lingua bambara", "text": "La lingua bambara, chiamata anche bamanankan (letteralmente \"lingua dei Bamanan\"), \u00e8 una lingua mandingo parlata in Mali.\nDistribuzione geografica.\nIl bambara \u00e8 parlato come madrelingua dal popolo Bambara, e come seconda lingua dalla maggior parte degli altri gruppi etnici del Mali. Il numero di coloro i quali la usano come prima lingua \u00e8 attorno ai 2.700.000 individui, ma \u00e8 conosciuta e comunemente usata da circa 6.000.000 di persone, il che la rende uno degli idiomi pi\u00f9 diffusi dell'Africa Occidentale.\nDialetti e lingue derivate.\nLa lingua \u00e8 suddivisa in diverse forme dialettali, tra cui: somono, segou, san, beledugu, ganadugu, wasulu e sikasso.\nGrammatica.\nCome la maggior parte delle lingue mande, il bambara \u00e8 una lingua tonale, sprovvista di classi nominali, e ha una struttura di tipo Soggetto Oggetto Verbo (SOV).\nUna caratteristica distintiva di questo linguaggio \u00e8 il fatto che, specialmente nelle aree urbane, esso presenta un gran numero di prestiti linguistici da parte delle lingue affini, ma anche dal francese. Questa caratteristica l'ha resa una lingua particolarmente facile da apprendere e ne ha favorito la diffusione come lingua franca in molte aree dell'Africa Occidentale.\nClassificazione.\nIl bambara appartiene all'ampia famiglia linguistica delle lingue mande, e alla pi\u00f9 ristretta famiglia delle lingue mandingo. \u00c8 strettamente imparentato con il dioula, ma \u00e8 anche piuttosto simile alle altre lingue mandingo, come il mandinka e il malink\u00e9.\nLa classificazione proposta da \"Ethnologue\" \u00e8 la seguente:\nArte e letteratura.\nIl bambara \u00e8 stato tradizionalmente tramandato dai \"griot\" (\"J\u025bliw\" in bambara), poeti girovaghi dell'Africa Occidentale. esso ha pertanto una tradizione orale molto ricca. La scrittura si \u00e8 diffusa soltanto dopo la colonizzazione francese del Mali, e utilizza prevalentemente caratteri latini (con l'aggiunta delle vocali \u025b e \u0254) o l'Alfabeto N'Ko.\nIn tempi contemporanei il bambara \u00e8 stato spesso utilizzato da musicisti maliani, tra cui Oumou Sangar\u00e9, Rokia Traor\u00e9, Ali Farka Tour\u00e9, Habib Koit\u00e9, e Amadou &amp; Mariam. Testi in bambara sono presenti nell'album di Stevie Wonder, Journey through the Secret Life of Plants.\n\"Il destino\", uno dei film pi\u00f9 significativi della cinematografia maliana \u00e8 stato girato in questa lingua."}
{"id": "2866371", "revid": "237256", "url": "https://it.wikipedia.org/wiki?curid=2866371", "title": "Grigorij Michailovi\u010d Sem\u00ebnov", "text": ""}
{"id": "2866373", "revid": "256896", "url": "https://it.wikipedia.org/wiki?curid=2866373", "title": "Atypus sutherlandi", "text": "Atypus sutherlandi \u00e8 un ragno appartenente al genere Atypus della famiglia Atypidae.\nIl nome deriva dal greco , \u00e0lfa-, con valore di negazione della parola seguente, e , \"typos\", cio\u00e8 \"forma, immagine, tipo\", ad indicarne la forma atipica a causa della sproporzione dei cheliceri e delle filiere.\nNon \u00e8 chiara la provenienza del nome proprio.\nComportamento.\nCome tutti i ragni del genere Atypus, anche questa specie vive in un tubo setoso parallelo al terreno, per una ventina di centimetri circa seppellito e per altri 8 centimetri fuoriuscente. Il ragno resta in agguato sul fondo del tubo: quando una preda passa sulla parte esterna, le vibrazioni della tela setosa allertano il ragno che scatta e la trafigge, per poi rompere la sua stessa tela, portarsi la preda nella parte interna e cibarsene..\nHabitat.\nDi solito vivono in luoghi ombrosi ed umidi, come boschi e cespugli.\nDistribuzione.\nLa specie \u00e8 stata rinvenuta in India."}
{"id": "2866381", "revid": "237256", "url": "https://it.wikipedia.org/wiki?curid=2866381", "title": "Gennadij Michailovi\u010d Strekalov", "text": ""}
{"id": "2866383", "revid": "287204", "url": "https://it.wikipedia.org/wiki?curid=2866383", "title": "Foreste delle Montagne Rocciose centro-meridionali", "text": "Le foreste delle Montagne Rocciose centro-meridionali (\"South Central Rockies forests\") costituiscono un'ecoregione terrestre dell'ecozona neartica, secondo la classificazione del World Wildlife Fund. \u00c8 identificata dal codice NA0528 ed il bioma dominante \u00e8 quello della foresta temperata di conifere.\nL'ecoregione occupa una superficie totale di circa 159.300 km\u00b2 nella zona centro-settentrionale del continente americano. Questa ecoregione \u00e8 parzialmente suddivisa tra gli stati del Wyoming, Montana, Idaho e Dakota del Sud, negli Stati Uniti.\nGeografia.\nLa geografia della regione \u00e8 dominata dalle Montagne Rocciose ed \u00e8 caratterizzata dalla presenza di pianure e montagne, le quali raggiungono l'altezza massima di 2.794 metri.\nIl clima caratteristico della regione \u00e8 quello continentale. Insieme alla topografia, prevalentemente montagnosa, determina lo sviluppo di associazioni vegetali caratteristiche. La regione di Yellowstone \u00e8 inoltre caratterizzata dalla presenza di fenomeni geologici e geotermici piuttosto attivi come i geyser.\nFlora.\nLa vegetazione climax di questa regione \u00e8 caratterizzata dalle conifere. Le specie dominanti sono \"Picea englemannii\", \"Abies lasiocarpa\", \"Pseudotsuga menziesii\", \"Pinus contorta\" e \"Pinus albicaulis\". Oltrepassata la linea degli alberi si sviluppa una bassa vegetazione caratterizzata da specie erbacee, perlopi\u00f9 annuali. Altre associazioni vegetali ricorrenti possono essere le praterie di montagna ed i boschi ripariali.\nConservazione.\nLa conservazione degli habitat \u00e8 garantita dalla presenza dei parchi nazionali di Yellowstone e di Grand Teton."}
{"id": "2866384", "revid": "1632387", "url": "https://it.wikipedia.org/wiki?curid=2866384", "title": "Teva Pharmaceutical Industries", "text": "Teva Pharmaceutical Industries (in ebraico: \u05d8\u05d1\u05e2 \u05ea\u05e2\u05e9\u05d9\u05d5\u05ea \u05e4\u05e8\u05de\u05e6\u05d1\u05d8\u05d9\u05d5\u05ea \u05d1\u05e2\"\u05de), \u00e8 una multinazionale israeliana impiegata nel settore dell'industria farmaceutica. Il quartier generale risiede a Petah Tiqwa.\nLa multinazionale sviluppa, produce e commercializza farmaci equivalenti, innovativi, di marca e principi attivi.\nA livello globale, Teva \u00e8 il principale produttore di farmaci equivalenti. Nel campo dei farmaci specialistici l'azienda \u00e8 impegnata nel trattamento della sclerosi multipla e porta avanti programmi di ricerca per lo sviluppo di nuove terapie per altre patologie del sistema nervoso centrale, tra cui disturbi del movimento, emicrania, dolore e malattie neurodegenerative.\nStoria.\nGli inizi.\nL'azienda nasce a Gerusalemme nel 1901 da Chaim Salomon, Moshe Levin e Yitschak Elstein con il nome di S.L.E., dalle iniziali dei cognomi dei tre fondatori. In origine svolge attivit\u00e0 di grossista di farmaci utilizzando per il trasporto anche i cammelli Tra il 1930 e il 1940 la societ\u00e0 diventa un'azienda farmaceutica e nel giro di pochi anni si espande al punto da quotarsi alla Borsa di Tel Aviv nel 1951. Nel 1964 due societ\u00e0 farmaceutiche israeliane, Assia e Zori, acquisiscono il controllo di Teva. Nel 1976 le tre societ\u00e0 si fondono nell'attuale Teva Pharmaceutical Industries Ltd.\nL'espansione e i problemi con la giustizia negli Usa.\nNegli anni ottanta Teva (\"Natura\" in ebraico) consolida la sua leadership in Israele e compie i primi passi all'estero, nel mercato europeo. Rileva Plantex, quindi prosegue con una serie di acquisizioni sul mercato statunitense, fino a quotarsi alla Borsa di New York nel 1982. Nello stesso anno ottiene l'approvazione della Food and Drug Administration (FDA) statunitense per il suo stabilimento di produzione a Kfar Saba. Le attivit\u00e0 di Teva Pharmaceuticals Industries a livello globale si sviluppano sia con la commercializzazione di farmaci, sia con la produzione di principi attivi (TAPI \u2013 Teva Active Pharmaceuticals Ingredients).\nNell'ottobre 2003 acquisisce per 3,4 miliardi di dollari Sicor Inc. entrando cos\u00ec nel mercato del farmaco biosimilare.. Nel 2005 apre un nuovo stabilimento di produzione a Har Hotzvim, un parco tecnologico a Gerusalemme (otterr\u00e0 l'approvazione FDA nel gennaio 2007). Nel 2005 entra nel mercato giapponese stipulando in seguito una joint venture con Kowa, nel gennaio 2006 rileva per 7,4 miliardi di dollari il concorrente americano Ivaxcorp, nel 2008 prende il controllo di Barr Pharmaceuticals per 7.5 miliardi di dollari.\nNel 2010 avvia la costruzione del suo principale centro di distribuzione per le Americhe a Filadelfia, in Pennsylvania, e continua con le acquisizioni: sempre nel 2010 la tedesca Ratiopharm (prezzo: 5 miliardi di dollari), nel 2011 Cephalon (6.8 miliardi) e la giapponese Taiyo Pharmaceutical Industry (934 milioni di dollari) in modo da potersi assicurare l'impianto di produzione in Giappone.\nNel settembre 2017, dopo che in febbraio si era dimesso Erez Vigodman in seguito anche alla discussa acquisizione nel 2016 della divisione farmaci generici di Allergan (Actavis Generics) pagata ben 40 miliardi di dollari con conseguente sofferenza nei conti Teva (indebitamento netto superiore ai 35 miliardi di dollari), la societ\u00e0 ha nominato il nuovo presidente e CEO della societ\u00e0, il danese Kare Schultz. In dicembre l'annuncio di forte piano di ristrutturazione per ridurre l'indebitamento ormai insostenibile: prevede anche il taglio entro il 2019 del 25% dei dipendenti. Nel settembre 2017 cede gli asset internazionali (non USA) dedicati alla salute femminile al fondo di private equity britannico CVC Capital Partners per 703 milioni di dollari e alcuni brand della contraccezione d'emergenza alla Fondazione Consumer Healthcare per 675 milioni.\nNel 2018 Teva operava in 80 paesi tra cui l'Italia, ove contava sei centri di produzione con 1.400 dipendenti.\nNel 2019, una quarantina di Stati Usa hanno annunciato di aver intentato causa a una ventina di case farmaceutiche, tra cui spicca per importanza proprio Teva Pharmaceuticals, perch\u00e9 tra il 2013 e il 2015 si sarebbero accordate per aumentare artificialmente, in certi casi di oltre il 1000%, il costo di oltre 100 farmaci generici, destinati anche al trattamento di cancro e diabete..\nIl procuratore generale dell'Oklahoma, Mike Hunter ha accusato Purdue, Johnson &amp; Johnson e Teva Pharmaceutical Industries Ltd di marketing ingannevole che, minimizzando i rischi di dipendenza associati ai farmaci antidolorifici a base di ossicodone, ed esagerandone i benefici, ha contribuito ad un'epidemia che ha portato a 47.600 morti per overdose solo nel 2017, secondo i Centri statunitensi per il controllo e la prevenzione delle malattie (CDC)."}
{"id": "2866387", "revid": "117716645", "url": "https://it.wikipedia.org/wiki?curid=2866387", "title": "Universal Studios Florida", "text": "Universal Studios Florida \u00e8 un parco divertimenti degli Stati Uniti d'America situato ad Orlando, in Florida.\nAperto il 7 giugno 1990, il tema del parco \u00e8 l'industria dell'intrattenimento, in particolare film e televisione. Universal Studios Florida spinge i visitatori ad entrare nei film e ospita numerose attrazioni e show dal vivo. Il parco \u00e8 solo una parte del pi\u00f9 grande Universal Orlando Resort.\nNel 2013, il parco ha ospitato una stima di 7,06 milioni di ospiti, si classifica il sesto parco a tema pi\u00f9 visitato negli Stati Uniti, e si classifica nono in tutto il mondo.\nStoria.\nDalla sua nascita nel 1982, Universal Studios Florida \u00e8 stato progettato come un parco a tema e uno studio cinematografico, ed \u00e8 stato il primo parco costruito dalla Universal. Tuttavia, il progetto proposto \u00e8 stato messo in attesa fino al 1986, quando un incontro tra Steven Spielberg, un cofondatore del parco, e Peter N. Alexander ha spinto per la creazione di un'attrazione basata sul film \"Ritorno al futuro\" in aggiunta alla gi\u00e0 prevista attrazione di King Kong. Spielberg aveva anche notato che il parco poteva competere con il vicino Walt Disney World e il Seaworld.\nUna componente importante del parco originale di Hollywood \u00e8 l'attrazione \"Studio Tour\", che \u00e8 caratterizzato da parecchi effetti speciali e incontri incorporati nel giro, come un attacco del grande squalo bianco dal film \"Lo squalo\". Per il parco in Florida, Universal Studios ha preso i concetti delle scene del tour di Hollywood e li ha trasformati in grandi attrazioni. A titolo di esempio, a Hollywood, i tram dello \"Studio Tour\" viaggiano vicino a una costa e sono \"attaccati\" dallo squalo prima del viaggio per la parte successiva del tour, in Florida, gli ospiti entrano nell'attrazione \"Jaws\" (Lo squalo) e salgono a bordo di una barca per visitare la fittizia Amity Harbor, dove incontrano lo squalo, uscendo di nuovo nel parco a conclusione dell'attrazione.\nAree.\nNegli \"Universal Studios Florida\" ci sono 7 aree:"}
{"id": "2866392", "revid": "237256", "url": "https://it.wikipedia.org/wiki?curid=2866392", "title": "Sem\u00ebn Michailovi\u010d Lobov", "text": ""}
{"id": "2866393", "revid": "729019", "url": "https://it.wikipedia.org/wiki?curid=2866393", "title": "AEG G.IV", "text": "L'AEG G.IV, designazione aziendale GZ4, era un bombardiere bimotore biplano realizzato dall'azienda tedesco imperiale Allgemeine Elektrizit\u00e4ts-Gesellschaft (AEG) negli anni dieci del XX secolo.\nUtilizzato dalla Luftstreitkr\u00e4fte, l'aeronautica militare tedesco imperiale, durante la prima guerra mondiale, il G.IV fu quello costruito in maggior numero tra i G-Typ prodotti dall'AEG.\nStoria del progetto.\nDurante le prime fasi della prima guerra mondiale, nell'ambito della ricerca al fine migliorare prestazioni e capacit\u00e0 operative dei mezzi aerei, la AEG decise di avviare uno sviluppo del bombardiere AEG G.III. Il nuovo modello, al quale l'Idflieg assegn\u00f2 la designazione G.IV in quanto quarto progetto relativo alla classe di velivoli G-Typ sviluppati dall'AEG, era finalizzato ad operazioni di bombardamento tattico e riproponeva l'impostazione del suo predecessore, bimotore biplano con fusoliera metallica ad abitacoli aperti e carrello fisso, introducendo alcune variazioni strutturali, come l'innalzamento della postazione difensiva posteriore, ed incorporando alcune nuove tecnologie, un'apparecchiatura radio ricetrasmittente e, per agevolare l'equipaggio costretto ad affrontare le rigide temperature in quota, giubbotti riscaldati da resistenze elettriche.\nIl prototipo, portato in volo per la prima volta nei tardi anni 1916, venne proposto alla commissione esaminatrice dell'Idflieg che esprimendosi favorevolmente chiese di avviare il modello alla produzione in serie.\nImpiego operativo.\nL'AEG G.IV entr\u00f2 in servizio nei reparti di bombardamento della Luftstreitkr\u00e4fte (\"Kampfgeschwader\") nel tardo 1916 e, a causa del suo relativamente limitato raggio d'azione, principalmente utilizzato come bombardiere tattico in missioni su obiettivi vicini alla linea del fronte, principalmente contro concentrazioni di truppe nelle retrovie o supporto diretto sul campo di battaglia.\nl'AEG G.IV fece la sua apparizione nel febbraio del 1917 in Macedonia, sul fronte balcanico con il Kampfgeschwader 1 (KG 1).\nNei mesi successivi fu progressivamente introdotto nei Kampfgeschwader e nelle Staffeln autonome a diretto supporto delle armate terrestri:\nIl KG 1 con la 18. Armee (18\u00aa Armata), il Kampfgeschwader 3 (KG 3) con la 4. Armee, il Kampfgeschwader 4 (KG 4) con la 18. Armee, il Kampfgeschwader 5 (KG 5) con la 17. Armee e il Kampfgeschwader 7 (KG 7) con la 2\u00aa Staffeln autonoma, operando in missioni sia diurne che notturne sui territori di Francia, Regno di Romania, Grecia e Regno d'Italia.\nCol proseguire del conflitto il modello fu assegnato alle sole operazioni di bombardamento notturno, molte di queste considerate di disturbo, senza obiettivi specifici, ma con l'intenzione di interrompere l'attivit\u00e0 nemica di notte e solo occasionalmente causando qualche danno collaterale.\nPur trasportando un carico bellico di 400\u00a0kg in bombe da caduta, l'AEG G.IV, a differenza degli equipaggi dei pesanti bombardieri Gotha costretti a faticare per mantenerli in quota, era apprezzato per la facilit\u00e0 con cui riusciva a mantenere la linea di volo. Alcuni degli equipaggi del \"Kampfgeschwader\" 4 assegnati ai G.IV sono noti per avere effettuato, in una sola notte, fino a sette missioni sul fronte italiano. Una di queste, della quale fu protagonista l'Hauptmann Hermann K\u00f6hl, riusc\u00ec ad attaccare i capannoni della stazione di Padova.\nL'AEG G.IV fu prodotto fino al 1917. Alla data dell'armistizio, 11 novembre 1918, ne restavano ancora in servizio 50 esemplari.\nEsemplari attualmente esistenti.\nL'unico esemplare di G.IV arrivato ai nostri giorni \u00e8 quello conservato in Canada presso il Canada Aviation and Space Museum di Ottawa, esposto al pubblico nella struttura ricavata all'interno dell'aeroporto di Ottawa-Rockcliffe. La particolarit\u00e0 del velivolo non \u00e8 solo quella di essere l'unico G.IV sopravvissuto al conflitto ma anche di essere l'unico bimotore tedesco sopravvissuto tra tutti i modelli utilizzati durante la prima guerra mondiale."}
{"id": "2866401", "revid": "339392", "url": "https://it.wikipedia.org/wiki?curid=2866401", "title": "Andrej Michailovi\u010d Reke\u010dinskij", "text": ""}
{"id": "2866406", "revid": "287204", "url": "https://it.wikipedia.org/wiki?curid=2866406", "title": "Lancaster (Ohio)", "text": "Lancaster \u00e8 una citt\u00e0 degli Stati Uniti d'America, capoluogo della Contea di Fairfield nello Stato dell'Ohio. La citt\u00e0 conta una popolazione di circa abitanti.\nGeografia fisica.\nSecondo lo United States Census Bureau la citt\u00e0 ha un\u00ecarea di di cui 48,80 di terra e 0,06 di acqua.\nStoria.\nI primi abitanti delle regioni centrali e nel sud-est dell'Ohio furono le culture Native americane degli Adena, dei Fort Ancient e degli Hopewell, di cui alcuni reperti sono sopravvissuti, come le tombe e i tumuli cerimoniali che hanno portato alla luce vari artefatti.\nPrima dell'arrivo degli europei la zona di Lancaster e della Fairfield County era abitata dai nativi Shawnee, Irochesi, Uroni e altre trib\u00f9 ed era utilizzata come sentiero per i collegamenti tra di esse.\nNel 1751 il noto esploratore Christopher Gist pass\u00f2 per la zona mentre si dirigeva in un villaggio nativo Delaware chiamato \"Hockhocking\".\nDopo la rivoluzione americana le terre a nord del fiume Ohio e a ovest dei monti Appalachi furono cedute dalla Gran Bretagna agli Stati Uniti e vennero cos\u00ec incorporati nel 1787 nel Territorio del Nord-Ovest. Ma i coloni bianchi si scontrarono con gli indiani facendo scoppiare una serie di campagne militari che terminarono nella battaglia di Fallen Timbers nel 1794 e che vennero risolte con il trattato di Greenville del 1795 e che ebbero teatro anche in Ohio. Con gli insediamenti dei pionieri in Ohio la zona venne civilizzata e resa libera dalle incursioni indiane fatto che fece speculare molto per far vendere le prime terre. Notando che questa forte speculazione potesse essere un'opportunit\u00e0 molto lucrosa Ebenzer Zane nel 1796 chiese al Congresso degli Stati Uniti di firmargli un contratto per la costruzione di un sentiero che partiva da Wheeling in Virginia Occidentale e terminava a Limestone in Kentucky, passando per la zona della cittadina. Come parte del progetto Zane ottenne dei terreni di vari chilometri quadrati nei punti in cui il suo tragitto attraversava i fiumi Hocking, Muskingum e Scioto. Il sentiero venne completato nel 1797. Quando i figli di Zane trasformarono i terreni ottenuti dal padre sul fiume Hocking in lotti in vendita, nacque cos\u00ec la cittadina di \nNew Lancaster, nel 1800, nome che verr\u00e0 abbreviato con un'ordinanza cittadina nel 1805. C'erano anche altri villaggi e fattorie appena fuori Lancaster come: Lithopolis, Greencastle e Royalton fatto che contribu\u00ec alla crescita e al successo iniziale del piccolo villaggio. I primi coloni erano statunitensi provenienti dall'omonima citt\u00e0 in Pennsylvania e tedeschi. Il Giornale pi\u00f9 vecchio e ancora operativo dell'Ohio \u00e8 il Lancaster Eagle-Gazette che ha la sua sede principale in citt\u00e0, esso \u00e8 nato da una fusione tra il \"Der Ohio Adler\" fondato nel 1807 con l\"Ohio Gazette\" fondato negli anni 30 dell'800. I due giornali erano accaniti rivali soprattutto durante la Guerra Civile nella quale il primo era per l'Unione mentre il secondo parteggiava per la Confederazione."}
{"id": "2866408", "revid": "339392", "url": "https://it.wikipedia.org/wiki?curid=2866408", "title": "Nikolaj Michailovi\u010d Maksimov", "text": ""}
{"id": "2866413", "revid": "125643503", "url": "https://it.wikipedia.org/wiki?curid=2866413", "title": "Fanteria di marina", "text": "La fanteria di marina \u00e8 l'espressione con cui sono definiti i reparti anfibi delle forze armate nei vari Stati del mondo.\nUn militare di tali reparti, addestrato per operazioni anfibie, \u00e8 comunemente chiamato marine nei paesi anglofoni e mar\u00f2 in Italia. Nella quasi totalit\u00e0 dei paesi queste unit\u00e0 dipendono direttamente dalla marina militare, in altre sono corpi autonomi (come negli Stati Uniti e nel Regno Unito), oppure inquadrati nell'esercito. Infine alcuni paesi (come l'Italia) hanno reparti da sbarco sia nella marina che nell'esercito.\nStoria.\nSebbene gi\u00e0 a Venezia il Doge Enrico Dandolo avesse istituito reggimenti di soldati imbarcati sulle navi per la conquista di Bisanzio (1203-1204), \u00e8 la fanteria di marina spagnola la pi\u00f9 antica forza anfibia attuale del mondo, in quanto le sue origini risalgono al 1537.\nL'assetto definitivo dei Fanti da Mar veneziani pu\u00f2 datarsi infatti intorno al 1550. In Inghilterra il 28 ottobre 1664 fu creato il reggimento di fanteria marittima del \"Duca di York e Albany\", dal quale originarono nel 1775 i Royal Marines.\n\u00c8 del 1713 il primo reparto di fanteria di marina, il reggimento \"La Marina\" fondato da Vittorio Amedeo II di Savoia, re di Sicilia. \nNel 1735 fu istituito nella Real Marina del Regno delle Due Sicilie. \nNel 1815 il reggimento sabaudo diventa \u201cBrigata della Marina\u201d del Regno di Sardegna (la Marina Sarda) partecipando nel 1848 alla Prima Guerra di Indipendenza ed alla battaglia di Lissa. Successivamente viene creato il Corpo di Fanteria Real Marina, della Regia Marina, soppresso nel 1878. Nel 1900 fanti di marina italiani fanno parte della forza multinazionale inviata in Cina.\nNel 1911 avviene il primo sbarco di fanti di marina dell'era moderna: durante la guerra italo-turca i marinai italiani sbarcano sulle coste libiche e conquistano Tripoli.\nNel 1915 viene costituita la Brigata Marina e nel 1917 nasce ufficialmente della Fanteria di Marina.\nCon l'industrializzazione della guerra nel XX secolo, la portata delle operazioni di sbarco \u00e8 aumentata ed ha portato con s\u00e9 un aumento delle probabilit\u00e0 di opposizione e la necessit\u00e0 di coordinamento dei vari elementi militari.\nLa Fanteria di marina o i \"Marine Corps\" sono storicamente inglobati nelle marine militari, anche se in alcuni casi, come per lo United States Marine Corps, hanno il rango di forza armata indipendente. In altri casi, come Francia e Italia, vi sono unit\u00e0 militari anfibie sia nell'Esercito che nella Marina.\nCaratteristiche.\nTali reparti sono molto simili a quelli in servizio negli eserciti con la differenza di avere una particolare capacit\u00e0 nella lotta anfibia e litoranea, nello sbarco anfibio e nella guerra asimmetrica.\nLe missioni assegnate a tale tipologia di unit\u00e0 militare comprendono il servizio di sicurezza a bordo di una nave da guerra, comprese le funzioni di polizia militare per evitare il rischio di ammutinamento, nonch\u00e9 la sicurezza di terra presso le installazioni della marina. La Fanteria di marina \u00e8 inoltre impiegata per il combattimento vicino, negli abbordaggi e negli sbarchi anfibi. Offrono inoltre anche sostegno agli incursori per le operazioni di terra. Tali corpi vengono impiegati anche in operazioni militari terrestri al fianco delle forze di terra. Reparti anfibi in alcuni paesi (come Italia e Francia) sono anche inquadrati nell'esercito.\nL'impiego.\nIl ruolo principale delle truppe di marina sta in operazioni militari nella zona del litorale: . Vengono sbarcati principalmente dalle navi da assalto anfibio con elicotteri, mezzi da sbarco, \"hovercraft\" e mezzi anfibi. Alcuni elementi esploranti sono in grado di utilizzare atterraggi con paracadute.\nOltre al loro ruolo primario, le truppe di marina sono utilizzate anche in una variet\u00e0 di altri ruoli navali, come le operazioni di imbarco, sicurezza delle navi e delle installazioni oltre ad operazioni brown water.\nNel mondo.\nLa Royal Saudi Navy dispone di 1.500 fanti di marina assegnati a due brigate da tre battaglioni ciascuno.\nLa Fanteria di marina argentina, chiamata Infanter\u00eda de Marina de la Armada de la Rep\u00fablica Argentina (IMARA) \u00e8 la componente anfibia della Armada de la Rep\u00fablica Argentina mutuandone anche le insegne di grado e i simboli.\nSi struttura su\nIl 5\u00ba battaglione di fanteria di marina \u00e8 noto per essere stato sconfitto da tre battaglioni britannici durante la guerra de las Malvinas.\nLa Fuerza Naval Boliviana impiega forze di fanteria di marina per un totale di 2\u00a0000 effettivi.\nLa Marinha do Brasil impiega come propria forza anfibia il Corpo de Fuzileiros Navais. Composto dalla Divis\u00e3o Anf\u00edbia, pedina operativa del Corpo, impiega anche alcune unit\u00e0 di guardia d'onore e cerimoniale.\nLa Royal Cambodian Navy impiega dal 2007 una forza anfibia composta da 2\u00a0000 uomini.\nLa Armada de Chile impiega come propria forza anfibia il Cuerpo de Infanteria de Marina, alle cui dipendenze vi sono la Brigada Anfibia Expedicionaria e la Fuerza de Protecci\u00f3n.\nFacente parte delle forze speciali con il comando subacquei, il corpo \u00e8 specializzato negli assalti anfibi impiegando quattro unit\u00e0 dislocate sul territorio nazionale. Ogni reparto impiega propri sistemi contraerei, artiglierie e mezzi da sbarco autonomamente.\nLa Zh\u014dnggu\u00f3 R\u00e9nm\u00edn Ji\u011bf\u00e0ngj\u016bn H\u01ceij\u016bn (Marina dell'esercito popolare di liberazione) dispone di due brigate di fanteria di marina da 6.000 uomini ciascuna impiegate nei ranghi del Zh\u014dnggu\u00f3 R\u00e9nm\u00edn Ji\u011bf\u00e0ngj\u016bn H\u01ceij\u016bnl\u00f9zh\u00e0ndu\u00ec (People's Liberation Army Navy Marine Corps)\nLa Armada de la Rep\u00fablica de Colombia impiega come forza anfibia la Infanter\u00eda de Marina Colombiana composta da 24\u00a0000 uomini basata su una divisione a sua volta strutturata su una brigata da assalto anfibio e tre brigate fluviali che impiegano diversi battaglioni di fanteria di marina oltre a numerose piccole unit\u00e0 di sicurezza.\nLa marina militare croata dispone di 200 fanti di marina acquartierati presso Spalato, assegnati in tre compagnie divise tra Pola, Sebenico, Plo\u010de e la 4\u00aa Brigata Guardie trasferita nel 2002 presso la marina militare come unit\u00e0 di fanteria di marina.\nPresso la Marina de Guerra Revolucionaria cubana viene impiegato il Desembarco de Granma, piccolo battaglione anfibio.\nLa Marina militare dell'Ecuador dei suoi 5000 effettivi, ne impiega 1700 nel Cuerpo de Infanteria de Marina con il quartier generale presso Guayaquil nato il 12 novembre 1962. Organizzato su due battaglioni sicurezza dislocati uno nella zona amazzonica e l'altro sulla costa, dispone anche di un battaglione commando ubicato presso le isole Gal\u00e1pagos.\nLa marina militare de El Salvador dispone di due \"Batallon de Infanteria de Marina\" (battaglioni di fanteria di marina) consistenti di 600 uomini cui vanno aggiunti 300 uomini delle forze speciali. I due battaglioni sono dislocati a La Uni\u00f3n e Usulut\u00e1n.\nLa 111\u00aa Brigata meccanizzata indipendente (gi\u00e0 130\u00aa Brigata anfibia dell'Esercito egiziano) pu\u00f2 condurre operazioni di assalto anfibio, esiste inoltre il 153\u00ba Gruppo Commando con tre battaglioni commando (515, 616, 818) composti da 12 compagnie commando.\nLa Marina militare finlandese impiega tra le proprie fila la Uudenmaan Prikaati, conosciuta in svedese come Nylands Brigad, unit\u00e0 di fanteria di marina basata presso Eken\u00e4s comprendente anche le forze speciali (cacciatori costieri). La principale caratteristica del reparto \u00e8 di utilizzare la lingua svedese.\nIn Francia sia l'Arm\u00e9e de terre che la Marine nationale impiegano unit\u00e0 di fanteria di marina.\nSono attualmente attivi nell'Arm\u00e9e de terre i seguenti reparti di fanteria di marina:\nNei territori della Francia d'oltremare:\nLa Marine nationale francese dispone per le operazioni anfibie della Force maritime des fusiliers marins et commandos conosciuta anche come FORFUSCO che inquadra circa 2500 uomini, divisi tra i \"Commando marine\" che fungono da forze speciali e i \"Fusilier marin\" composto da due battaglioni su sette compagnie con un totale di circa 1800 effettivi impiegati principalmente nella sicurezza del naviglio e delle basi di terra.\nLa Deutsche Marine dispone di due diversi assetti anfibi:\nL'Ellinik\u00f3s Strat\u00f3s Xir\u00e1s (Esercito greco) dispone per compiti anfibi della 32 Taxiarhia Pezonavton \"Moravas\" (32\u00aa Brigata fanteria di marina) basata a Volos e composta da cinque battaglioni. La sua costituzione risale al 1919.\nLa Fuerza Naval de Honduras dispone dal 1982 dispone di circa 600 fanti di marina inquadrati nel Batall\u00f3n de Infanter\u00eda de Marina.\nLa Tentara Nasional Indonesia Angkatan Laut (marina militare dell'Indonesia) dispone dal 1945 del Korps Marinir, composto da tre brigate anfibie.\nIran.\nLa Guardia Rivoluzionaria dispone di tre o quattro battaglioni di fanteria di marina, per un totale di circa 5000 uomini.\nL'Italia dispone di diversi reparti anfibi della Marina e di uno dell'Esercito pi\u00f9 una sezione anfibia dei Paracadutisti dell' Arma dei Carabinieri. Le diverse unit\u00e0 dal punto di vista operativo sono integrate nella componente interforze Forza di Proiezione dal Mare. \u00c8 al comando dell'Ammiraglio comandante la brigata San Marco.\nLa Armada de Mexico impiega come reparto anfibio la Infanteria de marina fondata nel 1822 che conta su un totale di 15000 uomini.\nLa Marine royale dispone di una forza di fanteria di marina responsabile della sicurezza delle unit\u00e0 navali e dei porti.\nLa Koninklijke Marine impiega per i compiti di fanteria di marina il Korps Mariniers, brigata strutturata su quattro battaglioni, fondata nel 1665 dispone di una prontezza di impiego molto alta che le permette di essere rischierata in qualsiasi teatro operativo entro le 48 ore dalla chiamata. Il reparto ha un rapporto di collaborazione con gli omologhi britannici del Royal Marines.\nLa Kongelige Norske Sj\u00f8forsvaret (Marina reale norvegese) impiega per i compiti di fanteria di marina il Kystjegerkommandoen, impiegato inoltre con funzioni ISTAR, costituito nel 2001 ha ottenuto la piena capacit\u00e0 nel 2005 ed acquartierata ad Harstad.\nLa Pakistani Behria dispone di due diversi assetti anfibi:\nLa Armada Paraguaya dispone per le operazioni anfibie del Cuerpo de Fuzilieros Navale, unit\u00e0 livello battaglione composta da quattro compagnie di fucilieri.\nLa Marina de Guerra del Per\u00fa impiega per compiti anfibi la Infanter\u00eda de Marina del Per\u00fa strutturata su una brigata con tre battaglioni e diverse unit\u00e0 di sicurezza locale alle sue dipendenze, con una forza effettiva di 3000 uomini.\nLa Hukbong Kawal Pandagat ng Pilipinas \u00e8 la componente anfibia della Hukbong Dagat ng Pilipinas (marina militare filippina) con 9000 uomini assegnati suddivisi in tre brigate.\nLa Marynarka Wojenna impiega delle unit\u00e0 di fanteria di marina per la difesa portuale e costiera.\nIl Batalionul 307 Infanterie Marin\u0103 \u00e8 la componente anfibia della For\u021bele Navale Rom\u00e2ne che ha capacit\u00e0 simili a quelle possedute dagli U.S.M.C. Reconnaissance Battalions con i quali sono organizzate diverse esercitazioni congiunte.\nLa Morskaya Pekhota \u00e8 la componente anfibia della Voenno Morskoj Flot Rossijskoj Federacii. Costituita nel 1705 tale reparto dispone di 12000 effettivi dislocati presso la Flotta del Pacifico, la Flotta del Baltico, la Flotta del Nord, la Flotta del Mar Nero, la Flotta del Caspio e il comando autonomo di Mosca.\nLa Brigada de Infanter\u00eda de Marina, componente anfibia della Armada Espa\u00f1ola, \u00e8 la pi\u00f9 antica fanteria del mare della storia ancora in servizio, in quanto costituita nel 27 febbraio 1537 da Carlo I. Attualmente ha un organigramma di livello Brigata dal quale dipendono due battaglioni di fanteria, un battaglione meccanizzato, un battaglione di artiglieria, un battaglione di forze speciali, un battaglione misto e i supporti.\nIl South African Navy ha recentemente attivato il Rapid Reaction Squadron, unit\u00e0 anfibia ad alta prontezza operativa composta da due compagnie che dovr\u00e0 in futuro diventare battaglione. Nelle operazioni di peacekeeping il reparto \u00e8 impiegato come rinforzo alle unit\u00e0 del South African Army.\nLa Svenska Marinen ha sotto il proprio comando l'amfibiek\u00e5ren Svenska, battaglione anfibio capace di combattere in pi\u00f9 scenari operativi e caratterizzato dall'uso del basco verde come copricapo.\nLa T\u00fcrk Deniz Kuvvetleri dispone di diversi assetti di fanteria di marina, cos\u00ec suddivisi:\nLa Viys'kovo-Morsky Syly Ukrayiny dispone dal 1992 della \u041c\u043e\u0440\u0441\u044c\u043a\u0430 \u043f\u0456\u0445\u043e\u0442\u0430, unit\u00e0 di fanteria di marina sovietica riconfigurata dopo la dissoluzione dell'Unione Sovietica.\nLa Royal Navy, dal 1664, per i compiti anfibi dispone dei Royal Marines (RM) addestrati anche per la guerra di montagna ed in zone artiche. Il corpo dispone di 7500 effettivi, principalmente riuniti nella 3 Commando Brigade.\nGli Stati Uniti dispongono della pi\u00f9 numerosa e importante fanteria di marina, con un totale di 203.000 effettivi, pi\u00f9 circa 40.000 riservisti noto come \"United States Marine Corps\" o semplicemente Marine Corps. Tale corpo \u00e8 impiegato intensivamente nella proiezione di potenza come forza di spedizione. Il corpo pur dipendendo dal \"Department of the Navy\" ha una propria struttura autonoma. Ma anche l'Esercito Americano (U.S. ARMY) ha reparti addestrati allo sbarco anfibio: i Rangers sono le unit\u00e0 scelte dell'esercito americano che, oltre ad essere unit\u00e0 Paracadutiste di Fanteria Elite, sono anche abilitate allo sbarco e furono impiegate negli sbarchi in Francia ed Italia durante la seconda guerra mondiale.\nBibliografia.\nFabio Sorini, \"Dai fanti da mar alla forza di proiezione dal mare\", 2008, Chiaramonte editore"}
{"id": "2866416", "revid": "1776051", "url": "https://it.wikipedia.org/wiki?curid=2866416", "title": "Kid Eternity", "text": "Kid Eternity \u00e8 un supereroe dei fumetti che debutt\u00f2 in \"Hit Comics\" n. 25, pubblicato dalla Quality Comics nel dicembre 1942. Il personaggio, come tutte le propriet\u00e0 della Quality Comics (che all'epoca erano di pubblico dominio), fu acquistato dalla DC Comics nel 1956. Kid Eternity continu\u00f2 le sue avventure - sebbene non cos\u00ec frequentemente - nei fumetti della DC Comics a cominciare dalla sua ristampa negli anni settanta.\nKid Eternity nella Quality Comics.\n\"Hit Comics\", prima del n. 25, ebbe una serie di avventure a rotazione di numerosi eroi, tra cui Ercole, Red Bee, Stormy Foster e Neon lo Sconosciuto. Tuttavia, il dicembre 1942 vide cambiare tutta la linea dei fumetti della Quality. Kid Eternity fu introdotto fin dall'inizio come una nuova copertina per \"Hit Comics\".\nIl personaggio si dimostr\u00f2 cos\u00ec tanto popolare che quando la Quality Comics cominci\u00f2 la sua espansione nel dopo guerra, Kid ebbe una propria serie omonima, \"Kid Eternity\", nella primavera del 1946. Illustrando ulteriormente la popolarit\u00e0 del personaggio, ai suoi antagonisti, Sua Altezza e Silk, fu data una striscia personale in \"Hit Comics\", dal n. 29 fino al n. 57.\nVerso la fine degli anni quaranta, per\u00f2, la Quality Comics sub\u00ec la rovina del dopo guerra in cui si trovavano la maggior parte dei supereroi. Nel novembre 1949, la serie di Kid Eternity fu discontinua (con il n. 18) e il suo posto in \"Hit Comics\" fu preso da Jeb Rivers, un capitano d'acqua dolce (nel n. 61).\nOrigini del personaggio e poteri.\nKid fu originariamente un ragazzo senza nome (che ricordava solo di essere sempre stato chiamato \"Kid\" da suo Nonno) che fu ucciso quando un sottomarino affond\u00f2 la barca da pesca di suo nonno durante la Seconda guerra mondiale. A causa di un disguido soprannaturale, tuttavia, il giovane venne ucciso 75 anni prima del previsto.\nPer rimediare all'errore, Kid fu riportato alla vita per i successivi 75 anni con la missione di sostenere il bene nel mondo. Gli fu donato il potere di convocare ogni figura storica o mitologica dicendo la parola \"Eternity\", cos\u00ec come l'utilizz\u00f2 della stessa parola lo avrebbe reso materiale od immateriale. Kid Eternity fu aiutato nella sua missione dall'impiegato che commise l'errore, Mr. Keeper.\nKid Eternity nella DC Comics.\nNel 1956, Everett M. \"Busy\" Arnold, il proprietario della Quality Comics decise di lasciare il business dei fumetti per la pi\u00f9 proficua arena di Men's Adventure Magazines e vendette la Quality Comics alla concorrente DC Comics. La DC mantenne attiva una parte delle serie della Quality, ma non fu che agli inizi degli anni '70 che riprese alcuni personaggi cancellati del passato (con l'introduzione dei grandi Combattenti per la Libert\u00e0).\nAgli inizi degli anni '70, la DC decise di rinnovare il personaggio di Kid Eternity. A differenza della linea di personaggi della Quality, che furono descritti come viventi nel mondo parallelo di Terra-X, Kid Eternity fu connesso retroattivamente alla Famiglia Marvel di Terra-S, che la DC acquis\u00ec da un'altra compagnia, la Fawcett Comics. Avvenne questo cambiamento perch\u00e9 i poteri di Eternity fossero pi\u00f9 simili a quelli dei Marvel -- dopo aver pronunciato una formula magica, un personaggio che non si vide mai prima giungeva con la scarica di un fulmine (sebbene a differenza dei potenti alter ego adulti dei Marvel, Kid non scompariva). In questo rinnovamento, a Kid Eternity fu dato un nuovo nome - Christopher \"Kit\" Freeman, e divenne il fratello di Capitan Marvel Jr. (Freddy Freeman).\nKid Eternity divenne un personaggio di supporto nelle storie di \"Shazam!\", e ci fu anche uno scontro contro Sua Altezza e Silk, e successivamente anche contro Master Hand. I poteri di Kid eternity si dimostrarono un bene prezioso, almeno una volta, quando un criminale gett\u00f2 un vuoto magico nero intorno alla Famiglia Marvel nelle loro forme umane, prevenendo cos\u00ec che potessero invocare il lampo magico per trasformarsi. Sebbene i criminali legarono ed imbavagliarono Kid Eternity, riusc\u00ec a togliersi il bavaglio e ad invocare Zeus, che invi\u00f2 il lampo magico necessario alla trasformazione dei Marvel. La Tera-S si fuse con la Terra-1, -2, -4 ed -X in \"Crisi sulle Terre infinite\" e Kid Eternity svan\u00ec insieme alle versioni originali della Famiglia Marvel.\nIncarnazione moderna.\nNegli anni novanta, venne introdotta una versione pi\u00f9 oscura del personaggio. Fu inserita in una miniserie di tre numeri scritta da Grant Morrison e illustrata da Duncan Fegredo nel 1991. Questa versione riport\u00f2 Kid alle sue origini senza nome e alle sue connessioni con la Famiglia Marvel. Mentre fu mantenuta intatta la maggior parte della continuit\u00e0 originale, ci furono cambiamenti significanti nella storia del personaggio.\nQuando la DC cominci\u00f2 la sua impronta Vertigo per i lettori pi\u00f9 grandi, si ritorn\u00f2 a Kid Eternity, con una nuova serie scritta da Ann Nocenti ed illustrata da Sean Philips. Questa serie si spost\u00f2 rapidamente dalla continuit\u00e0 stabilita da Morrison, ed invece si concentr\u00f2 sulle qualit\u00e0 dell'uomo comune del personaggio. Dur\u00f2 16 numeri (maggio 1993-settembre 1994).\nOrigini riviste.\nIl capitano di barca a cui Kid si riferiva chiamandolo \"Nonno\" era in realt\u00e0 un \"predatore sessuale\" che si prese cura del ragazzo orfano per i propri scopi. La barca da pesca su cui si trovavano fu distrutta da un sottomarino, ed il ragazzo rimase ucciso. Kid arriv\u00f2 in un paradiso artificiale creato dai super naturali Signori del Caos, che resero Eternity uno dei loro serv\u00ec senza volont\u00e0 convincendolo che fu ucciso troppo presto e che lo avrebbero riportato in vita per rimediare all'errore.\nA Kid fu donato il potere di convocare le persone pronunciando la parola magica \"Eternity\", ma le persone che convocava erano di fatto dei demoni che assumevano la forma di coloro che desiderava. Poteva scegliere ogni persona o personaggio immaginario, senza tener conto del \"bene\" o del \"male\" da convocare. I Signori del caos diedero a Kid una guida chiamato \"Mr. Keeper\". Mr. Keeper, che assunse la forma di un umano sovrappeso e tarchiato, ag\u00ec da guida per il ragazzo sempre mettendo in atto una serie di \"motori del caos\", che non erano altro che parte di un piano dei Signori del Caos per guadagnarsi la via verso il paradiso costringendo l'evoluzione dell'umanit\u00e0, un fatto che pensavano li avrebbe portati ad essere perdonati da dio per le loro trasgressioni passate.\nStatus Corrente.\nKid Eternity fu ucciso nelle prime pagine di \"JSA\" n. 1 (1999) dallo stregone Mordru, che cercava di sbarazzarsi di ogni agente dei Signori di Caos ed Ordine. Successivamente comparve in \"JSA\" n. 48 o come spirito all'interno dell'amuleto di Dottor Fate o come allucinazione (la storia non \u00e8 chiara in questo punto). Ritorn\u00f2 in Teen Titans n. 31 (2006) venendo usato dal nuovo Brother Blood come cuneo per tenere aperta la porta tra la vita e la morte, a cui era incatenato. Questa porta fu raffigurata come una vera porta, con \"vita e morte\" scritto su di essa, come vista dalla prospettiva di Beast Boy, e fu tutto ci\u00f2 che la sua mente riusc\u00ec a comprendere. Kid ritorn\u00f2 ed infine sconfisse Blood, che afflisse i Titans per qualche tempo utilizzando le anime di tutti i Brother Blood precedenti, e fu attivo ancora una volta.\nNelle pagine di \"52\", Osiris menzion\u00f2 che aiut\u00f2 Kid a combattere contro Keeper che cercava di controllare i morti.\nIn June 25's DC Nation, fu rivelato che Kid Eternity fu inserito nei ranghi dei Teen Titans.\nIn \"Teen Titans\" n. 68 si rivel\u00f2 che ad un certo punto Kid Eternity si ribell\u00f2 contro i Signori del Caos e che gli furono quasi strappati i poteri prima dell'intervento del Signore del Caos noto come Sister Sentry che gli offr\u00ec la sua protezione. Ma a causa dell'intervento di Keeper che quasi gli tolse i poteri, Kid Eternity era ora in grado di convocare una sola anima alla volta e solo per un minuto, cosa mostrata quando utilizz\u00f2 questo potere per convocare l'anima di Abramo Lincoln per avere un po' di cibo, e vedendo l'anima scomparire subito dopo 66 secondi esatti.\nIn \"Teen Titans\" n. 74, Kid Eternity fu rapito dal Calcolatore, e costretto a convocare ripetutamente lo spirito di suo figlio Marvin."}
{"id": "2866421", "revid": "276327", "url": "https://it.wikipedia.org/wiki?curid=2866421", "title": "Trimetro giambico scazonte", "text": ""}
{"id": "2866422", "revid": "276327", "url": "https://it.wikipedia.org/wiki?curid=2866422", "title": "Eterie", "text": ""}
{"id": "2866423", "revid": "68543804", "url": "https://it.wikipedia.org/wiki?curid=2866423", "title": "Eronda", "text": ""}
{"id": "2866424", "revid": "71433", "url": "https://it.wikipedia.org/wiki?curid=2866424", "title": "December Boys", "text": ""}
{"id": "2866425", "revid": "697352", "url": "https://it.wikipedia.org/wiki?curid=2866425", "title": "Codino", "text": "Il codino, anche detto codone o unghia, \u00e8 l'appendice posteriore alla sella di un motociclo, generalmente formato in materiale plastico e rialzato rispetto al piano di seduta del pilota.\nStoria.\nNegli anni cinquanta, sui campi di gara, le motociclette da competizione iniziarono ad essere dotate di selle con imbottitura differenziata, in modo tale da formare un rialzo nella parte posteriore. La nuova conformazione della sella era stata prevista allo scopo di offrire al pilota un appoggio e un riferimento per assumere la miglior posizione aerodinamica. Visto che l'appendice si trovava nella parte posteriore della moto (e del pilota) fu immediatamente battezzata \"codino\". \nNel decennio successivo, allo scopo di risparmiare peso e ottenere un punto di riferimento di maggior robustezza e precisione, la grossa imbottitura posteriore della sella fu eliminata e sostituita con una piccola sponda perpendicolare, continuata da un leggero guscio di lamierino o materiale plastico, per coprire l'estremit\u00e0 del telaio. \nSuccessivamente, il codino sub\u00ec varie evoluzioni che ne cambiarono la dimensione e la forma, in rapporto alle funzioni suppletive cui veniva destinato di volta in volta - da supporto per il numero di gara o per la targa, a base di aggrappaggio delle appendici aerodinamiche posteriori, da sede degli scarichi, a vano per la batteria o per il serbatoio dell'olio - fino a divenire definitivamente una parte integrante della carena. In alcuni casi, date le dimensioni assunte, viene anche definito \"codone\", soprattutto quando forma un tutt'uno con sella, parafango, porta targa e sede per le luci posteriori.\nL'indubbio effetto estetico del codino e la sua valenza sportiva, suggerita dall'uso nelle gare, influenz\u00f2 subito la produzione di serie. Gi\u00e0 negli anni sessanta alcune case motociclistiche iniziarono a proporre modelli dotati di codino ed enorme fu la produzione di tale accessorio che, in quegli anni, veniva montato sulle moto dai proprietari, al fine di migliorarne la linea e dare un tocco di sportivit\u00e0.\nParticolarmente riuscite e apprezzate furono le soluzioni ideate, negli anni settanta, dalla Kawasaki e dalla Laverda. La prima realizz\u00f2 un codino con vaga forma aerodinamica che riprendeva i colori e le modanature del serbatoio, collegando elegantemente le due parti. La Laverda propose sul modello \"750 SF\"un codino dotato di sportello a chiave che dava accesso a un vano, ove riporre documenti, occhiali, guanti e altri piccoli oggetti personali. Ancora pi\u00f9 complesso il codone del modello competizione \"SFC\", con funzione di porta numero di gara, sede luci posteriori, parafango, porta targa e vano porta oggetti con sportello. Il consistente aumento del volume fece nascere il maggiorativo \"codone\", in seguito utilizzato parallelamente al termine originale. Molto interessante anche la soluzione adottata sulla MV Agusta 125 Sport, dove il codino poteva scorrere longitudinalmente sul piano di seduta, determinando lo spazio per il solo pilota o anche per il passeggero.\nDurante gli anni ottanta il codino divenne una costante nella produzione motociclistica mondiale, turistica o sportiva, quale parte multifunzione e ideale continuazione di serbatoio o carenatura, oltre l'interruzione della sella. Iniziarono anche a vedersi, sempre mutuate dal mondo delle corse, le prime appendici aerodinamiche. \nAttualit\u00e0.\nNelle motociclette moderne, la conformazione anatomica della sella che prevede due diversi livelli di seduta per il pilota e per il passeggero, rende inutile il primigenio utilizzo del codino, per la maggior parte dei modelli. Tuttavia, allo scopo di non rinunciare all'effetto estetico, il codino viene spesso surrogato con una copertura rigida e asportabile della porzione posteriore della sella, detta \"unghia\", che ne riproduce fittiziamente l'esistenza.\nFunzione.\nIl codino ha come funzione:"}
{"id": "2866429", "revid": "120194691", "url": "https://it.wikipedia.org/wiki?curid=2866429", "title": "Elchonon Wasserman", "text": "Biografia.\nRabbino di grande rilievo, capo della Yeshiva nell'Europa precedente la Prima guerra mondiale, era uno specialista riconosciuto della Torah e fu assai noto per essere stato uno degli oppositori pi\u00f9 decisi di ogni forma di sionismo. Egli seguiva in ci\u00f2 l'approccio maggioritario degli ebrei ortodossi dell'epoca, che consideravano che Dio aveva distrutto lo Stato israelitico dell'antichit\u00e0, e che solo il suo Messia avrebbe potuto restaurarlo. Ogni tentativo umano di opporsi alla volont\u00e0 divina non poteva che portare a disastri per il popolo ebraico. Il Rav Wasserman assimil\u00f2 cos\u00ec i sionisti ai discendenti di Amalek, che voleva distruggere il popolo ebraico, e li considerava responsabili di ogni sventura divina che avrebbe colpito gli ebrei in terra d'Israele.\nRabbi Wasserman era nato in Lituania ma fece i suoi studi rabbinici nella Yeshiva di Telz, in Polonia, sotto la guida dei Rabbini Rabbi Eliezer Gordon e Shimon Shkop, proseguendoli poi nella Yeshiva di Volozhin. Infine studi\u00f2 con Rabbi Chaim Soloveitchik a Brisk (Brest-Litovsk).\nDivenne capo della Yeshiva di Amtshilov, dove si guadagn\u00f2 una meritata reputazione di straordinario docente.\nFu assassinato nel 1941 a Kovno da collaborazionisti lituani, nelle violente persecuzioni scatenate contro gli ebrei locali."}
{"id": "2866431", "revid": "1522738", "url": "https://it.wikipedia.org/wiki?curid=2866431", "title": "Waluigi", "text": " \u00e8 un personaggio dei videogiochi della serie di \"Super Mario\". Creato da Fumihide Aoki, apparve per la prima volta in \"Mario Tennis\" per Nintendo 64 nel 2000. Il personaggio \u00e8 doppiato da Charles Martinet, che gli presta la voce dalla sua prima apparizione. Waluigi \u00e8 la controparte malvagia di Luigi, fratello e partner di Wario. Lui e Wario sono gli unici due cospiratori di tutta la serie di Super Mario.\nBench\u00e9 sia giocabile in quasi tutti gli spin-off della serie, non \u00e8 mai apparso in un gioco della serie principale, presumibilmente in quanto concepito per essere una mera spalla di Wario.\nSignificato del nome.\nIl nome di Waluigi deriva dalla fusione del termine giapponese \"warui\" (\u60aa\u3044, \"warui\") che significa \"cattivo\", con \"Luigi\". Inoltre Waluigi \u00e8 un semplice anagramma del termine giapponese \"ijiwaru\" (\u610f\u5730\u60aa, \"ijiwaru)\" che vuol dire \"persona cattiva\".\nBiografia.\nI dettagli sul passato di Waluigi non sono chiari, essendo un personaggio con una storia poco sviluppata. Waluigi appare semplicemente come un abitante del mondo di Mario da lungo tempo. Insieme a Wario, passa il tempo ad antagonizzare Mario e suo fratello. Ha la stessa et\u00e0 di Luigi e si \u00e8 autoproclamato suo rivale.\nIl primo vero ruolo come antagonista lo ottiene nella sua seconda apparizione, in \"Mario Party 3\". Dopo aver completato tutti i tabelloni del gioco, Mario e i suoi amici vengono a sapere delle sue cattive intenzioni. Waluigi ruba l'Adesivo Stella e sfida i personaggi in un duello nel suo tabellone personale ricco di trappole esplosive, la Waluigi's Island.\nStoria.\nApparendo nei giochi multiplayer come partner sportivo di Wario, la carriera di Waluigi \u00e8 composta interamente di titoli spin-off.\n\"Mario Kart\".\n\"Waluigi\" debutta nel mondo delle corse con i kart in \"\". In \"Double Dash!!\", \u00e8 disponibile sin dall'inizio, ma va sbloccato in \"Mario Kart DS\". In \"Mario Kart Arcade GP 2\" e \"Mario Kart Wii\" \u00e8 un personaggio di default. Solitamente nella classe dei pesi medi, diventa un personaggio pesante in \"Mario Kart Wii\", forse a causa delle sue lunghe gambe che lo rendono altissimo, o magari grazie al fatto che il nome della classe \u00e8 cambiato da \"pesante\" a \"grande\".\n\"Mario Party\".\n\"Waluigi\" \u00e8 apparso in ogni gioco di \"Mario Party\" a partire dal terzo episodio della serie, escludendo \"Mario Party Advance\". In \"Mario Party 3\" pu\u00f2 essere usato solo nella modalit\u00e0 multiplayer, ma nei titoli successivi \u00e8 diventato giocabile in qualsiasi modalit\u00e0.\n\"Mario Tennis\".\n\"Waluigi\" fece il suo debutto in \"Mario Tennis\", e in seguito apparve in \"Mario Power Tennis\" e \"\". Sia \"Mario Tennis\" che \"Power Tennis\" sono molto importanti nella storia di Mario, il primo per l'entrata in scena di Waluigi e il secondo per il modo in cui si sviluppa il carattere e la personalit\u00e0 di Waluigi, mostrando la sua determinazione nel distruggere i Mario Bros. Molto importante \u00e8 l'abilit\u00e0 di Waluigi di nuotare a mezz'aria, una mossa introdotta in \"Power Tennis\" che appare in altri giochi. Stranamente, Waluigi \u00e8 presente in \"Power Tour\" mentre non lo \u00e8 Wario. Questo \u00e8 l'unico caso in cui Waluigi appare in un gioco senza il suo amico.\nVa notato che Waluigi appariva molto pi\u00f9 malvagio in \"Mario Tennis\" delle sue successive apparizioni, con un continuo ringhiare psicotico, una risata diabolica e una sinistra luce emanata dagli occhi ogni qualvolta otteneva un punto.\n\"Mario Golf\".\n\"Waluigi\" dimostra di essere un buon golfer in '. Inoltre, \u00e8 un personaggio sbloccabile in '. Pu\u00f2 essere sbloccato solamente collegando il Game Boy Advance al GameCube con l'apposito \"Cavo Link\".\nIn questo gioco musicale \"Waluigi\" ricopre nuovamente il ruolo di maggiore antagonista. Durante gli eventi del gioco, uno strano individuo ruba la \"Chiave Musicale\" dalla \"Truffle Tower\". Cercando di dominare il mondo, Waluigi prova ad usare la chiave per diventare il miglior ballerino del mondo in modo da ipnotizzare l'intero mondo con i suoi strabilianti passi di danza. Sfortunatamente, Waluigi perde tre delle chiavi musicali e ne recupera solo una. Inoltre, attacca Mario (o Luigi) e Toad con una raffica di Bob-ombe quando arrivano alla torre per sfidarlo. Dopo un'esplosiva danza, Mario (o Luigi) sconfigge Waluigi e recupera la prima chiave musicale. Questa \u00e8 l'unica apparizione di Waluigi come antagonista principale.\nAltri giochi sportivi.\n\"Waluigi\" appare nel gioco \"Mario Superstar Baseball\", mai pubblicato in Italia. Stranamente, quando Waluigi carica il suo colpo in questo gioco, ha meno potenza del colpo non caricato. Apparir\u00e0 anche nel seguito, \"Mario Super Sluggers\", che non sar\u00e0 pubblicato in Europa.\nIn \"Mario Slam Basketball\", fa uso della sua abilit\u00e0 di nuotare a mezz'aria per raggiungere il canestro e segnare un punto.\nLe sue doti di calciatore vengono mostrate in \"Mario Smash Football\", dove prova di essere un giocatore violento. Quando fa gol, fa un gesto poco educato mettendo in mostra il cavallo dei pantaloni. Questo fatto ha aumentato la popolarit\u00e0 del personaggio fra i giocatori.\nWaluigi rientra nella categoria \"Abilit\u00e0\" in \"Mario &amp; Sonic ai Giochi Olimpici\", \"Mario &amp; Sonic ai Giochi Olimpici Invernali\", \"Mario &amp; Sonic ai Giochi Olimpici di Londra 2012\" e \"Mario &amp; Sonic ai Giochi Olimpici di Rio 2016\"; qui possiede il livello pi\u00f9 alto di tecnica, un perfetto dieci su dieci, ed \u00e8 abilissimo anche come nuotatore e arciere.\nEgli \u00e8 anche un personaggio giocabile in \"Mario Sports Mix\".\nAltri giochi.\nIn \"Game &amp; Watch Gallery 4\", Waluigi appare nella moderna versione del minigioco \"Boxing\" come ultimo avversario di Luigi. Nel minigioco \"Rainshower\", Waluigi prova a manomettere il lavoro del giocatore nella difficolt\u00e0 \"Hard\".\nPer molto tempo, Waluigi rimase totalmente assente da ogni gioco di Wario, fatto molto strano considerando la loro alleanza nell'universo di Mario. Recentemente, per\u00f2, ha avuto un piccolo cameo in \"\", apparendo in alcuni minigiochi senza cappello o con lo stesso elmetto da motociclista di Wario.\n\"Super Smash Bros.\".\nWaluigi fa la sua prima apparizione nella serie di \"Smash Bros.\" in \"Super Smash Bros. Melee\", dove compare sotto forma di trofeo collezionabile tramite \"Classic Mode\" o \"Lottery\".\nIn seguito appare come \"Adesivo\", \"Trofeo\" e \"Assistente\" in \"Super Smash Bros. Brawl\". Compare con una racchetta da tennis in mano, un riferimento al suo debutto in \"Mario Tennis\". Con i suoi colpi, conficca gli avversari sottoterra. Finisce la vittima con un calcio potentissimo, causando un possibile KO istantaneo. Oltre a calciare, pu\u00f2 colpire l'avversario con la sua racchetta ma ottenendo lo stesso risultato. Questa apparizione di Waluigi ha uno schema di colore leggermente differente da quello regolare. Per esempio, le scarpe sono marroni anzich\u00e9 arancioni, e le sue bretelle sono nere invece di essere viola scuro. Inoltre, in questo gioco Luigi ha un costume alternativo che riporta gli stessi colori di quello di Waluigi. Waluigi riappare sempre come assistente in \"Super Smash Bros. per Nintendo 3DS e Wii U\". Durante il trailer del gioco viene considerato un personaggio proveniente dalla serie \"Wario Ware\" mentre nell'elenco dei trofei viene considerato un personaggio proveniente dalla serie \"Super Mario Bros.\". In Super Smash Bros. Ultimate appare in uno dei trailer di presentazione del gioco, in cui viene usato come esempio per la meccanica di KO degli \"Assistenti,\" ripresentandosi in questa veste per la terza volta consecutiva nella serie.\nDescrizione fisica.\n\"Waluigi\" di solito indossa una maglietta viola con una salopette blu scuro sopra, scarpe arancioni, e un cappello viola che copre i suoi corti capelli castani. Ha un grande naso rosa, con dei baffi fini che puntano verso l'alto, e degli occhi neri. Ha anche delle lunghe gambe che lo aiutano nelle competizioni sportive. Il simbolo giallo nel suo cappello e nei suoi guanti \u00e8 la L di Luigi capovolta, che forma una \u0393, proprio come la W di Wario \u00e8 la M di Mario capovolta. Come il suo partner, Waluigi \u00e8 la forma estrema del suo rivale ed ha il cappello del colore opposto, inoltre Waluigi \u00e8 il doppio pi\u00f9 alto e magro.\nAccoglienza.\nDalla sua prima apparizione in \"Mario Tennis\", il personaggio ha ottenuto una popolarit\u00e0 tale da diventare un fenomeno di Internet, nonostante non sia ancora apparso al di fuori dei giochi spin-off. Il suo ritorno come assistente e la mancanza di giocabilit\u00e0 in \"Super Smash Bros. Ultimate\" sono stati accolti negativamente dalla stampa e dai social media, con segni di proteste da parte dei fans su siti come Reddit e Twitter. Joe Skrebels di IGN ha descritto il suo status non giocabile all'interno del gioco come \"uno schiaffo in faccia per quelli che vogliono un Waluigi giocabile\". Reggie Fils-Aime, presidente di Nintendo of America, ha riconosciuto la popolarit\u00e0 di Waluigi e il desiderio di averlo come personaggio giocante, dicendo che il direttore Masahiro Sakurai \"\u00e8 al corrente dell\u2019ondata di supporto per Waluigi. E alla fine la decisione \u00e8 sua\"."}
{"id": "2866434", "revid": "99064", "url": "https://it.wikipedia.org/wiki?curid=2866434", "title": "Ready made", "text": ""}
{"id": "2866440", "revid": "276327", "url": "https://it.wikipedia.org/wiki?curid=2866440", "title": "Ditirambi", "text": ""}
{"id": "2866441", "revid": "6923", "url": "https://it.wikipedia.org/wiki?curid=2866441", "title": "Spectrum HoloByte", "text": "Spectrum HoloByte \u00e8 stata un'azienda statunitense produttrice di videogiochi, attiva tra l'inizio degli anni 1980 e la fine degli anni 1990.\nStoria.\nFondata nel 1983, ha sviluppato nel corso degli anni diversi titoli perlopi\u00f9 per PC IBM e compatibili, come i simulatori di volo della serie \"Falcon\" e l'avventura grafica \"\"; ha inoltre pubblicato il simulatore di guida \"Vette!\" e ha esportato, rispettivamente dall'Unione Sovietica e dal Giappone, \"Tetris\" e \"Sokoban\". Nel dicembre 1993 si \u00e8 unita a MicroProse, mantenendo per\u00f2 attivi entrambi i marchi fino al 1996, quando i titoli pubblicati da entrambe uscivano sotto etichetta MicroProse. Nel 1998, con l'acquisto di quest'ultima da parte di Hasbro Interactive, gli studi di Alameda sono stati chiusi definitivamente."}
{"id": "2866443", "revid": "1634489", "url": "https://it.wikipedia.org/wiki?curid=2866443", "title": "Arb\u00ebresh\u00eb di Sicilia", "text": "Gli Arb\u00ebresh\u00eb\" di Sicilia (Arb\u00ebresh\u00ebt e Si\u00e7ilis\u00eb\" in albanese), ossia gli albanesi di Sicilia, altrimenti detti siculo-albanesi o siculo-arb\u00ebresh\u00eb, nonch\u00e9 greco-albanesi di Sicilia o semplicemente greci, sono parte della minoranza etno-linguistica albanese d'Italia. Originaria dell'Albania e, dalla seconda diaspora albanese, dal Peloponneso, vive dal XV secolo principalmente in alcuni centri dell'entroterra della Sicilia occidentale, tra i monti Sicani e i monti di Piana degli Albanesi, nel palermitano. \nQueste comunit\u00e0 vivono in diverse zone tradizionalmente dette \"Albania di Sicilia\" o \"Sicilia albanese\", da cui le espressioni in uso ancora oggi di \"colonie albanesi di Sicilia\", \"comuni albanesi di Sicilia\", \"paesi albanesi della Sicilia\" e \"lingua albanese di Sicilia\". Nel loro idioma \"Arb\u00ebria\" \u00e8 il nome che definisce la loro \"nazione\" sparsa nell'isola e nel resto dell'Italia meridionale.\nLa popolazione Albanese d'Italia si stabil\u00ec esule in questi territori dal XV secolo sino al XVIII secolo, a seguito della morte dell'eroe nazionale Giorgio Castriota Scanderbeg, che per due decenni aveva respinto l'Impero ottomano, e per scampare alla dominazione turco-musulmana che ben presto occup\u00f2 i Balcani: tuttavia, a differenza di quelli stanziatisi in Calabria, che tuttora rappresentano il nucleo numericamente pi\u00f9 consistente, gli arb\u00ebresh\u00eb di Sicilia mostrano una componente genetica greca, in particolare a Contessa Entellina, meta - nel 1521 - dell'esodo di circa cento famiglie dall'isola greca di Andros.\nGeneralmente rifondarono villaggi preesistenti, in altri casi ne edificarono interamente di nuovi (es. Piana degli Albanesi). In Sicilia, come nel continente, gli \"arb\u00ebresh\u00eb\" mantennero un loro sistema politico, religioso oltre che linguistico e culturale, avendo una certa indipendenza dal territorio. Gli italo-albanesi, continentali e insulari, usano definirsi \"Gjaku i shprishur\" (Sangue sparso), termine per definire la loro fratellanza e l'appartenenza ad un unico popolo, quello albanese, sparso nel mondo.\nNel corso dei secoli sono riusciti a mantenere e a sviluppare la propria identit\u00e0 albanese grazie al ruolo culturale esercitato dai propri istituti religiosi di rito bizantino con sede in Sicilia: il \"Monastero basiliano\" di Mezzojuso (1608), l'\"Oratorio\" per l'educazione dei sacerdoti celibi (1716) ed il \"Collegio di Maria\" (1733) per la formazione delle giovani donne \"arb\u00ebreshe\", questi entrambi in Piana degli Albanesi, il \"Seminario Italo-Albanese\" di Palermo (1734). L'Eparchia di Piana degli Albanesi \u00e8 stata ufficialmente designata nel 1937, alla cui cura \u00e8 la popolazione \"arb\u00ebreshe\" che in gran parte conserva il rito orientale. Nel corso dei secoli, a causa delle pressioni della chiesa cattolica limitrofa e motivi strettamente personali, una parte delle comunit\u00e0 \u00e8 passata al rito latino (es. Santa Cristina Gela). Tuttavia, esiste una forte vitalit\u00e0 culturale nei siculo-albanesi e una ferma determinazione a difendere il patrimonio che i loro Padri hanno saputo difendere e trasmettere lungo questi cinque secoli di permanenza in Sicilia.\nEtnonimo.\nLa popolazione albanese di Sicilia, parte pi\u00f9 lontana dall'Albania e pi\u00f9 a sud degli insediamenti italo-albanesi o albanesi d'Italia, usano chiamarsi \"arb\u00ebresh\u00eb\" nella lingua con cui si riconoscono, etnonimo che significa appunto albanese, ma, talvolta, sono stati erroneamente chiamati con l'appellativo \"greco-albanesi\" o addirittura soltanto come \"greci\" (allorquando confusi con i greci dai \"latini\"/romani per la lingua greca utilizzata nel rito bizantino professato o tuttalpi\u00f9 per indicare l'appartenenza all'aspetto religioso di questi, greco/orientale e non romano/occidentale). \nIn ambito siciliano, sulla base di questo appellativo spesso dispregiativo per indicare persone albanesi, veniva detto: \"Si viri un grecu e un lupu, lassa lu lupu e tira a lu grecu\" (Se vedi un albanese ed un lupo, lascia stare il lupo e spara all'albanese), la cui pronta risposta degli albanesi era: \"Derr e lit\u00ec, mos i vur\u00eb nd\u00eb shp\u00ec se t\u00eb \u00e7aj\u00ebn po\u00e7e e kuzi\" (Maiale e siciliano, non li entrar a casa che ti rompono piatti e pignate). Gli italo-albanesi chiamano infatti \"lit\u00ec\" (latini) i forestieri e le famiglie provenienti dalle localit\u00e0 siciliane. \nPrima della conquista del Regno d'Albania da parte dell'Impero ottomano (1478) sino a certo il XVIII secolo, il popolo albanese si identificava con il nome di \"arb\u00ebresh\u00eb\" o \"arb\u00ebror\u00eb\", prendendo origine dal termine \"Arb\u00ebr/Arb\u00ebri\" con il quale s'individuava la nazione albanese, e venivano indicati dai bizantini col nome di \"arbanon\", \"a\u03bb\u03b2\u03b1\u03bd\u03bf\u03af\" o \"a\u03bb\u03b2\u03b1\u03bd\u1fd6\u03c4\u03b1\u03b9\" in greco, \"albanenses\" o \"arbanenses\" in latino. \nA seguito dell'invasione turca, al disfacimento dell'Impero bizantino e dei Principati albanesi, molti albanesi, per la libert\u00e0 e per sottrarsi al giogo turco-ottomano, giunsero in Italia. Da allora, in diaspora, continuarono a identificarsi come \"arb\u00ebresh\u00eb\", diversamente dai fratelli d'Albania, che assunsero l'etnonimo \"shqiptar\u00eb\" (da \"shqip\", ovvero coloro che \"pronunciano, parlano bene [l'albanese]\"), seppure la denominazione originaria con la radice \"arb\u00ebr\" o \"arben\" sopravvive ancora, per quanto poco usata, fra gli albanesi cattolici del nord. (\"Arb\u00ebresh\" sing. maschile, \"Arb\u00ebresh\u00eb\" pl. maschile, \"Arb\u00ebreshe\" sing. e pl. femminile, da cui \"Arb\u00ebria\").\nDistribuzione geografica.\nLe comunit\u00e0 albanesi di Sicilia hanno duplice nomenclatura ufficiale: in albanese e in italiano. In alcuni casi esistono denominazioni non ufficiali in dialetto, utilizzati prettamente dagli individui non \"arb\u00ebresh\u00eb\".\nLe comunit\u00e0 sono cinque, tutte in provincia di Palermo, tuttavia solo tre paesi hanno conservato la lingua (Contessa Entellina, Piana degli Albanesi e Santa Cristina Gela), mentre negli altri due la lingua e la cultura originaria \u00e8 del tutto estinta, essendo stati assimilati culturalmente da quella circostante e quindi caratterizzate da una marcata eredit\u00e0 storica e culturale \"arb\u00ebreshe\" (Mezzojuso/\"Munxifsi\" e Palazzo Adriano/\"Pallaci\"). Nelle suddette comunit\u00e0, per\u00f2, si \u00e8 mantenuto il rito bizantino, elemento religioso ed etnico che ricorda l'origine albanese.\nUna nutrita comunit\u00e0 di \"arb\u00ebresh\u00eb\", 15.000 battezzati registrati alla Parrocchia Italo-Albanese di San Nicol\u00f2 dei Greci alla Martorana, vive nella citt\u00e0 di Palermo. Nel resto del mondo, in seguito alle migrazioni del XX secolo in paesi come il Canada, Stati Uniti, Argentina e Brasile, esistono forti comunit\u00e0 che mantengono vive la lingua e le tradizioni albanesi.\nComunit\u00e0 albanesi di Sicilia.\nComunit\u00e0 d'origine albanese osservanti il rito bizantino.\nLe comunit\u00e0 di Mezzojuso e Palazzo Adriano, in provincia di Palermo, sono da considerarsi un caso particolare, dal momento che, pur avendo perso la lingua albanese e i costumi d'origine, hanno mantenuto il rito greco-bizantino, peculiare pilastro - insieme con lingua e costumi - dell'identit\u00e0 albanese della diaspora. In alcuni casi familiari si \u00e8 mantenuta la memoria storica.\nVenuta meno la diversit\u00e0 linguistica, l\u2019identit\u00e0 etnica albanese \u00e8 percepita nella diversit\u00e0 liturgica. La storia del suo popolo ha lasciato segni tangibili nei monumenti e nelle opere d\u2019arte che ornano i due centri e nelle tradizionali manifestazioni religiose. Oggi vi \u00e8 la compresenza di due popoli, il siciliano (\"latino\", litiri in albanese) e l\u2019albanese (\"greco\", ovvero il bizantino, arb\u00ebreshi in albanese) che convivono pacificamente, seppur fino anche a tempi recentissimi ha portato ad aspri scontri etnico-religiosi.\nAltre comunit\u00e0 d'origine albanese.\nFurono fondate da esuli albanesi Biancavilla, Bronte, San Michele di Ganzaria (CT) e Sant'Angelo Muxaro (AG), ma persero le loro caratteristiche etno-linguistiche molto presto (intorno al XVII secolo).\nStoria.\nDopo il 1468, anno di morte di Giorgio Castriota Scanderbeg, ebbe inizio la disfatta della resistenza albanese, che strenuamente aveva combattuto l'invasione ottomana. In maniera massiccia una grande migrazione port\u00f2 numerosi esuli albanesi a stabilirsi in Italia, sia nel Regno di Napoli che nel Regno di Sicilia. L'invasione della penisola balcanica da parte dei turchi ottomani nel XV secolo costrinse cos\u00ec numerose famiglie a cercare rifugio nelle vicine coste della Sicilia e dell'Italia meridionale.\nDopo le emigrazioni dall'Albania del 1448, del 1461, del 1468, del 1478, del 1482, del 1491 e del 1534, che apr\u00ec la cosiddetta diaspora del popolo albanese, un'ulteriore ondata migratoria, da territori abitati da albanesi (quelli oggi detti arvaniti dai greci) della zona veneziana della Morea, si ebbe tra il 1500 e il 1534 (ecco spiegarsi come gli \"arb\u00ebresh\u00eb\" di Sicilia - in particolare a Contessa Entellina, meta nel 1521 dell'esodo di circa cento famiglie \"arb\u00ebror\" dall'isola di Andros mostrano una componente genetica riferibile alla Grecia d'oggi, in quanto comune a quelle popolazioni di lingua greca ma di origine \"arvanitas\").\nMolti impiegati come mercenari dalla Repubblica di Venezia, gli arb\u00ebresh\u00eb dovettero evacuare le colonie del Peloponneso con l'aiuto delle truppe di Carlo V, ancora a causa della costante invasione turca. Carlo V stanzi\u00f2 questi soldati in Italia meridionale, per rinforzarne le difese proprio contro la minaccia degli Ottomani. Stanziatisi in villaggi isolati (il che permise loro di mantenere inalterata la propria identit\u00e0 e cultura fino ad oggi), gli arb\u00ebresh\u00eb divennero tradizionalmente soldati del Regno di Napoli, del Regno di Sicilia e della Repubblica di Venezia, dalle guerre di religione tra cristiani e musulmani fino all'invasione napoleonica.\nGli esuli albanesi, provenendo dall'oriente cristiano, erano di tradizione ortodossa - posti sotto la giurisdizione del patriarcato ecumenico di Costantinopoli - ma riconoscenti del papato, in quanto essi erano reduci dal Concilio di Firenze, che riuniva nuovamente le due Chiese d'Oriente e d'Occidente. Per qualche tempo dopo il loro arrivo, gli albanesi furono affidati al metropolita di Agrigento, nominato dall'arcivescovo di Ocrida, con il consenso del Papa. Dopo il concilio di Trento le comunit\u00e0 albanesi vennero poste sotto la giurisdizione dei vescovi latini del luogo, determinando, cos\u00ec, un progressivo impoverimento della tradizione bizantina. Fu in questi anni che molti paesi albanesi si videro costretti ad abbandonare il rito bizantino. Oggi gli albanesi d'Italia, gli arb\u00ebresh\u00eb, conservano tradizione, struttura e liturgia ortodossa, ma sono in comunione con il Papa. La lingua utilizzata nelle liturgie \u00e8 il greco, utilizzata perlopi\u00f9 nelle occasioni pi\u00f9 solenni (derivante dall'antica tradizione di utilit\u00e0 pratica, sino al XV secolo, secondo cui per l'oriente la lingua veicolare generale per tutti i popoli era il greco e per l'occidente il latino), e l'albanese, utilizzata abitualmente nelle comunit\u00e0 in cui la lingua viene ancora parlata.\nL'ondata migratoria dalla Sicilia verso l'America negli anni tra il 1900 e il 1910 ha causato quasi un dimezzamento della popolazione dei paesi arb\u00ebresh\u00eb e ha messo la popolazione a rischio di scomparsa culturale, nonostante la recente rivalutazione.\nLingua.\nLa lingua albanese (gluha arb\u00ebreshe) parlata delle comunit\u00e0 albanesi in Sicilia \u00e8 la variante albanese \"tosk\u00eb\" parlato nell'Albania centro meridionale. Dal secondo XXI secolo la lingua della minoranza arb\u00ebreshe ha subito sempre pi\u00f9, a causa dei nuovi media, l'influenza dell'italiano, e si va incontro oggi al rischio sempre costante della sua scomparsa linguistica, specialmente nel comune di Contessa Entellina.\nL'albanese parlato in Sicilia \u00e8 comune alla lingua parlata dagli altri albanesi in Italia (Abruzzo, Basilicata, Calabria, Campania, Molise, Puglia), e un albanese di Sicilia riesce a comunicare senza grossi problemi con un altro di diversa regione, ma non vi \u00e8 un arb\u00ebresh\u00eb letterario comune a cui ricorrere. Ad esempio, qualora si incontrino due italo-albanesi uno della Sicilia e uno del Molise, in questo caso ciascuno di essi user\u00e0 la propria parlata. Non \u00e8 pi\u00f9 raro oggi che, per rimpiazzare parole inesistenti nell'albanese antico, sia utilizzato l'albanese standard parlato in Albania e nei territori albanofoni dei Balcani, come Kosovo, Macedonia, Grecia, Montenegro, ecc, cos\u00ec come avevano fatto studiosi e linguisti nei secoli precedenti (Demetrio Camarda, Nicol\u00f2 Chetta, Nicola Figlia, Giuseppe Schir\u00f2, Gaetano Petrotta, Gjergji Schir\u00f2)\nA partire dai primi decenni del secondo dopoguerra, con la stessa accelerazione dell'italianizzazione della Sicilia, la lingua delle comunit\u00e0 siculo-albanesi \u00e8 stata seriamente minacciata da un costante processo di assimilazione e da un progressivo passaggio alla diglossia italiano-arb\u00ebresh\u00eb con l'arb\u00ebresh\u00eb in posizione sempre pi\u00f9 subordinata. Inoltre, le forti pressioni omologatrici in corso, esercitate dalla globalizzazione attraverso i nuovi sistemi tecnologici di comunicazione, sono divenute ancora pi\u00f9 aggressive con rischi ulteriori per la sopravvivenza delle peculiarit\u00e0 culturali e linguistiche della comunit\u00e0 arb\u00ebresh\u00eb di Sicilia.\nDa qui la necessit\u00e0 e l'imprenscindibilit\u00e0 di una battaglia culturale sempre pi\u00f9 impegnativa e costante. Una battaglia iniziata nel 1950 con la presentazione del primo progetto di legge per l'insegnamento della lingua arb\u00ebreshe nella scuola elementare nei comuni arb\u00ebresh\u00eb della Sicilia.\nGli albanesi in Italia sono stati riconosciuti dallo Stato italiano come minoranza etnica linguistica il 15.12.1999, in base alla legge-quadro n.482. Solo recentemente ha quindi ottenuto il riconoscimento giuridico a livello europeo, nazionale e regionale come minoranza linguistica, con la possibilit\u00e0 di insegnare nelle scuole primarie e secondarie la propria lingua albanese, oltre il suo utilizzo ufficiale in luoghi dell'amministrazione pubblica, biblioteche, banche, ecc.\nL'amministrazione comunale di Piana degli Albanesi utilizza da decenni cartelli stradali e documenti ufficiali in lingua albanese, affiancata all'italiano. La lingua albanese in questo comune \u00e8 pienamente riconosciuta e utilizzata come lingua ufficiale nell'ambito delle amministrazioni locali e delle scuole dell'obbligo, ed \u00e8 storicamente utilizzata come lingua principale dalle istituzioni religiose.\nLa lingua albanese \u00e8 molto utilizzata nelle comunit\u00e0 di Piana degli Albanesi e Contessa Entellina anche in radio private (es. Radio Hora, Radio Jona, Radio Kundisa) e in alcune riviste e periodici (es. Fiala e t'In Zoti, Lajmtari i Arb\u00ebreshvet, Jeta Arbreshe, Mondo Albanese, Biblos, Mir\u00eb Dit\u00eb).\nReligione.\nFin dall'inizio gli arb\u00ebresh\u00eb di Sicilia diedero prova di fedelt\u00e0 alla Sede apostolica, che per\u00f2 ebbe problemi con altre comunit\u00e0 di rito bizantino. Questi rapporti tesi con le comunit\u00e0 di rito bizantino diedero occasione a papa Clemente VIII di approvare un'istruzione che limitava fortemente l'attivit\u00e0 religiosa degli italo-albanesi (31 maggio 1595). I provvedimenti furono confermati da papa Benedetto XIV con la bolla \"Etsi pastoralis\" del 26 maggio 1742.\nIntanto nel 1734 era stato istituito a Palermo il Seminario greco-albanese, che diede l'opportunit\u00e0 di formare un clero nel solco della tradizione orientale, ma nel tempo stesso fedele alla gerarchia siciliana. Quest'opera di conciliazione fu fortemente voluta da padre Giorgio Guzzetta.\nIl 26 ottobre 1937 la bolla \"Apostolica Sedes\" di papa Pio XI segn\u00f2 l'erezione dell'Eparchia di Piana dei Greci, con giurisdizione sui fedeli di rito bizantino di Sicilia. Il 25 ottobre 1941 l'eparchia assunse il nome attuale.\nL'Eparchia di Piana degli Albanesi \u00e8 una sede della Chiesa cattolica italo-albanese di rito orientale immediatamente soggetta alla Santa Sede e appartenente alla regione ecclesiastica Sicilia. L'eparchia \u00e8 stata affidata all'amministrazione apostolica degli arcivescovi di Palermo, sotto l'aiuto di un eparca (vescovo) ausiliare interno fino al 1967, anno in cui fu retto autonomamente dal primo eparca.\nL'Eparchia di Piana degli Albanesi comprende i comuni di matrice albanese: Piana degli Albanesi, Contessa Entellina, Mezzojuso, Palazzo Adriano, Santa Cristina Gela, pi\u00f9 la parrocchia di San Nicol\u00f2 dei Greci alla Martorana di Palermo per i fedeli italo-albanesi residenti in citt\u00e0.\nNel 2004 contava 28.500 battezzati su 30.000 abitanti. Attualmente \u00e8 amministratore apostolico di Piana degli Albanesi (dal 2020): S.E. Rev. Mons. Giorgio Demetrio Gallaro."}
{"id": "2866444", "revid": "287204", "url": "https://it.wikipedia.org/wiki?curid=2866444", "title": "Hadzici", "text": ""}
{"id": "2866446", "revid": "287204", "url": "https://it.wikipedia.org/wiki?curid=2866446", "title": "Ilidza", "text": ""}
{"id": "2866447", "revid": "287204", "url": "https://it.wikipedia.org/wiki?curid=2866447", "title": "Ilijas", "text": ""}
{"id": "2866448", "revid": "287204", "url": "https://it.wikipedia.org/wiki?curid=2866448", "title": "Vogosca", "text": ""}
{"id": "2866450", "revid": "287204", "url": "https://it.wikipedia.org/wiki?curid=2866450", "title": "Glamoc", "text": ""}
{"id": "2866451", "revid": "486946", "url": "https://it.wikipedia.org/wiki?curid=2866451", "title": "Opytny (cacciatorpediniere)", "text": ""}
{"id": "2866456", "revid": "1543377", "url": "https://it.wikipedia.org/wiki?curid=2866456", "title": "Siegmund von Suchodolski", "text": "presso la scuola di arte applicata a Monaco di Baviera dopo studia architettura presso la Technische Hochschule a Monaco. \nDal 1906 lavora come grafico a Monaco.\nFamosi i suoi manifesti per la birreria L\u00f6wenbr\u00e4u.\nEra collaboratore dell'architetto Theodor Fischer."}
{"id": "2866459", "revid": "834", "url": "https://it.wikipedia.org/wiki?curid=2866459", "title": "Su Marmuri", "text": ""}
{"id": "2866460", "revid": "256896", "url": "https://it.wikipedia.org/wiki?curid=2866460", "title": "Atypus wataribabaorum", "text": "Atypus wataribabaorum \u00e8 un ragno appartenente al genere Atypus della famiglia Atypidae.\nIl nome deriva dal greco , \u00e0lfa-, con valore di negazione della parola seguente, e , \"typos\", cio\u00e8 \"forma, immagine, tipo\", ad indicarne la forma atipica a causa della sproporzione dei cheliceri e delle filiere.\nIl nome proprio deriva da due collezionisti dell'universit\u00e0 di Tokyo, Yuya D. Watari e Yuki G. Baba, che hanno aiutato il descrittore della specie nelle ricerche di questi esemplari sull'isola giapponese Amami \u014cshima, ed il suffisso latino \"-orum\", che indica la dedica della specie ad entrambi gli studiosi.\nCaratteristiche.\nQuesta specie ha le filiere suddivise in tre segmenti, carattere in comune, nell'ambito di questo genere, con A. piceus e A. affinis; si distingue da A. affinis per la posizione dei primi \"sigilla\" al margine dello sterno, nell'avere un solco laterale anteriore sul femore del pedipalpo maschile e per la presenza di processi spinali sul quarto metatarso maschile. Si distingue da A. piceus perch\u00e9 ha 4 ricettacoli nella spermateca.\nMaschi.\nI maschi hanno una lunghezza del corpo, inclusi i cheliceri di 11,38 millimetri. Il cefalotorace misura 3,03 x 3,17\u00a0mm. L'opistosoma, alquanto pi\u00f9 lungo che largo, misura 3,84 x 2,32\u00a0mm. I cheliceri hanno 11-12 denti uguali sul margine anteriore con una tessitura granulare in superficie. Il pedipalpo maschile ha il \"conduttore\" stretto. Il cefalotorace e la parte dorsale dell'opistosoma sono di colore marrone uniforme con qualche stria, e una chiazza di colore scuro sulla parte anteriore dell'addome..\nFemmine.\nLe femmine hanno una lunghezza del corpo, inclusi i cheliceri di 14,63 millimetri. Il cefalotorace misura 4,33 x 4,72\u00a0mm. L'opistosoma, alquanto pi\u00f9 lungo che largo, misura 6,13 x 3,8\u00a0mm. I cheliceri hanno 11-12 denti uguali sul margine anteriore con una tessitura granulare in superficie. I genitali femminili hanno un ampio vestibolo con 4 ricettacoli con i peduncoli basali indistinti. Il cefalotorace e la parte dorsale dell'opistosoma sono di colore marrone uniforme con qualche stria, e una chiazza di colore scuro sulla parte anteriore dell'addome.\nComportamento.\nCome tutti i ragni del genere Atypus, anche questa specie vive in un tubo setoso parallelo al terreno, per una ventina di centimetri circa seppellito e per altri 8 centimetri fuoriuscente. Il ragno resta in agguato sul fondo del tubo: quando una preda passa sulla parte esterna, le vibrazioni della tela setosa allertano il ragno che scatta e la trafigge, per poi rompere la sua stessa tela, portarsi la preda nella parte interna e cibarsene.. \nI giovani ragni di questa specie costruiscono il tubo setoso in verticale appoggiato alla base di un albero, mentre gli adulti lo mettono in opera orizzontalmente con un cospicuo strato di lettiera al di sotto..\nHabitat.\nDi solito vivono in luoghi ombrosi ed umidi, come boschi e cespugli, uscendo raramente dalla loro tela.\nDistribuzione.\nTutti gli esemplari finora noti di questa specie sono stati raccolti sul \"monte Yuwandake\" dell'isola Amami \u014cshima, appartenente all'arcipelago giapponese delle isole Ry\u016bky\u016b."}
{"id": "2866461", "revid": "729019", "url": "https://it.wikipedia.org/wiki?curid=2866461", "title": "Centrale nucleare di \u00c5gesta", "text": "La centrale nucleare di \u00c5gesta, conosciuta anche con la sigla R3, \u00e8 una centrale elettronucleare svedese situata nei pressi di Huddinge, comune facente parte della contea di Stoccolma in Svezia. Si tratta della prima centrale nucleare svedese a produzione commerciale.\nI lavori di costruzione iniziarono nel dicembre 1957, mentre l'entrata in funzione effettiva risale al maggio 1964. Dieci anni pi\u00f9 tardi cess\u00f2 ufficialmente la propria attivit\u00e0.\nLa centrale forniva sia elettricit\u00e0 che calore per teleriscaldamento per una parte della citt\u00e0 di Stoccolma. L'impianto \u00e8 composto da un singolo reattore PHWR da 10 MW di potenza netta.\nIl 13 aprile 1993 il quotidiano \"Dagens Nyheter\" ha pubblicato un articolo circa un incidente che sarebbe avvenuto in data 1\u00ba maggio 1969, secondo cui 500 litri di acqua pesante sarebbero fuoriusciti attraverso una valvola danneggiata da un aumento di pressione."}
{"id": "2866462", "revid": "106456", "url": "https://it.wikipedia.org/wiki?curid=2866462", "title": "Ermengarda di Chiemsee", "text": ""}
{"id": "2866464", "revid": "1442080", "url": "https://it.wikipedia.org/wiki?curid=2866464", "title": "Stockholm Open 1993 - Singolare", "text": "Il singolare del Stockholm Open 1993 \u00e8 stato un torneo di tennis facente parte dell'ATP Tour.\nGoran Ivani\u0161evi\u0107 era il detentore del titolo, ma Michael Stich lo ha battuto in finale 4\u20136, 7\u20136(6), 7\u20136(3), 6\u20132."}
{"id": "2866465", "revid": "1543377", "url": "https://it.wikipedia.org/wiki?curid=2866465", "title": "Petrovo (Bosnia ed Erzegovina)", "text": "Petrovo (in serbo \u041f\u0435\u0442\u0440\u043e\u0432\u043e) \u00e8 un comune della Repubblica Serba di Bosnia ed Erzegovina con 7.010 abitanti al censimento 2013.\n\u00c8 stato istituito in seguito agli Accordi di Dayton e comprende parte del territorio dei vecchi comuni di Gra\u010danica e Lukavac.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2866469", "revid": "6923", "url": "https://it.wikipedia.org/wiki?curid=2866469", "title": "Itzhak Ben-Zvi", "text": "Svolse un ruolo decisivo nel campo del lavoro, della difesa e delle sicurezza del paese. Fu uno dei fondatori del movimento Poale Zion nel cui giornale scrisse numerosi articoli. Fu anche ricercatore e studioso della Dodici trib\u00f9 di Israele e della comunit\u00e0 dei Samaritani.\nBiografia.\nIn Russia cre\u00f2 assieme ad altri il gruppo dell'Haganah, come reazione ai pogrom antisemitici del 1905 e fond\u00f2 quindi anche il movimento Poale Zion e, in collaborazione con altri pionieri, le organizzazioni Bar-Guiora e Hashomer Hatzair (Corporazione dei guardiani).\nDopo aver studiato nel Galatasaray Lisesi (Liceo di Galatasaray) di Istanbul dal 1912 al 1914 Ben-Zvi studi\u00f2 Giurisprudenza nell'Universit\u00e0 di Istanbul ed ebbe compagno di corsi il futuro Primo ministro israeliano David Ben-Gurion. Insieme si recarono in Palestina nell'agosto del 1914, ma ne furono espulsi (come altri leader dell'Yishuv) dalle autorit\u00e0 ottomane nel 1915. Emigr\u00f2 allora negli Stati Uniti, dove fu tra i fondatori della Legione Ebraica, composta da volontari impegnati dalla parte del Regno Unito contro i Turchi e i loro alleati. Nel 1918, Ben-Zvi ritorn\u00f2 in Palestina in seno alla Brigata e divent\u00f2 membro attivo di diverse istituzioni dell'Yishuv.\nDopo la morte di Chaim Weizmann, primo Presidente dello Stato d'Israele, Yitzhak Ben-Zvi fu eletto, nel 1952, al suo posto e fu confermato nella carica nel 1957 e nel 1962; nel maggio di quell'anno si rifiut\u00f2 di concedere la grazia al gerarca nazista Adolf Eichmann, che era stato condannato a morte. In suo onore \u00e8 stato creato l'istituto Yad Ben-Zvi, specializzato nella ricerca sulla Terra d'Israele e sulle comunit\u00e0 ebraiche."}
{"id": "2866470", "revid": "1442080", "url": "https://it.wikipedia.org/wiki?curid=2866470", "title": "Paris Open 1993 - Singolare", "text": "Il singolare del Paris Open 1993 \u00e8 stato un torneo di tennis facente parte dell'ATP Tour.\nBoris Becker era il detentore del titolo, ma ha perso nei quarti contro Arnaud Boetsch.\nGoran Ivani\u0161evi\u0107 ha battuto in finale Andrij Medvedev 6\u20134, 6\u20132, 7\u20136(2)"}
{"id": "2866471", "revid": "1005847", "url": "https://it.wikipedia.org/wiki?curid=2866471", "title": "\u0160amac", "text": "\u0160amac \u00e8 una citt\u00e0 e una municipalit\u00e0 della Bosnia ed Erzegovina, situata nella parte settentrionale del paese sulla riva destra della Sava con 19.041 abitanti al censimento 2013. \nAl di l\u00e0 della Sava si trova la citt\u00e0 croata di Slavonski \u0160amac.\nSociet\u00e0.\nEvoluzione demografica.\nSecondo i dati degli ultimi censimenti del 1991 e 2013, la composizione etnica della municipalit\u00e0 era la seguente:\nStoria.\nFondata nel 1862 da bosniaci provenienti dalla provincia ottomana di Smederevo, Bosanski \u0160amac fu parte del Vilayet ottomano della Bosnia fino alla sua conquista nel 1887 da parte dell'impero austro-ungarico. Dopo la prima guerra mondiale fu parte del regno di Jugoslavia, nel decennio 1929-39 come parte della Banovina della Drina, mentre dal 1939 al 1941 della Banovina di Croazia. Durante la seconda guerra mondiale, con tutta la Bosnia-Erzegovina fu parte del filo-nazista Stato di Croazia, mentre dopo il 1945 della Repubblica Socialista di Bosnia ed Erzegovina nella Jugoslavia di Tito.\nDurante la guerra civile, la citt\u00e0 fu occupata dai serbi di Bosnia, che fecero una pulizia etnica ai danni delle altre etnie. I serbi stabilirono una linea di frontiera semi-permanente che passava per la vicina Ora\u0161je. Nel 2003, il Tribunale Criminale Internazionale per l'ex Jugoslavia condann\u00f2 per crimini contro l'umanit\u00e0 tre capi della citt\u00e0 serbi al tempo della guerra."}
{"id": "2866472", "revid": "3115", "url": "https://it.wikipedia.org/wiki?curid=2866472", "title": "Leader in vendite di semiconduttori per anno", "text": "Questo articolo elenca le prime 10 ~ 25 pi\u00f9 grandi societ\u00e0 di semiconduttori, leader di vendite dal 1987.\nL'articolo distingue tra due tipi di societ\u00e0:\nGartner Dataquest Corporation ha la storia pi\u00f9 lunga, come editore di riferimento di questa classifica. Un'altra fonte \u00e8 iSuppli Corporation a partire dall'anno 2000. \nIn questa voce si prendono in considerazione solo i ricavi delle attivit\u00e0 di vendita di semiconduttori, ma non sono prese in considerazione le divisioni delle imprese al di fuori di questo ambito (sono esclusi, ad esempio, le linee di business di IBM). Nella maggior parte dei casi, le classifiche sono basate sull'analisi dei rapporti finanziari dei produttori di chip, anche se i problemi di definizione per quanto riguarda i tipi di chip, moduli multichip, la produzione di fonderia e fatturato da licenze di chip creano differenze nei numeri riportati.\nLa classifica per un determinato anno viene pubblicata nel marzo dell'anno successivo, quando tutte le relazioni finanziarie delle aziende sono chiuse. Ci\u00f2 che \u00e8 interessante riguardo a questi numeri di fatturato \u00e8 che essi sono nominali (senza tener conto dell'inflazione). \nI ricavi di molte aziende nel 2009, dopo l'inflazione (~ 3% / anno), sarebbero in realt\u00e0 inferiori a quelli del 2000. Questo \u00e8 un punto importante che non pu\u00f2 essere di buon auspicio per l'occupazione in questo settore (per esempio, il fatturato reale per dipendente \u00e8 pi\u00f9 basso nel 2009 rispetto al 2000).\nRapporti di analisi di iSuppli.\nClassifica per l'anno 2014.\nFonte: iSuppli Corporation che fornisce la classifica per l'anno 2014 \nClassifica per l'anno 2013.\nFonte: iSuppli Corporation che fornisce la classifica per l'anno 2013 \nNota: tutte le seguenti acquisizioni sono andate a societ\u00e0 americane:\nClassifica per l'anno 2009.\nFonte: iSuppli Corporation che fornisce la classifica per l'anno 2009\nClassifica per l'anno 2008.\nFonte: \nClassifica per l'anno 2007.\nFonte: iSuppli Corporation classifica anno 2007\nClassifica per l'anno 2006.\nFonte: \nClassifica per l'anno 2005.\nFonte: iSuppli Corporation classifica anno 2005\nClassifica per l'anno 2004.\nFonte: iSuppli Corporation classifica anno 2004\nClassifica per l'anno 2003.\nFonte: iSuppli Corporation classifica anno 2003\nClassifica per l'anno 2002.\nFonte: iSuppli Corporation classifica anno 2002\nClassifica per l'anno 2001.\nFonte: iSuppli Corporation classifica anno 2001\nClassifica per l'anno 2000.\nFonte: iSuppli Corporation classifica anno 2000\nRapporti di analisi di Gartner Dataquest.\nClassifica per l'anno 1999.\nFonte: Gartner Dataquest Corporation classifica anno 1999\nClassifica per l'anno 1998.\nFonte: Gartner Dataquest Corporation classifica anno 1998\nClassifica per l'anno 1997.\nFonte: Gartner Dataquest Corporation classifica anno 1997\nClassifica per l'anno 1996.\nFonte: Gartner Dataquest Corporation classifica anno 1996\nClassifica per l'anno 1995.\nFonte: Gartner Dataquest Corporation classifica anno 1996\nClassifica per l'anno 1994.\nFonte: Gartner Dataquest Corporation classifica anno 1994\nClassifica per l'anno 1993.\nFonte: Gartner Dataquest Corporation classifica anno 1993\nClassifica per l'anno 1992.\nFonte: Gartner Dataquest Corporation classifica anno 1992\nClassifica per l'anno 1991.\nFonte: Gartner Dataquest Corporation classifica anno 1991\nClassifica per l'anno 1990.\nFonte: Gartner Dataquest Corporation classifica anno 1990\nClassifica per l'anno 1989.\nFonte: Gartner Dataquest Corporation classifica anno 1989\nClassifica per l'anno 1988.\nFonte: Gartner Dataquest Corporation classifica anno 1988\nClassifica per l'anno 1987.\nFonte: Gartner Dataquest Corporation classifica anno 1987"}
{"id": "2866475", "revid": "15756", "url": "https://it.wikipedia.org/wiki?curid=2866475", "title": "Centrale nucleare di Barseb\u00e4ck", "text": "La centrale nucleare di Barseb\u00e4ck (Barseb\u00e4cks k\u00e4rnkraftverk), in Svezia, \u00e8 un impianto di produzione elettrica composto da due reattori BWR per 1\u00a0200 MW di potenza netta.\nL'impianto \u00e8 l'unico ad essere stato spento dopo il referendum del 1980 sull'uscita dal nucleare.\nChiusura dell'impianto.\nL'impianto si trova nel sud della Svezia, a 30\u00a0km da Malm\u00f6 e a 20 km da Copenaghen, la capitale di un paese fortemente anti-nucleare.\nNel 1997, il governo svedese ha deciso di chiudere l'unit\u00e0 1 a met\u00e0 del 1998, mentre l'unit\u00e0 2 a met\u00e0 del 2001, anche a seguito di forti pressioni danesi. La Sydkraftuno, l'utility proprietaria dell'impianto, ha risposto mettendo in dubbio la legittimit\u00e0 della decisione e ha presentato un reclamo formale alla Commissione europea sulla base di una discriminazione irragionevole. Ha inoltre iniziato un negoziato con il governo svedese in materia di risarcimento completo della capacit\u00e0 di generazione attuale, non economico. Il risultato \u00e8 stato che la chiusura delle unit\u00e0 1 \u00e8 stata rinviata alla fine di novembre 1999 con un complesso accordo tra il governo, Vattenfall e Sydkraft, per trasferire parte dell'impianto di Ringhals a quest'ultima.\nNel mese di ottobre 2004, dopo due anni di discussioni con le utility sul futuro delle centrali nucleari del paese, il governo svedese ha interrotto i negoziati e ha dichiarato che il secondo reattore sarebbe stato chiuso nel maggio 2005, dopo un'attivit\u00e0 di 28 anni, indipendentemente dalle condizioni precedentemente concordate in materia di sostituzione della capacit\u00e0 produttiva. I leader sindacali industriali e commerciali hanno avuto parole forti sulla chiusura dell'impianto. Questo \"sar\u00e0 combattuta e non accetteremo mai che il paese butta via inutilmente 2-30 miliardi di corone (2-3 miliardi$), mentre noi tagliare la legna per il fabbisogno energetico\", ha detto il presidente di Volvo, in una lettera firmata da altre 100 personalit\u00e0. La lettera era critica per il futuro peggioramento industriale svedese e ha detto che questo era un piano per: \"smantellare una forma pulita, a basso costo e altamente efficace di energia \u00e8 l'ultima goccia.\"\nIl costo di energia elettrica avrebbe in seguito raggiunto traguardi significativi, la Commissione Energia pone i costi del nucleare a circa 1,7-2,0 c\u20ac/kWh, compresa la gestione dei rifiuti, aumenti del capitale e decommissioning. Qualsiasi capacit\u00e0 di sostituzione avrebbe inevitabilmente un costo notevolmente superiore (es. gas 2,85 c\u20ac/kWh), e sia i sindacati e le imprese del settore, sono estremamente preoccupate per il probabile effetto di questo. Le compensazioni per la chiusura prematura del primo reattore nel 1999 sono costate ai contribuenti svedesi 593 milioni\u20ac, pi\u00f9 un pagamento per il funzionamento dell'unit\u00e0 2 da sola. Il compenso per l'unit\u00e0 2 \u00e8 stata concordata a 583 milioni\u20ac, come parte della transazione, Vattenfall ha trasferito quasi il 4% della sua partecipazione in Ringhals a E.ON Sverige.\nLa produzione dell'impianto doveva essere sostituita con una pari produzione da legna, produzione combinata di calore e dalle centrali elettriche tramite teleriscaldamento, energia eolica e sostituzione del riscaldamento da elettrico a gas. \u00c8 stato per\u00f2 riscontrato l'aumento del consumo di gas naturale e di alcuni importazioni nette di elettricit\u00e0 da parte delle centrali danesi e tedesche che funzionano in gran parte a carbone, e da quelle finlandesi nucleari ed a gas.\nDecommissioning.\nNessuna delle due unit\u00e0 dovrebbe essere smantellata fino intorno al 2020, quando i depositi per i rifiuti dovrebbero essere pronti."}
{"id": "2866479", "revid": "767487", "url": "https://it.wikipedia.org/wiki?curid=2866479", "title": "U.S. Pro Indoor 1993", "text": "Lo U.S. Pro Indoor 1993 \u00e8 stato un torneo di tennis giocato sintetico indoor. \u00c8 stata la 26\u00aa edizione dello U.S. Pro Indoor, che fa parte della categoria Championship Series nell'ambito dell'ATP Tour 1993. Si \u00e8 giocato al Wachovia Spectrum di Philadelphia in Pennsylvania negli Stati Uniti dal 15 al 22 febbraio 1993.\nCampioni.\nSingolare maschile.\n Mark Woodforde ha battuto in finale Ivan Lendl che si \u00e8 ritirato sul punteggio di 5\u20134\nDoppio maschile.\n Jim Grabb / Richey Reneberg hanno battuto in finale Marcos Ondruska / Brad Pearce 6\u20137, 6\u20133, 6\u20130"}
{"id": "2866481", "revid": "125031269", "url": "https://it.wikipedia.org/wiki?curid=2866481", "title": "Sport paralimpici", "text": "Con sport paralimpici si intendono tutte le competizioni sportive previste nei Giochi paralimpici estivi ed invernali, organizzate e realizzate sotto la sorveglianza del Comitato Paralimpico Internazionale e varie altre organizzazioni sportive internazionali. Al 2016, le paralimpiadi estive includono 22 sport e 526 medaglie assegnabili, mentre quelle invernali prevedono 5 sport con 72 medaglie. Come per i Giochi olimpici, il numero di eventi disputabili pu\u00f2 cambiare da una paralimpiade alla successiva.\nI Giochi paralimpici sono manifestazioni multisportive internazionali per atleti principalmente con disabilit\u00e0 fisiche, quali difficolt\u00e0 nella deambulazione, amputazioni, cecit\u00e0 e paralisi cerebrale.\nOrigine.\nSono Sport organizzati per persone con disabilit\u00e0 fisiche e nacquero nell'ambito della riabilitazione: in seguito alla seconda guerra mondiale, come risposta alle esigenze di molte vittime di guerra civili e militari, questi sport divennero una parte chiave della riabilitazione. Dall'ambito riabilitativo si pass\u00f2 allo sport ricreativo fino a quello competitivo. Il pioniere di questo approccio fu Ludwig Guttmann dell'Ospedale di Stoke Mandeville, nel Regno Unito. Mentre si svolgevano i Giochi olimpici di Londra 1948, Guttmann organizz\u00f2 competizioni sportive per atleti in carrozzina, proprio a Stoke Mandeville. L'evoluzione di questa competizione furono i Giochi paralimpici, il primo dei quali fu Roma 1960.\nOrganizzazione.\nA livello globale, il Comitato Paralimpico Internazionale \u00e8 riconosciuto come organizzazione leader, con governance diretta su nove sport e responsabilit\u00e0 sui Giochi Paralimpici e altre manifestazioni multisportive per disabili. Altre organizzazioni internazionale, tra cui per esempio l'International Blind Sports Federation, gestiscono pi\u00f9 sport relativamente ad alcune categorie di disabilit\u00e0. In aggiunta, alcune federazioni per singoli sport sono responsabili sia per la categoria di atleti disabili che per quella di normodotati come la F\u00e9d\u00e9ration \u00e9questre internationale, mentre altre federazioni per singoli sport gestiscono esclusivamente lo sport per disabili come accade per la pallacanestro in carrozzina.\nA livello nazionale, vi sono diverse organizzazioni responsabili degli sport paralimpici, inclusi i Comitati Paralimpici nazionali, tutti membri del Comitato Paralimpico Internazionale.\nCategorie di disabilit\u00e0.\nGli atleti che partecipano ai Giochi paralimpici sono divisi in dieci categorie, in base al tipo di disabilit\u00e0:\ndisabilit\u00e0 fisica - Ci sono otto differenti tipologie:\nDisabilit\u00e0 visive - gli atleti appartenenti a questa categoria soffrono di disabilit\u00e0 visive parziali, ma sufficienti da essere considerati legalmente ciechi, o totali. Sono incluse forme di disabilit\u00e0 relative ad una o pi\u00f9 componenti del sistema visivo, ovvero struttura oculare, recettori, nervo ottico e corteccia visiva. Le guide per atleti con disabilit\u00e0 visive sono una parte essenziale della competizione, tanto che atleta e guida sono considerati una squadra. Dal 2012, anche le guide possono ricevere una medaglia in caso di podio.\nDisabilit\u00e0 intellettive - alla categoria appartengono atleti con significativi deficit nelle funzioni intellettive e limitazioni associate. Il Comitato Paralimpico Internazionale si occupa prevalentemente di disabilit\u00e0 fisiche, ma ad alcuni Giochi Paralimpici vi sono stati eventi per atleti con disabilit\u00e0 intellettive. Tuttavia, i Giochi olimpici speciali, riconosciuti dal Comitato Olimpico Internazionale, sono aperti a tutte le persone con disabilit\u00e0 intellettive.\nLa categoria di appartenenza determina contro quali atleti si compete e a quali sport si partecipa. Alcuni sport sono aperti a pi\u00f9 categorie, come il ciclismo, mentre altre sono ristrette ad una sola, come per il calcio a 5 per ciechi. In alcuni sport con pi\u00f9 categorie, gli atleti competono all'interno della categoria di appartenenza, come per l'atletica leggera, mentre in altre gli atleti competono in eventi inter-categoria, come accade nel nuoto. Gli eventi paralimpici sono chiamati con il nome e tipo della disciplina, il genere degli atleti e la categoria di disabilit\u00e0 relativa alla gara.\nClassificazione.\nUna componente primaria degli sport paralimpici \u00e8 la classificazione. Essa d\u00e0 una struttura alle competizioni che permette agli atleti di competere contro altri aventi similari disabilit\u00e0 o livello di funzionalit\u00e0 fisica. Questa classificazione \u00e8 del tutto simile alle categorie, per esempio di peso, tipiche degli sport per normodotati.\nLa classificazione avviene attraverso vari processi che dipende dal gruppo a cui appartiene la disabilit\u00e0 e dallo sport a cui partecipano. La valutazione pu\u00f2 includere un esame fisico o medico, una valutazione tecnica di come l'atleta esegue determinate funzioni fisiche relative allo sport, oltre ad un'osservazione della performance dell'atleta in competizione e fuori competizione. Ogni sport ha il suo sistema specifico di classificazione che fa parte delle regole dello sport stesso."}
{"id": "2866485", "revid": "767487", "url": "https://it.wikipedia.org/wiki?curid=2866485", "title": "ATP Volvo International 1993", "text": "Il Volvo International 1993 \u00e8 stato un torneo di tennis giocato sul cemento del Cullman-Heyman Tennis Center di New Haven negli Stati Uniti. Il torneo fa parte della categoria ATP Championship Series nell'ambito dell'ATP Tour 1993. Si \u00e8 giocato dal 16 al 23 agosto 1993.\nCampioni.\nSingolare maschile.\n Andrij Medvedev ha battuto in finale Petr Korda 7\u20135, 6\u20134\nDoppio maschile.\n Cyril Suk / Daniel Vacek hanno battuto in finale Steve DeVries / David Macpherson 7\u20135, 6\u20134"}
{"id": "2866487", "revid": "235879", "url": "https://it.wikipedia.org/wiki?curid=2866487", "title": "Nando Bruno", "text": "Biografia.\nDebutt\u00f2 giovanissimo nell'avanspettacolo e nei variet\u00e0 della capitale, dopo un lungo periodo teatrale venne scritturato da Mario Mattoli, per partecipare al film \"L'ha fatto una signora\" (1938). In seguito sar\u00e0 presente in una lunghissima serie di film, sempre in parti di \"caratterista\"; interpreter\u00e0 anche ruoli di rilievo, come in \"Roma citt\u00e0 libera\" (1946), a fianco di Andrea Checchi, \"L'onorevole Angelina\" (1947), accanto ad Anna Magnani, e \"Il delitto di Giovanni Episcopo\" (1947), che gli far\u00e0 vincere il Nastro d'argento come migliore attore non protagonista. In quest'ultimo film l'attore recit\u00f2 accanto ad Aldo Fabrizi, con cui lavorer\u00e0 anche in altre pellicole.\nNel secondo dopoguerra altern\u00f2 partecipazioni a film, variet\u00e0 teatrali e televisive, nei primi anni delle trasmissioni della Rai. Negli anni cinquanta fu molto attivo in ruoli di secondi piano, impreziositi dal suo fare ora burbero ora bonario, tipicamente romanesco, spesso accanto ad Alberto Sordi, in film come \"Ladro lui, ladra lei\" (1957) di Luigi Zampa, \"Il vedovo\" (1959) di Dino Risi, e \"Il vigile\" (1960) di Zampa. Mor\u00ec a Roma nel 1963, a 67 anni, mentre era ancora in attivit\u00e0."}
{"id": "2866489", "revid": "1305772", "url": "https://it.wikipedia.org/wiki?curid=2866489", "title": "Assile", "text": ""}
{"id": "2866490", "revid": "1442080", "url": "https://it.wikipedia.org/wiki?curid=2866490", "title": "ATP Volvo International 1993 - Singolare", "text": "Il singolare dell'ATP Volvo International 1993 \u00e8 stato un torneo di tennis facente parte dell'ATP Tour.\nStefan Edberg era il detentore del titolo ma ha perso nel 2\u00ba turno contro Daniel Vacek.\nAndrij Medvedev ha battuto in finale 7\u20135, 6\u20134 Petr Korda.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2866492", "revid": "729019", "url": "https://it.wikipedia.org/wiki?curid=2866492", "title": "Centrale nucleare di Forsmark", "text": "La centrale nucleare di Forsmark \u00e8 una centrale elettronucleare svedese situata presso la citt\u00e0 di Forsmark, nella contea di Uppsala, in Svezia. L'impianto \u00e8 composto da 3 reattori BWR per 3138 MW di potenza netta.\nPotenziamento dell'impianto.\nSi sta provvedendo ad aumentare la potenza dell'impianto nel triennio 2008-10 del 13%, per una potenza aggiuntiva di 410 MW per un costo di 225 milioni di \u20ac."}
{"id": "2866498", "revid": "838137", "url": "https://it.wikipedia.org/wiki?curid=2866498", "title": "ATP Volvo International 1993 - Doppio", "text": "Il doppio dell'ATP Volvo International 1993 \u00e8 stato un torneo di tennis facente parte dell'ATP Tour.\nKelly Jones e Rick Leach erano i detentori del titolo, ma solo Jones ha partecipato in coppia con Paul Annacone.\nAnnacone e Jones hanno perso in semifinale contro Cyril Suk e Daniel Vacek.\nSuk e Vacek hanno battuto in finale 7\u20135, 6\u20134 Steve DeVries e David Macpherson.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2866500", "revid": "1543377", "url": "https://it.wikipedia.org/wiki?curid=2866500", "title": "Vukosavlje", "text": "Vukosavlje (in serbo \u0412\u0443\u043a\u043e\u0441\u0430\u0432\u0459\u0435) \u00e8 un comune della Repubblica Serba di Bosnia ed Erzegovina con 5.426 abitanti al censimento 2013.\n\u00c8 stato costituito in seguito agli Accordi di Dayton e comprende parte del vecchio comune di Od\u017eak\nConfina con il comune di Od\u017eak a nord, con \u0160amac ad est, con Modri\u010da a sud e con Bosanski Brod ad ovest."}
{"id": "2866502", "revid": "287204", "url": "https://it.wikipedia.org/wiki?curid=2866502", "title": "Donji Zabar", "text": ""}
{"id": "2866504", "revid": "287204", "url": "https://it.wikipedia.org/wiki?curid=2866504", "title": "Modrica", "text": ""}
{"id": "2866505", "revid": "287204", "url": "https://it.wikipedia.org/wiki?curid=2866505", "title": "Pelagicevo", "text": ""}
{"id": "2866507", "revid": "287204", "url": "https://it.wikipedia.org/wiki?curid=2866507", "title": "Samac", "text": ""}
{"id": "2866508", "revid": "767487", "url": "https://it.wikipedia.org/wiki?curid=2866508", "title": "Australian Indoor Championships 1993", "text": "LAustralian Indoor Championships 1993 \u00e8 stato un torneo di tennis giocato sul cemento indoor del Sydney Entertainment Centre di Sydney in Australia. Il torneo fa parte della categoria ATP Championship Series nell'ambito dell'ATP Tour 1993. Si \u00e8 giocato dal 4 all'11 ottobre 1993.\nCampioni.\nSingolare maschile.\n Jaime Yzaga ha battuto in finale Petr Korda 6\u20134, 4\u20136, 7\u20136 (7\u20134), 7\u20136 (9\u20137)\nDoppio maschile.\n Patrick McEnroe / Richey Reneberg hanno battuto in finale Alexander Mronz / Lars Rehmann 6\u20133, 7\u20135"}
{"id": "2866513", "revid": "483293", "url": "https://it.wikipedia.org/wiki?curid=2866513", "title": "Rugby su sedia a rotelle", "text": ""}
{"id": "2866516", "revid": "743200", "url": "https://it.wikipedia.org/wiki?curid=2866516", "title": "Australian Indoor Championships 1993 - Singolare", "text": "Il singolare dell'Australian Indoor Championships 1993 \u00e8 stato un torneo di tennis facente parte dell'ATP Tour.\nGoran Ivani\u0161evi\u0107 era il detentore del titolo, ma ha perso in semifinale Jaime Yzaga.\nYzaga ha battuto in finale 6\u20134, 4\u20136, 7\u20136 (7\u20134), 7\u20136 (9\u20137) Petr Korda."}
{"id": "2866519", "revid": "339392", "url": "https://it.wikipedia.org/wiki?curid=2866519", "title": "Centrali elettronucleari", "text": ""}
{"id": "2866520", "revid": "838137", "url": "https://it.wikipedia.org/wiki?curid=2866520", "title": "Australian Indoor Championships 1993 - Doppio", "text": "Il doppio dell'Australian Indoor Championships 1993 \u00e8 stato un torneo di tennis facente parte dell'ATP Tour.\nPatrick McEnroe e Jonathan Stark erano i detentori del titolo ma solo McEnroe ha partecipato in coppia con Richey Reneberg.\nMcEnroe e Reneberg hanno battuto in finale 6\u20133, 7\u20135 Alexander Mronz e Lars Rehmann."}
{"id": "2866521", "revid": "1305772", "url": "https://it.wikipedia.org/wiki?curid=2866521", "title": "Liutgarda di Sassonia", "text": "Origine.\nFiglia quartogenita del conte dei Sassoni Orientali, Liudolfo (805/820 \u2013 12 marzo 866) e della moglie, e di Oda Billung (\u2020 17 maggio 913).\nBiografia.\nPrima del 29 novembre 874, ad Aschaffenburg, Liutgarda aveva sposato Ludovico III il Giovane, che circa dieci anni prima si era promesso alla figlia del marchese di Neustria, Adalardo il Siniscalco. Ludovico il Giovane era il figlio maschio secondogenito del re dei Franchi orientali e Re di Lotaringia, Ludovico II detto il Germanico e della moglie, Emma di Baviera, figlia di Guelfo I di Baviera (?-824/5), conte di Altdorf ed altre contee in Bavtera e di Edvige di Sassonia. Quindi come confermato dagli Annales Xantenses, Emma era la sorella dell'imperatrice, Giuditta di Baviera.\nAlla morte del suocero, Ludovico II il Germanico, suo marito, Ludovico il Giovane, divenne re dei Franchi orientali, anche se il titolo spettava al fratello primogenito, Carlomanno su un territorio, che gi\u00e0 governava dall'865, e che comprendeva i ducati di Sassonia e di Franconia, a cui nell'870, dopo il trattato di Meerssen, si era aggiunta anche la parte orientale della Lotaringia.\nIn un documento di una donazione, dell'877, Liutgarda viene citata come moglie da Ludovico il Giovane\nAlla morte, nell'879, di Luigi il Balbo, il re dei Franchi occidentali che si fregiava anche del titolo di re di Lotaringia, anche con l'appoggio dei magnati di Lotaringia, suo marito, Ludovico, riusc\u00ec a farsi riconoscere re di Lotaringia dai figli di Luigi il Balbo, Luigi e Carlomanno.\nDurante la malattia del cognato maggiore, Carlomanno, fratello maggiore di suo marito, Ludovico si fece consegnare il regno di Baviera, che occup\u00f2, togliendolo al figlio illegittimo di Carlomanno, Arnolfo di Carinzia e alla morte di Carlomanno (880) divenne sovrano anche della Baviera.\nSuo marito Ludovico mor\u00ec nell'882, a seguito di una malattia, come riferisce il cronista Reginone, senza lasciare eredi maschi legittimi, poich\u00e9, durante l'occupazione del regno di Baviera, dell'879, il suo erede di circa due anni, anche lui di nome Ludovico, cadde da una finestra del castello di Reganesbourgh, per cui tutti i suoi territori e il titolo regale dei Franchi orientali passarono nelle mani del fratello minore di Ludovico, Carlo il Grosso.\nDopo la morte di Ludovico, nell'882, secondo l'Ancestry, Liutgarda spos\u00f2 il figlio del conte di Thurgau, Burcardo I (855/860 \u2013 5 novembre 911), futuro duca di Svevia.\nLiutgarda, nota soprattutto per la sua determinazione e l'ambizione politica, mori pochi anni dopo, il 17 novembre 885.\nFigli.\nLiutgarda a Ludovico diede due figli:\nMentre a Burcardo ne diede tre:"}
{"id": "2866522", "revid": "729019", "url": "https://it.wikipedia.org/wiki?curid=2866522", "title": "Centrale nucleare di Oskarshamn", "text": "La centrale nucleare di Oskarshamn \u00e8 una centrale elettronucleare svedese situata presso la citt\u00e0 di Oskarshamn, nella contea di Kalmar, in Svezia. L'impianto \u00e8 composto da 3 reattori BWR per 2511 MW di potenza netta.\nPotenziamento dell'impianto.\nSi sta provvedendo ad aumentare la potenza del reattore 3 per portarlo ad aumentare la potenza del 21% fino a 1450 MW, questo aumento ha un costo stimato di 180 milioni \u20ac."}
{"id": "2866527", "revid": "287204", "url": "https://it.wikipedia.org/wiki?curid=2866527", "title": "Waldbaum's Hamlet Cup 1993", "text": "Il Waldbaum's Hamlet Cup 1993 \u00e8 stato un torneo di tennis giocato sul cemento. \u00c8 stata la 13\u00aa edizione del torneo, che fa parte della categoria World Series nell'ambito dell'ATP Tour 1993. Si \u00e8 giocato al Hamlet Golf and Country Club di Commack, Long Island, New York negli Stati Uniti dal 23 al 29 agosto 1993.\nCampioni.\nSingolare maschile.\n Marc Rosset ha battuto in finale Michael Chang, 6\u20134, 3\u20136, 6\u20131\nDoppio maschile.\n Marc-Kevin Goellner / David Prinosil hanno battuto in finale Arnaud Boetsch / Olivier Dela\u00eetre, 6\u20137, 7\u20135, 6\u20132"}
{"id": "2866533", "revid": "1442080", "url": "https://it.wikipedia.org/wiki?curid=2866533", "title": "Waldbaum's Hamlet Cup 1993 - Singolare", "text": "Il singolare del Waldbaum's Hamlet Cup 1993 \u00e8 stato un torneo di tennis facente parte dell'ATP Tour.\nPetr Korda era il detentore del titolo, ma ha perso nel 1\u00ba turno contro Arnaud Boetsch.\nMarc Rosset ha battuto in finale 6\u20134, 3\u20136, 6\u20131 Michael Chang."}
{"id": "2866534", "revid": "729019", "url": "https://it.wikipedia.org/wiki?curid=2866534", "title": "Sciarra Colonna", "text": "Biografia.\nFiglio naturale di Fabrizio I Colonna, duca dei Marsi, non se ne conosce il luogo e la data di nascita. Fu uno dei capitani dell'esercito di Carlo V impegnato contro Francesco I: nell'ottobre del 1525 venne respinto da Parma e nel dicembre fu battuto a Casalmaggiore. L'anno dopo occup\u00f2 Cremona.\nNel 1527 partecip\u00f2 al Sacco di Roma, poi saccheggi\u00f2 Monterotondo, impadronendosi anche di beni delle forze imperiali. Morto in agosto Giovanni Maria da Varano, duca di Camerino, appoggi\u00f2 il cognato Rodolfo da Varano, figlio naturale di Giovanni Maria e marito di sua sorella Beatrice, nel suo tentativo di impadronirsi del ducato, occupando la citt\u00e0 a settembre. Trad\u00ec presto Rodolfo, e cerc\u00f2 di diventare duca egli stesso, chiedendo la mano della vedova di Giovanni Maria, Caterina Cybo, ma all'arrivo delle truppe nemiche abbandon\u00f2 l'impresa.\nNel febbraio del 1528 occup\u00f2 L'Aquila al comando di truppe imperiali, ma fu presto battuto dai Francesi. A marzo, essendo morto a Paliano Vespasiano Colonna, marito di Giulia Gonzaga, Sciarra Colonna cerc\u00f2 di impossessarsi dei beni dell'unica erede Isabella, moglie di Luigi Rodomonte Gonzaga, ma fu catturato dalle milizie di Napoleone Orsini. Liberato per l'intervento dello stesso Luigi Gonzaga, nel settembre 1528 fu nominato governatore dell'Aquila per conto di Carlo V, ma la sua politica vessatoria provoc\u00f2 a dicembre la sua destituzione.\nSciarra Colonna, che gi\u00e0 aveva tre figli naturali \u2013 Giovanni, Cecilia e Sara - spos\u00f2 Margherita Chigi quando questa rimase vedova di suo fratello Camillo ed ebbe una figlia di nome Giovanna. Dal 1529 fu ancora impegnato al servizio degli imperiali, e sub\u00ec una grave sconfitta davanti a Perugia.\nS'ignora il luogo e la data della sua morte."}
{"id": "2866535", "revid": "865956", "url": "https://it.wikipedia.org/wiki?curid=2866535", "title": "Fastweb", "text": "Fastweb S.p.A. \u00e8 un'azienda italiana di telecomunicazioni specializzata nella telefonia terrestre e nelle connessioni a banda larga; \u00e8 parte del gruppo delle comunicazioni svizzero Swisscom. In Italia opera nel settore della telefonia mobile sotto la rete WINDTRE e TIM. Il rapporto con quest'ultimo gestore \u00e8 in fase di risoluzione per accordo tra le parti. Lo sviluppo della infrastruttura 5G (in collaborazione con WINDTRE), dovrebbe garantire la copertura capillare dell'Italia entro il 2025.\nPer numero di clienti \u00e8 in Italia il terzo operatore di telefonia fissa (15,2% del mercato al 31/12/2020) dopo TIM e Vodafone Italia. La societ\u00e0 nel 2000 \u00e8 stata quotata presso la Borsa valori di Milano, ma nel 2011 il titolo \u00e8 stato delistato, a seguito dell'offerta pubblica di acquisto promossa da Swisscom.\nStoria.\n1999-2010: nascita e sviluppo.\nL'azienda nasce nel settembre 1999 a Milano con una joint venture tra e.Biscom e la multiutility comunale milanese Aem con il fine di realizzare una rete in fibra ottica che copra il territorio comunale. Nel marzo 2000 la controllante e.Biscom si quota in borsa e raccoglie i fondi necessari per la realizzazione della rete. Successivamente Aem ceder\u00e0 le sue quote a e.Biscom in cambio della propriet\u00e0 di Metroweb che gestisce la rete di fibra ottica spenta in Lombardia e una restante quota sul mercato. Dal 2003 la societ\u00e0 entra a far parte dell'indice S&amp;P Mib e, nel 2004, viene fusa per incorporazione nella controllante che contemporaneamente ne assumer\u00e0 il nome.\nNel maggio 2006 si aggiudica la gara Consip per la telefonia fissa nella Pubblica Amministrazione.\nIl 12 marzo 2007 le azioni sono sospese in attesa di un annuncio: la compagnia telefonica svizzera Swisscom il 22 marzo lancia un'OPA su tutte le azioni in circolazione valorizzando la societ\u00e0 3,7 miliardi di euro. Il maggiore azionista, Silvio Scaglia, ha conferito la sua quota all'offerta il 10 aprile 2007. Il 23 ottobre 2009 il valore delle azioni si era dimezzato con una perdita per Swisscom del 57% in 2 anni e mezzo. Il 15 maggio 2007 l'OPA si chiude con oltre l'80% delle azioni acquisite.\nNel settembre 2008 lancia la propria offerta di telefonia mobile, denominata Fastweb Mobile, utilizzando strutture tecnologiche dell'allora Nokia Siemens Networks, proprie e autonome, e grazie all'accordo raggiunto con 3 Italia nel dicembre 2007.\nDal 2010.\nNel 2010 Swisscom decise di sottoporre, attraverso la propria controllata Swisscom Italia, ai rimanenti azionisti di Fastweb un'offerta pubblica di acquisto per la totalit\u00e0 delle azioni. Attraverso l'acquisizione della totalit\u00e0 delle azioni si mirava a ottenere la revoca del titolo dalla quotazione presso la borsa di Milano assicurandosi cos\u00ec maggiore flessibilit\u00e0 sul piano sia strategico sia operativo. Il 12 novembre 2010 termin\u00f2 l'OPA e Swisscom dichiar\u00f2 che l'operazione si era conclusa con successo. Il 14 febbraio 2011 Swisscom annunci\u00f2 di aver avviato la procedura di obbligo di acquisto delle residue azioni Fastweb. La Procedura Congiunta concordata con Borsa Italiana prevedeva che le richieste di vendita fossero accettate sino al 14 marzo 2011. Il 17 marzo venne pubblicato l'esito dell'operazione e il 18 marzo vennero versati i corrispettivi.\nNel gennaio 2011 Fastweb e Sky Italia siglano un accordo commerciale per combinare l'offerta televisiva via satellite di Sky con i servizi internet a banda larga e telefonia fissa di Fastweb. Nel 2011, Fastweb acquisisce una quota dell'11% di Metroweb, la societ\u00e0 proprietaria della pi\u00f9 grande rete di fibre ottiche di Milano e della Lombardia. A fine anno Swisscom decide di svalutare Fastweb di 1,3 miliardi e annuncia il ridimensionamento del personale di 150 unit\u00e0.\nNel 2012 Fastweb effettua un investimento di 400 milioni di euro per la posa di infrastrutture in fibra ottica. Il 5 novembre 2012 Fastweb chiude il servizio di IPTV. Il 17 aprile 2012 l'azienda comunica la cessione di circa 720 dipendenti, 600 del Call Center verso Visiant Contact, 120 tecnici di rete presso Huawei.\nFornitore di servizi nel sistema pubblico di connettivit\u00e0 (SPC), Fastweb ha gestito una parte della connettivit\u00e0 internet e intranet della pubblica amministrazione italiana in attesa del subentro dei fornitori (Tiscali, BT Italia e Vodafone Italia) aggiudicatari della gara Consip, in virt\u00f9 del contratto stipulato nel 2016. A dicembre 2016 ha stipulato un contratto con Tiscali acquisendo il ramo d'azienda Tiscali Business, che include i clienti \"top\" e il sistema pubblico di connettivit\u00e0 aggiudicato in giugno da Consip, fornendo a Tiscali l'accesso alla propria rete in fibra per i clienti privati domestici e LTE.\nSviluppo della rete.\nDal 1999 Fastweb ha sviluppato una rete nazionale in fibra ottica che si estende per chilometri e raggiunge circa il 50% della popolazione italiana, di cui il 10% attraverso il Fiber to the Home, il collegamento in fibra ottica fino a casa del cliente (2 milioni di case raggiunte) offrendo servizi a banda ultralarga fino a 1000 megabit al secondo.\nNelle zone non coperte dalla sua rete in fibra ottica, Fastweb fornisce connessioni ADSL, ma sempre su doppino, in proprio (copertura ULL) oppure noleggiando all'ingrosso il servizio. Fastweb collega con la propria rete oltre 1200 centrali, distribuite in tutte le regioni e le province italiane, arrivando a pi\u00f9 del 50% della popolazione.\nNel corso degli anni, la connessione ADSL \u00e8 andata progressivamente aumentando in velocit\u00e0 di download fino a 20 mega, restringendo cos\u00ec il divario che vi era fra la fibra ottica e l'ADSL (rimane tuttavia un grande divario per quanto concerne la velocit\u00e0 di upload verso la rete).\n\u00c8 dell'agosto 2007, invece, il piano di espansione approvato dal Consiglio di amministrazione aziendale per la posa di 1000\u00a0km di cavi in fibra ottica per collegare Sardegna, Basilicata e Calabria.\nNel 2008 Fastweb ha annunciato il lancio dei suoi servizi anche su piattaforma satellitare, per coprire anche le zone con un divario digitale. Il servizio si basa sulla piattaforma TooWay di EutelSat.\nFastweb ha annunciato a settembre del 2012 l'espansione della propria rete in fibra per raggiungere, entro il 2014, circa 5,5 milioni di famiglie (ovvero il 20% della popolazione italiana) con velocit\u00e0 di connessione fino a 100 megabit al secondo grazie a una combinazione dell'attuale rete in fibra ottica FTTH (Fiber to The Home) e di tecnologie FTTS (Fiber to the Street Cabinet, detto anche FTTCab). Il piano nazionale prevede una prima fase di sviluppo con il completamento entro il 2014 della copertura delle citt\u00e0 di Roma, Torino, Genova, Venezia, Firenze, Palermo, Trieste, Bari, Bologna, Verona, Ancona, Brescia, Monza, Livorno, Reggio Emilia, Padova, Como, Bergamo e Pisa. La societ\u00e0 investir\u00e0 2 miliardi di euro in innovazione e infrastruttura nel quadriennio 2012-2016.\nFastweb nel novembre del 2012 ha inoltre siglato con Huawei un accordo di cooperazione pluriennale per la ricerca e lo sviluppo di tecnologie avanzate per la banda ultra larga. L'intesa \u00e8 della durata di 5 anni. Il Memorandum of Understanding riguarda la ricerca e l'impiego di tecnologie avanzate e servizi innovativi agli utenti finali nonch\u00e9 la ricerca sulle tecnologie delle reti di nuova generazione su cui si basa il progetto di estensione del NGN (Next Generation Network) di Fastweb.\nA partire dalla fine del 2015 Fastweb ha introdotto un servizio di \"Open-WiFi\" che permette ai propri abbonati di navigare gratuitamente ogni volta che ci si imbatte nel segnale Fastweb. I modem dell'operatore diventano dei punti di accesso Wi-Fi gratuiti e riservati alla community Fastweb, senza alcun limite di utilizzo n\u00e9 nel volume di traffico n\u00e9 nel tempo di connessione. Il servizio \u00e8 stato inizialmente lanciato nelle principali citt\u00e0 italiane (tra cui Milano, Roma, Firenze, Torino, Bologna, Genova, Monza, Livorno) ed oggi conta all'interno della propria rete pi\u00f9 di 500 Comuni (per un totale di 250000 hotspot).\nNel 2016 Fastweb ha annunciato una Joint Venture con Telecom Italia, denominata Flash Fiber, per portare la fibra fino alle abitazioni. Grazie a questo accordo, entro il 2020 Fastweb ha dichiarato che il numero di unit\u00e0 abitative e sedi business coperte dalla propria rete FTTH \u00e8 passato dai 2 milioni iniziali a 5 milioni, cio\u00e8 il 20% della popolazione italiana.\nNel giugno 2019 Fastweb ha annunciato di aver siglato un accordo strategico, di durata decennale, tramite il quale Fastweb si impegna insieme a Wind Tre per lo sviluppo della tecnologia 5G; contemporaneamente, Fastweb fornir\u00e0 a Wind Tre l'accesso \"wholesale\" alla sua rete in fibra ottica in banda ultralarga FTTH e in FTTC.\nA fine 2020 Fastweb lancia la rete Ultra FWA e inoltre con un upgrade tecnologico la velocit\u00e0 di connessione a 2,5 gigabit al secondo su FTTH.\nClienti.\n2,765 milioni di linee fisse totali, al 31 marzo 2021, di cui 2,081 milioni di linee fisse in banda ultralarga.\n2,066 milioni di linee mobili totali, al 31 marzo 2021.\nFastweb Mobile.\nNel settembre 2008 Fastweb lancia la propria offerta di telefonia mobile, denominata Fastweb Mobile, utilizzando strutture tecnologiche di Nokia Networks Technology, proprie e autonome, e grazie all'accordo raggiunto con 3 Italia nel dicembre 2007.\nIl prefisso utilizzato \u00e8 373. L'offerta Fastweb Mobile \u00e8 disponibile sia nella versione ricaricabile sia in quella abbonamento ed \u00e8 rivolta ai privati, ai soggetti con partita IVA e alle imprese con una forte integrazione con le offerte di telefonia fissa del gestore.\nA gennaio 2017 \u00e8 previsto il passaggio dalla rete di 3 Italia a quella di TIM, dove operer\u00e0 come Full MVNO con i nuovi prefissi assegnati dal Ministero dello sviluppo economico: 375-5, 375-6 e 375-7. Assegnato anche un proprio MNC (Mobile Network Code) dedicato (08), al pari di un qualsiasi operatore di rete.\nCon un comunicato stampa del 6 dicembre 2016, la societ\u00e0 annuncia che il passaggio al 4G e 4G Plus di TIM sar\u00e0 completamente gratuito per i clienti Fastweb Mobile. Inoltre, viene annunciata la realizzazione di una rete 5G Ready per servizi di mobile data di ultima generazione con l\u2019obiettivo di raggiungere la popolazione nelle grandi citt\u00e0 entro il 2020 grazie alla tecnologia \"small cells\".\n\u00c8 del 19 settembre 2017 il comunicato Fastweb dove viene annunciato l'accordo con il Comune di Roma per la sperimentazione del 5G nella citt\u00e0, a partire dal 2018. Il giorno successivo viene annunciata la realizzazione di una nuova rete mobile 5G anche nelle citt\u00e0 di Bari e Matera, ma questa volta insieme a TIM e Huawei, con previsione di copertura del 75% del territorio entro la fine del 2018.\nDopo l'annuncio di collaborazione con Wind Tre, avvenuto il 25 giugno 2019, Fastweb Mobile viene avviato lo sviluppo della tecnologia 5G e delle relative infrastrutture.\nIl 30 luglio 2019 Fastweb ottiene la licenza di MNO per sviluppare una rete 5G a partire dal 2020.\nControversie.\nIl 23 febbraio 2010, nell'ambito dell'inchiesta operazione Phuncards-Broker la procura di Roma iscrive nel registro degli indagati alcuni ex manager e Stefano Parisi, amministratore delegato di Fastweb per un giro di false fatturazioni da 2 miliardi di euro che sarebbero state realizzate tra il 2004 e il gennaio 2007 da societ\u00e0 terze con la compiacenza degli ex vertici di Fastweb e Sparkle (azienda interamente controllata da Telecom Italia). Fastweb si difende affermando che \"La vicenda giudiziaria riguarda fatti accaduti anni fa (relativi ai periodi d'esercizio 2005-2006), gi\u00e0 oggetto di contestazione agli allora indagati, e rispetto ai quali la societ\u00e0 si ritiene estranea e parte lesa\". Inoltre Parisi dichiara che la responsabilit\u00e0 del mancato pagamento dell'Iva non \u00e8 di Fastweb. Per evitare il commissariamento della societ\u00e0 richiesto dai PM di Roma, Fastweb dispone una fideiussione di 11 milioni di euro, pari agli utili oggetto di contestazione nell'inchiesta e delibera lo scorporo in una S.r.l. ad hoc delle attivit\u00e0 wholesale. Il 6 aprile 2010 l'amministratore delegato Stefano Parisi si autosospende. Dopo pi\u00f9 di tre anni di dibattimento, nella primavera del 2013 la posizione di Parisi viene archiviata e il 17 ottobre 2013 i giudici della I sezione penale di Roma hanno assolto in primo grado Silvio Scaglia, fondatore di Fastweb e Stefano Mazzitelli, ex a.d. di Telecom Italia Sparkle insieme ad altri cinque imputati per non aver commesso il fatto o perch\u00e9 il fatto non costituisce reato.\nInformazioni societarie.\nNel 2007 Swisscom ha lanciato un'offerta pubblica di acquisto sulle azioni Fastweb acquisendo la maggioranza assoluta. Nel settembre 2010 Swisscom ha acquistato le quote di minoranza dopo aver presentato un'offerta pubblica di acquisto volontaria.\nDati economici e finanziari.\nA febbraio 2013 Fastweb annuncia i risultati finanziari del 2012. La societ\u00e0 ha chiuso l'anno con un fatturato di 1613 milioni rispetto ai 1605 milioni di dicembre 2011 (+0,5%, al netto dei ricavi da hubbing sui quali l'azienda ha avviato una politica di riduzione programmata). Il margine operativo lordo (EBITDA) ha raggiunto 500 milioni, dai 450 milioni del 2011 (al netto di partite straordinarie). La base clienti \u00e8 cresciuta nel corso dell'anno dell'11%, con 172.000 nuovi abbonati, per un totale di clienti a fine 2012."}
{"id": "2866537", "revid": "729019", "url": "https://it.wikipedia.org/wiki?curid=2866537", "title": "Centrale nucleare di Ringhals", "text": "La centrale nucleare di Ringhals \u00e8 una centrale elettronucleare svedese situata presso la citt\u00e0 di Varberg, nella contea di Halland, in Svezia. L'impianto \u00e8 composto da 4 reattori, 3 PWR ed uno BWR per 3605 MW di potenza netta, che fanno di questo impianto il pi\u00f9 potente della Svezia."}
{"id": "2866538", "revid": "124489286", "url": "https://it.wikipedia.org/wiki?curid=2866538", "title": "Gianluca Curti", "text": "Biografia.\nFiglio dell'attrice Leonora Ruffo e del produttore Ermanno Curti, inizia l'attivit\u00e0 di produttore vincendo nel 1991 il premio del pubblico al Giffoni Film Festival con \"Buck ai confini del cielo\", tratto dai racconti di Jack London, alla presenza del protagonista John Savage e del regista Tonino Ricci.\nNel 2001, in collaborazione con la Andy Warhol Foundation di Roma e con Stefano Curti, edita l'opera omnia cinematografica del padre della pop art. La sua opera di recupero, restauro e conservazione di varie pellicole del cinema mondiale ottiene vari riconoscimenti nei festival specializzati del settore.\nDal 1997 al 1999 co-produce il festival \"Cinema e storia\" di San Marino, il cui direttore artistico \u00e8 Carlo Lizzani. Dal 2005 al 2010 produce e dirige il Reggio Calabria Film Fest, rassegna del cinema italiano. Nel 2010 \u00e8 consulente artistico-editoriale del Bellaria Film Festival. \u00c8 amministratore delegato della Minerva Pictures e del gruppo editoriale Minerva-RaroVideo. Da gennaio 2018 a gennaio 2019 \u00e8 portavoce di CNA - Cinema e audiovisivo. A febbraio 2019 \u00e8 stato nominato presidente nazionale.A ottobre 2021 \u00e8 stato eletto presidente nazionale di CNA cinema e audiovisivo.\nFilmografia.\nProduttore.\nBuck ai confini del cielo,regia di Tonino Ricci (1991)\nBuck e il braccialetto magico,regia di Tonino Ricci (1997)\nScarlet Diva,regia di Asia Argento (2000)"}
{"id": "2866539", "revid": "24099", "url": "https://it.wikipedia.org/wiki?curid=2866539", "title": "Cappella del Mercatale", "text": ""}
{"id": "2866543", "revid": "287204", "url": "https://it.wikipedia.org/wiki?curid=2866543", "title": "Suttree", "text": "Suttree \u00e8 un romanzo semi-autobiografico di Cormac McCarthy, pubblicato nel 1979. \"Forse l'opus magnum di McCarthy... con ogni probabilit\u00e0 il suo libro pi\u00f9 esilarante e insopportabilmente triste\": cos\u00ec Stanley Booth definisce \"Suttree\". L'azione si svolge nel 1951 a Knoxville, Tennessee, lungo l'omonimo fiume che attraversa la citt\u00e0. Il narratore segue Cornelius Suttree che, disgustato da una vita di falsi privilegi, si \u00e8 stabilito sulle rive del fiume Tennessee per vivere un'esistenza pi\u00f9 semplice. Il romanzo ha una struttura frammentata, con molti flashback relativi alla famiglia e alla vita precedente. \u00c8 stato paragonato all'Ulysses di James Joyce e a Cannery Row, Vicolo Cannery di John Steinbeck. Il The New York Times Book Review lo ha definito una versione \"dannata\" de Le avventure di Huckleberry Finn di Mark Twain.\nContenuti.\nIl romanzo inizia con Suttree che osserva la polizia mentre recupera il corpo di un suicida dalle acque del fiume Tennessee. Il protagonista vive isolato in una casa galleggiante, piuttosto malconcia, ai margini della societ\u00e0. Per mantenersi ha una piccola barca con cui, sulle correnti del fiume, che ormai conosce come i nativi, pesca pesce gatto, che poi rivende al mercato di Knoxville. Ma Suttree non ha sempre fatto la vita dell'emarginato: era sposato, ha un figlio e una moglie che ha abbandonato, rifiutando una vita agiata che gli veniva garantita dalla ricca famiglia borghese da cui proviene. Intorno a lui si muovono i personaggi pi\u00f9 disparati: nei meandri del fiume troviamo ladri, assassini, derelitti, fattucchiere, puttane, negri e poliziotti dell'America brutale dei primi anni cinquanta. Un mondo segnato dalla miseria, dall'alcool e dalla violenza. Suttree mette in scena la solitudine di un uomo che ha passato il confine, per arrivare in \"Un mondo dentro il mondo. In queste lande straniere [...] che i giusti vedono passando dalle auto e dai treni, dove un'altra vita sogna\"..\nGene Harrogate \u00e8 stato inviato al campo di lavoro per essersi masturbato usando un cocomero di un contadino. (Harrogate viene chiamato il \"fottimelone di mezzanotte.\") Suttree cerca di aiutare Harrogate quando viene rilasciato dal campo di lavoro, ma questo compito si rivela impossibile, perch\u00e9 Harrogate peggiora continuamente la propria situazione: quando scopre che c'\u00e8 una ricompensa per chi consegna i pipistrelli uccisi, decide di utilizzare carne avvelenata lanciandola con la fionda per sterminarli. Fa esplodere a casaccio candelotti di dinamite. Alla fine Suttree si ammala di febbre tifoide e soffre di allucinazioni. Ci\u00f2 si verifica dopo che un suo amico di colore rimane ucciso in uno scontro con la polizia e Harrogate viene arrestato per aver rapinato un negozio, a questo punto Suttree decide di lasciare la citt\u00e0, forse per sempre.\nConsiderazioni.\nKnoxville e il Tennessee sono luoghi che McCarthy conosce bene, per avervi trascorso l'infanzia: la narrazione \u00e8 spesso intricata come la vegetazione che infesta le rive del fiume. Il fraseggio \u00e8 greve e intriso di spossatezza. Una maledizione incombe sui paesaggi e sugli esseri che li popolano. Suttree si muove sfruttando le correnti, attraversando secche e gorghi assassini. Segue la linea di minor resistenza, non riesce a evitare naufragi catastrofici ma riemerge sempre, perch\u00e9, a differenza dei tanti derelitti avidi e violenti, ignoranti e disperati che popolano il ghetto di McAnally, ha una fede individuale e crede. \"Credo che gli ultimi e i primi soffrano allo stesso modo perch\u00e9 non \u00e8 solo nelle tenebre della notte che tutte le anime sono un'anima sola\".\nLa Critica.\nLo scrittore Nelson Algren, ha affermato che il romanzo \u00e8 \"una memorabile commedia americana, inventata da un narratore originale\". Il critico cinematografico Roger Ebert scrisse che, avendo letto tutti i romanzi di McCarthy, considerava \"Suttree\" il suo capolavoro.\n\"Forse l'opus magnum di McCarthy... con ogni probabilit\u00e0 il suo libro pi\u00f9 esilarante e insopportabilmente triste\": cos\u00ec Stanley Booth definisce \"Suttree\".\nScrittori e critici letterari come Anatole Broyard, Jerome Charyn, Guy Davenport, e Shelby Foote si sono espressi molto favorevolmente, seguiti dal \"Times Literary Supplement\" che ha definito il romanzo come \"un racconto Faulkneriano nella sua dolce ironia, con un fascino bizzarro che ricorda Flannery O'Connor\"."}
{"id": "2866546", "revid": "204012", "url": "https://it.wikipedia.org/wiki?curid=2866546", "title": "James L. Kemper", "text": ""}
{"id": "2866547", "revid": "4175", "url": "https://it.wikipedia.org/wiki?curid=2866547", "title": "Motovelodromo Appio", "text": "Il motovelodromo Appio, noto anche come \"Cessati Spiriti\", era un impianto sportivo costruito nel 1910 a Roma nel popolare quartiere Tuscolano; era caratterizzato dal fatto che possedesse una pista sopraelevata di 400 metri adatta ad ospitare gare di ciclismo, motociclismo e motocalcio. Attivo fino alla fine degli anni cinquanta, fu rimpiazzato dal velodromo Olimpico in occasione dei Giochi olimpici del 1960.\nStoria.\nL'impianto sportivo fu costruito presso largo dei Colli Albani nel 1910. Dal 1912 l'impianto ospit\u00f2 l'Audace Roma e, dopo qualche anno, i biancorossi tornarono nel 1923, quando il Comune aveva revocato la concessione alla Rondinella-Parioli. Nel 1926 furono effettuati dei lavori di rifacimento dell'impianto che venne dotato di una rete metallica che separava il pubblico (la capienza era stimata attorno ai posti), dagli atleti. Sotto la Tribuna Centrale erano presenti ampi locali messi a disposizione per spogliatoi, docce e vari uffici. Dopo la nascita dell'Associazione Sportiva Roma nel 1927, lo stadio verr\u00e0 utilizzato dai giallorossi nella stagione 1927-28 ed ospit\u00f2 quindi le prime partite casalinghe della \"Lupa\", tra le quali quella di esordio contro gli ungheresi dell'Ujpest e la prima in campionato contro il Livorno, datata 25 settembre 1927. Seguirono anni d'oro per il Velodromo anche riguardo a eventi ciclistici e motociclistici e, negli anni cinquanta, ospit\u00f2 le partite della Chinotto Neri (poi FEDIT, poi Tevere Roma) che conquist\u00f2 la promozione al Campionato Nazionale di Calcio di Serie C. L'impianto fu rimpiazzato dal velodromo Olimpico nel quartiere Europa, costruito in occasione dei Giochi olimpici del 1960. Oggi l'unica traccia dell'impianto \u00e8 una strada, via del Velodromo, che si trova lungo quello che fu il lato maggiore.\nIl Motovelodromo era raggiungibile dalla stazione Termini nel secondo dopoguerra, usando la linea tranviaria della Stefer, che partiva da via Giolitti e arrivava al capolinea di via dei Cessati Spiriti, a circa 400 metri dall'ingresso dell'impianto sportivo."}
{"id": "2866558", "revid": "1543377", "url": "https://it.wikipedia.org/wiki?curid=2866558", "title": "Centrale nucleare di Fessenheim", "text": "La centrale nucleare di Fessenheim \u00e8 una centrale nucleare francese situata presso la citt\u00e0 di Fessenheim, in Alsazia. La centrale possiede due reattori PWR francesi costruiti dalla Framatome da 880 MW ognuno. L'impianto possiede i due pi\u00f9 vecchi reattori funzionanti in Francia.\nLa centrale sorge presso una centrale idroelettrica fluviale, questo le consente di non dover utilizzare torri di refrigerazione in caso di basso apporto di acqua dal bacino.\nLicenze di funzionamento.\nCome tutti i reattori francesi, ogni 10 anni \u00e8 richiesta una verifica generale per il rilascio di una nuova licenza decennale di funzionamento.\nQuarto decennio.\nA luglio 2011 l'ANS ha stabilito che verr\u00e0 rilasciata una licenza di funzionamento per il primo reattore di ulteriori 10 anni. Questa sar\u00e0 concessa se verr\u00e0 rafforzato il basamento di cemento, da completare entro il 30 giugno 2013; e verranno apportati miglioramenti ai sistemi per la rimozione di potenza residua nel caso di una perdita di funzione di raffreddamento, da completare entro la fine del 2012. Il secondo reattore \u00e8 attualmente sottoposto alle verifiche del terzo decennio di funzionamento. Le modifiche imposte (fra le quali il rinforzo del basamento, aumentato di spessore di 50 cm, sono state completate all'inizio del luglio 2013.\nChiusura.\nLa chiusura completa dell'impianto viene pianificata per il 2020, febbraio per il reattore 1, giugno per il reattore 2. Entro l'estate 2023 avverr\u00e0 l'evacuazione dei combustibili utilizzati, mentre il completo smantellamento \u00e8 previsto entro il 2040. Il rettore 1 viene spento nella notte tra il 21 e il 22 febbraio 2020, mentre il secondo il successivo 30 giugno.\nControversie.\nPoich\u00e9 \u00e8 l'impianto pi\u00f9 vecchio in Francia e contemporaneamente \u00e8 situato vicino al confine con la Germania e la Svizzera, in una zona a pericolo sismico e rischio allagamento, \u00e8 stato uno tra gli impianti pi\u00f9 contestati nelle due nazioni, con associazioni transnazionali della regione ne hanno richiesto a lungo la chiusura.\nLa chiusura dell'impianto ha poi innescato polemiche inerenti la politica energetica francese che potrebbe, almeno nel breve periodo, risultare in un aumento nel consumo di gas per sopperire all'aleatoriet\u00e0 di solare ed eolico (come \u00e8 previsto in Belgio e Germania), dati i ritardi dell'impianto di Flamanville 3."}
{"id": "2866559", "revid": "1718925", "url": "https://it.wikipedia.org/wiki?curid=2866559", "title": "Eco-marathon", "text": "La Eco-marathon \u00e8 una competizione organizzata ogni anno dalla \"Shell\", in cui i partecipanti gareggiano con speciali veicoli costruiti con l'obiettivo di ottenere i pi\u00f9 bassi consumi possibili. La Eco-marathon comprende anche diversi eventi nel Regno Unito, Finlandia, Francia, Paesi Bassi, Giappone e Stati Uniti d'America.\nA questi eventi partecipano diverse tipologie di team, dai semplici entusiasti alle squadre di studenti universitari/liceali fino a grandi case automobilistiche con le loro variet\u00e0 di design.\nAlcuni esempi di primati raggiunti sono una performance di 0.026388 L/100\u00a0km del team francese Microjoule, e l'attuale record mondiale di 0.018572 L/100\u00a0km, raggiunto nel 2005 dal team PAC-Car II.\nPer contrasto, il veicolo diesel per trasporto passeggeri pi\u00f9 efficiente consuma 4L/100 km, ed alcune tra le sportive pi\u00f9 potenti consumano fino a 29L/100\u00a0km.\nStoria.\nLa storia dell'evento comincia circa ottanta anni fa. Nel 1939, un gruppo di ricercatori della Shell di Wood River, Illinois (USA), fecero una scommessa per vedere chi avrebbe guidato la propria auto pi\u00f9 lontano con un solo gallone di benzina. A quel tempo, 21.12 km/L (59.7 mpg-imp; 49.7 mpg-US) era il massimo risultato che si potesse raggiungere.\nAltri successi:\nLe prime competizioni internazionali si tennero in Finlandia - \"Pisaralla Pisimm\u00e4lle\" - (Keimola) nel 1976 e a Mallory Park, nel Regno Unito, nel 1977.\nNel corso degli ultimo 30 anni, l'efficienza nell'utilizzo dei carburanti \u00e8 migliorata drasticamente. La Shell fa notare che \u201cper l'auto vincitrice della Shell Eco-marathon UK sarebbe possibile viaggiare tre volte intorno all'equatore con lo stesso quantitativo di carburante che un Concorde utilizza per raggiungere la fine della pista di decollo.\u201d\nLa competizione.\nLa Eco-marathon ha diverse categorie di competizione: alimentazione fuel cell, alimentazione a celle solari, alimentazione a benzina, gasolio e GPL. Durante la competizione, i veicoli devono mantenere una velocit\u00e0 media di circa 23km/h su una distanza di circa 16km. Il circuito \u00e8 tipicamente un tracciato per competizioni motoristiche.\nPer la competizione europea, vengono utilizzati i circuiti Paul Armagnac a Nogaro, Francia, e l'Eurospeedway di Lausitz, Germania (circuito attuale). Per la competizione inglese, il Rockingham Motor Speedway a Corby. In America, il California Speedway a Fontana. Il carburante \u00e8 misurato con molta attenzione per qualsiasi partecipante. Al termine della prova, la quantit\u00e0 di carburante \u00e8 misurata di nuovo: da questo dato, l'efficienza e il conseguente risultato \u00e8 calcolato.\nLa Eco-marathon comprende anche una serie di regole per creare delle condizioni di sicurezza per lo svolgimento dell'evento. Ad esempio, una regola proibisce l'uso di una valvola EGR, che riduce i gas nocivi per l'ambiente dei motori a combustione interna. La competizione obbliga i partecipanti a usare oli Shell soltanto quando benzina o gasolio sono le fonti di energia.\nPartecipanti.\nI veicoli pi\u00f9 performanti sono quelli progettati per avere un'alta efficienza. Alcuni veicoli utilizzano una tecnica coast/burn con la quale accelerano da 16 a 32\u00a0km/h per poi spegnere il motore e andare avanti per inerzia fin quando la velocit\u00e0 torna a 16\u00a0km/h.\nQuesto processo viene ripetuto e risulta in una velocit\u00e0 media di gara di 24\u00a0km/h. Normalmente i veicoli hanno:\nI veicoli sono progettati appositamente per la competizione e non sono concepiti per un utilizzo comune. I design rappresentano cosa \u00e8 possibile raggiungere con le attuali tecnologie e offrono un'immagine di come potrebbe essere il design delle auto del futuro, basato su un minimo impatto ambientale in un mondo in cui le riserve di petrolio vanno riducendosi. Il lavoro dei partecipanti pu\u00f2 potrebbe dare degli ottimi spunti ai produttori di automobili su come ri-progettare i loro prodotti."}
{"id": "2866563", "revid": "110157", "url": "https://it.wikipedia.org/wiki?curid=2866563", "title": "Atacama Cosmology Telescope", "text": "Il telescopio Atacama Cosmology (Atacama Cosmology Telescope, abbreviato ACT) \u00e8 un telescopio da 6 metri situato sul \u00abCerro Toco\u00bb nel deserto Atacama, nel nord del Cile.\n\u00c8 stato progettato per realizzare immagini del cielo in alta risoluzione nella gamma delle microonde, allo scopo di studiare la radiazione cosmica di fondo a microonde. Situato ad un'altitudine di 5.190 metri \u00e8 uno dei telescopi terrestri permanenti pi\u00f9 alti del mondo.\nCostruito nella primavera del 2007, inizi\u00f2 a funzionare il 22 ottobre con la camera a microsensori millimetrici (MBAC) e ha completato la sua prima stagione di osservazioni nel dicembre 2007; ha cominciato la seconda stagione nel giugno 2008. Il progetto \u00e8 una collaborazione tra la Princeton University, University of Pennsylvania, NASA/GSFC, University of British Columbia, NIST, Pontificia Universidad Cat\u00f3lica de Chile, universit\u00e0 di KwaZulu-Natal, Cardiff University, Rutgers University, University of Pittsburgh, Columbia University, Haverford College, INAOE, LLNL, NASA/JPL, University of Toronto, universit\u00e0 di Citt\u00e0 del Capo, universit\u00e0 del Massachusetts e CUNY.\nProgetto ed ubicazione.\nL'ACT \u00e8 un telescopio gregoriano con uno specchio primario da sei metri e uno secondario da due metri; entrambi gli specchi sono segmentati, consistendo di 71 pannelli d'alluminio primari e 11 secondari.\nA differenza della maggior parte dei telescopi che seguono la rotazione del cielo durante l'osservazione, ACT osserva una striscia di cielo, tipicamente larga cinque gradi, scansionando avanti e indietro nell'azimuth al tasso di due gradi al secondo.\nLa parte rotante del telescopio pesa circa 32 tonnellate, ci\u00f2 ha creato una sfida ingegneristica notevole. Uno schermo attorno al telescopio minimizza la contaminazione della radiazione a microonde emessa dal suolo.\nNel programma corrente di esplorazione, l'ACT mapper\u00e0 circa 200 gradi quadrati di cielo.\nDato che il vapore acqueo atmosferico emette radiazioni a microonde che alterano le misure della radiazione cosmica di fondo, il telescopio beneficia della sua posizione ad alta quota, luogo secco, sulle Ande, nel deserto Atacama."}
{"id": "2866579", "revid": "161273", "url": "https://it.wikipedia.org/wiki?curid=2866579", "title": "Propulsore elettrico per uso spaziale", "text": ""}
{"id": "2866580", "revid": "161273", "url": "https://it.wikipedia.org/wiki?curid=2866580", "title": "Motore elettrico per uso spaziale", "text": ""}
{"id": "2866581", "revid": "729019", "url": "https://it.wikipedia.org/wiki?curid=2866581", "title": "Frederick William Mackey Holliday", "text": "Biografia.\nFu il trentottesimo governatore della Virginia. Figlio di R.J. e Mary Catherine Taylor Holliday. Studi\u00f2 al Winchester Academy e all'universit\u00e0 di Yale.\nDurante la battaglia di Cedar Mountain venne ferito al braccio destro che venne amputato. Alla sua morte il corpo venne sepolto al Mount Hebron Cemetery in Winchester."}
{"id": "2866583", "revid": "161273", "url": "https://it.wikipedia.org/wiki?curid=2866583", "title": "Propulsore elettrico", "text": ""}
{"id": "2866587", "revid": "838137", "url": "https://it.wikipedia.org/wiki?curid=2866587", "title": "Waldbaum's Hamlet Cup 1993 - Doppio", "text": "Il doppio del Waldbaum's Hamlet Cup 1993 \u00e8 stato un torneo di tennis facente parte dell'ATP Tour.\nFrancisco Montana e Greg Van Emburgh erano i detentori del titolo, ma quest'anno non hanno partecipato.\nMarc-Kevin Goellner e David Prinosil hanno battuto in finale 6\u20137, 7\u20135, 6\u20132 Arnaud Boetsch e Olivier Dela\u00eetre."}
{"id": "2866588", "revid": "112421522", "url": "https://it.wikipedia.org/wiki?curid=2866588", "title": "La sedicesima luna", "text": "La sedicesima luna (\"Beautiful Creatures\") \u00e8 un romanzo dark fantasy del 2009 scritto dal duo formato da Kami Garcia e Margaret Stohl. \u00c8 il primo della serie \"The Caster Chronicles\", composta da 4 libri pi\u00f9 un e-book.\nPubblicato negli Stati Uniti nel dicembre 2009, \u00e8 stato tradotto in Italiano nel 2010. Ha avuto una trasposizione cinematografica nel 2013 con il film \"Beautiful Creatures - La sedicesima luna\".\nIl libro \u00e8 narrato in prima persona da Ethan, il protagonista della storia, che narra di come ha incontrato Lena, la ragazza dei suoi sogni (in tutti i sensi) e delle difficolt\u00e0 di stare insieme.\n\u00c8 ambientato nella cittadina di Gatlin, nella Carolina del Sud, dove tutti i cittadini odiano i forestieri e dove sono tutti ossessionati dalla Guerra civile, nota nella cittadina come \"Guerra d'Aggressione Nordista\". L'arco narrativo del tempo parte dal primo giorno di scuola di Ethan, il 2 settembre, fino al giorno dopo il compleanno di Lena, il 12 febbraio.\nIl secondo libro della saga \u00e8 uscito il 26 ottobre 2010 negli Stati Uniti con il titolo \"Beautiful Darkness\", in Italia pubblicato il 31 marzo 2011 con il titolo \"La diciassettesima luna\". Il 3 aprile 2012 \u00e8 uscito il terzo libro della saga, ovvero \"La diciottesima luna\" (\"Beautiful Chaos\").\nTrama.\nEthan Wate \u00e8 un normale ragazzo che abita in una normale (e noiosa) citt\u00e0, da cui vuole scappare non appena avr\u00e0 finito la scuola superiore. Durante le sue notti viene tormentato da strani sogni che hanno per protagonista una bellissima e altrettanto misteriosa ragazza. Al contempo comincia ad ascoltare una strana canzone intitolata Sedici Lune che per lui si dimostra un altro mistero da svelare. Un giorno si trova davanti a Lena Duchannes, una ragazza appena arrivata in citt\u00e0, nipote di Macon Ravenwood (il vecchio eremita pazzo che abita ai confini della citt\u00e0): fino a qui nulla di strano, a parte il fatto che la ragazza \u00e8 la protagonista dei suoi sogni.\nLena per\u00f2 \u00e8 troppo diversa dai suoi compagni. Lena \u00e8 difatti, una maga con poteri straordinari che dovr\u00e0 reclamare se stessa, cio\u00e8 scegliere se essere una maga della Luce o delle Tenebre, il giorno del suo sedicesimo compleanno. L'unico che sembra comprenderla \u00e8 proprio Ethan, che, assecondando la strana connessione che li lega, se ne innamora.\nDurante una lezione, Lena, arrabbiata per le prese in giro dei compagni, fa esplodere una finestra e scappa dalla classe, rincorsa poco dopo da Ethan, che la raggiunge a Ravenwood e cerca di consolarla. Proprio mentre stanno parlando, Ethan trova uno strano medaglione con incise le iniziali GKD ed ECW. Toccandolo, Ethan e Lena vengono trasportati in una visione che mostra loro Genevieve, un'antenata di Lena vissuta durante la Guerra civile, che cerca di raggiungere Greenbrier per avvisare i suoi compaesani del pericolo imminente: i soldati dell'Unione, infatti, stavano radendo al suolo ogni cittadina che incontravano sul loro cammino, ma presto Genevieve scopre che \u00e8 troppo tardi, che l'Unione \u00e8 gi\u00e0 passata.\nDopo la visione, Ethan decide di parlarne prima con Amma, colei che lo ha cresciuto e che \u00e8 una potente cartomante, che, non appena il ragazzo tira fuori il medaglione, sparge sali per tutta la casa, e gli ordina di seppellirlo di nuovo, dopo averlo messo in un sacchettino pieno di polveri magiche. Ethan finge di seppellirlo, ma decide di tenerlo e di mostrarlo a Macon, lo zio di Lena.\nFacendo finta di portare a Lena i compiti dati un giorno in cui era assente, Ethan riesce a farsi invitare dallo stesso Macon Ravenwood nella casa, e parla del medaglione, ma lui, con molto garbo, lo caccia di casa. Durante quell'incontro, Ethan scopre che Macon conosceva Lila, sua madre, anche se afferma di conoscerla \"solo tramite i suoi testi\". Dopo quella serata, durante la notte, Lena si presenta da Ethan, e gli rivela di essere una Caster, una maga, discendente da un'antica famiglia di maghi, e che il suo talento \u00e8 quello di controllare gli elementi, \u00e8 una Naturale. Passano la notte a parlare o, pi\u00f9 precisamente, Lena spiega a Ethan quello che sa fare.\nNei giorni seguenti, Ethan parla con Lena attraverso il Metapensiero, ovvero ognuno sente i pensieri dell'altro.\nNel frattempo, Ethan scopre che le iniziali ECW sono di Ethan Carter Wate, suo antenato Confederato che venne tolto dall'albero genealogico di famiglia perch\u00e9 disertore. Ethan e Lena sospettano poi, tramite una visione, che Ethan Carter mor\u00ec a causa di una pallottola sparata da un soldato dell'Unione.\nCos\u00ec, per comprendere gli strani sogni e tutto ci\u00f2 che gli capita, Ethan e Lena si rivolgono a Marian, la bibliotecaria della citt\u00e0, a cui mostrano una delle visioni. Cos\u00ec, scoprono che Ethan Carter mor\u00ec a causa di una pallottola sparata probabilmente da suoi ex compagni, mentre trascinavano via Genevieve, entrata nella sua casa per cercare qualcuno ancora vivo, prendendo il Libro delle Lune per poter salvare Ethan Carter.\nA seguito di quella visione, Ethan e Lena capiscono che hanno bisogno del Libro delle Lune, se vogliono riuscire a salvare Lena. Marian, che dice loro di essere la Bibliotecaria della Domus Lunae Libri, decide di portarli laggi\u00f9, nel giorno in cui sarebbe stata aperta.\nMentre aspettano il giorno in cui la Domus sar\u00e0 aperta, giunge Halloween, giorno molto potente per la magia. Ethan decide di passare la serata a guardare film di paura, e si risveglia improvvisamente per la voce di Lena che, nella sua testa, chiede il suo aiuto. Ethan si precipita a Ravenwood, e trova la famiglia di Lena in cerchio intorno a lei, che \u00e8 riversa su una specie di letto di pietra, mentre Macon e gli altri recitano in latino una litania che Ethan non conosce. Quindi si lancia su Lena, e riesce a salvarla da colei che scopre poco dopo essere Sarafine, una maga delle Tenebre, prima di addormentarsi. Si risveglia il mattino dopo in camera di Lena, e con lei parlano ancora della magia, e scopre cos\u00ec che la litania che stavano recitando i parenti di Lena \u00e8 il Cerchio Sanguinis, il Cerchio di Sangue, che serve a vincolare la casa e Lena in modo che nessuna maga o mago delle Tenebre possa penetrarvi. Inoltre, parlano del fatto che Ethan potrebbe in qualche modo avere dei poteri, poich\u00e9 sembra che riesca a proteggere Lena.\nDopo Halloween, le cose proseguono sempre allo stesso modo, quasi fino al giorno del Ringraziamento.\nDurante il Ringraziamento, Amma, che ferma il tempo con l'aiuto dei Grandi, i suoi antenati, spiega a Lena che Sarafine \u00e8 sua madre ed \u00e8 la maga delle Tenebre pi\u00f9 nera che esista attualmente. Lena, quindi, finita la cena, corre a casa per chiedere spiegazioni allo zio, ma non scopre pi\u00f9 di quanto Amma gli ha detto.\nIl giorno dopo il Ringraziamento, Marian porta Ethan e Lena alla Domus, posta sotto la sede del DAR.\nSi scopre tramite altre visioni che Genevieve lanci\u00f2 una maledizione sulla famiglia Duchannes tentando di salvare con il libro delle Lune il suo amato Ethan Carter Wate, senza riuscirci, e il prezzo da pagare per usare la magia nera era il passaggio dalla luce alle tenebre senza potersi opporre. Genevieve diventa cos\u00ec una maga del male e non solo: tutti i discendenti della sua famiglia non potranno scegliere da che lato schierarsi: il futuro del mago o della strega verr\u00e0 deciso dalle fasi lunari presenti nella notte del sedicesimo compleanno. \u00c8 quindi questo il destino che spetta a Lena, che teme di dover passare alle tenebre.\nAlla fine del libro, Sarafine si presenta per rapire Lena. La strega si \u00e8 alleata con Hunting Ravenwood, fratello di Macon, per trascinare Lena nelle Tenebre e intrappola Ethan e Link.\nSi scopre che Ridley \u00e8 dalla parte di Sarafine e che anche Larkin \u00e8 un mago delle Tenebre. Macon Ravenwoon giunge sulla scena per proteggere la nipote e si scontra con suo fratello che lo ferisce gravemente. Ethan, d'un tratto libero dall'incantesimo di Sarafine, va a chiedere aiuto a zia Del (zia di Lena e sorellastra di Macon, nonch\u00e9 sorella di Sarafine), Gramma (nonna di Lena), Arelia (madre di Macon e Hunting), Reece e Ryan (sorelle di Ridley e Larking, figlie di Del). Non appena torna sulla scena, per\u00f2, Sarafine pugnala Ethan e Lena, disperata, recupera il Libro delle Lune e assieme ad Amma compie lo stesso incantesimo che la sua antenata Genevieve aveva usato su Ethan Carter. Sembra che l'incantesimo non abbia richiesto il suo prezzo. Ethan \u00e8 vivo, ma sfortunatamente si scopre che al posto della vita di Ethan, il Libro ha preso la vita di Macon Ravenwood. Il libro si conclude con i preparativi del funerale di Macon Ravenwood e con Ethan che trova nel suo iPod una nuova canzone: Diciassette Lune.\nAdattamento cinematografico.\nNel febbraio 2013 \u00e8 uscito il film della \"Beautiful Creatures - La sedicesima luna\", scritto e diretto da Richard LaGravenese, con protagonisti Alice Englert e Alden Ehrenreich nei ruoli di Lena ed Ethan."}
{"id": "2866589", "revid": "729019", "url": "https://it.wikipedia.org/wiki?curid=2866589", "title": "Centrale nucleare di Gravelines", "text": "La centrale nucleare di Gravelines \u00e8 una centrale nucleare francese situata presso la citt\u00e0 di Gravelines, nel Nord-Passo di Calais. La centrale possiede 6 reattori PWR francesi costruiti dalla Framatome da 910 MW ognuno. Questi fanno dell'impianto il pi\u00f9 potente della Francia ed uno dei pi\u00f9 potenti al mondo.\nRecord.\nA settembre 2010 l'impianto ha raggiunto la produzione totale di 1000 TWh prodotti in 30 anni di funzionamento, questo \u00e8 il primo impianto al mondo a raggiungere questo traguardo."}
{"id": "2866594", "revid": "204012", "url": "https://it.wikipedia.org/wiki?curid=2866594", "title": "Frederick W. M. Holliday", "text": ""}
{"id": "2866597", "revid": "767487", "url": "https://it.wikipedia.org/wiki?curid=2866597", "title": "Schenectady Open 1993", "text": "Lo Schenectady Open 1993 \u00e8 stato un torneo di tennis giocato sul cemento. \u00c8 stata la 7\u00aa edizione del torneo, che fa parte della categoria World Series nell'ambito dell'ATP Tour 1993 e della categoria Tier III nell'ambito del WTA Tour 1993. Si \u00e8 giocato a Schenectady negli Stati Uniti dal 23 al 30 agosto 1993.\nCampioni.\nSingolare maschile.\n Thomas Enqvist ha battuto in finale Brett Steven 4\u20136, 6\u20133, 7\u20136 (7\u20130)\nDoppio maschile.\n Bernd Karbacher / Andrej Ol'chovskij hanno battuto in finale Byron Black / Brett Steven 2\u20136, 7\u20136, 6\u20131\nSingolare femminile.\n Larisa Neiland ha battuto in finale Natal'ja Medvedeva 6-3, 7-5\nDoppio femminile.\n Rachel McQuillan / Claudia Porwik hanno battuto in finale Florencia Labat / Barbara Rittner 4-6, 6-4, 6-2"}
{"id": "2866599", "revid": "767487", "url": "https://it.wikipedia.org/wiki?curid=2866599", "title": "Erik Almgren", "text": "Carriera.\nAlmgren gioc\u00f2 nell'AIK come centrocampista mentre con la Nazionale svedese disput\u00f2 il mondiale 1938.\nSuccessivamente, ebbe anche una breve esperienza come allenatore."}
{"id": "2866600", "revid": "767487", "url": "https://it.wikipedia.org/wiki?curid=2866600", "title": "Athens Open 1993", "text": "L'Athens Open 1993 \u00e8 stato un torneo di tennis giocato sulla terra battuta. \u00c8 stata l'8\u00aa edizione del torneo, che fa parte della categoria World Series nell'ambito dell'ATP Tour 1993. Si \u00e8 giocato ad Atene in Grecia dal 4 all'11 ottobre 1993.\nCampioni.\nSingolare maschile.\n Jordi Arrese ha battuto in finale Alberto Berasategui 6\u20134, 3\u20136, 6\u20133\nDoppio maschile.\n Horacio de la Pe\u00f1a / Jorge Lozano hanno battuto in finale Royce Deppe / John Sullivan 3\u20136, 6\u20131, 6\u20132"}
{"id": "2866608", "revid": "30445", "url": "https://it.wikipedia.org/wiki?curid=2866608", "title": "Pueblo di Acoma", "text": ""}
{"id": "2866609", "revid": "30445", "url": "https://it.wikipedia.org/wiki?curid=2866609", "title": "Pueblo di Cochiti", "text": ""}
{"id": "2866611", "revid": "30445", "url": "https://it.wikipedia.org/wiki?curid=2866611", "title": "Pueblo di Laguna", "text": ""}
{"id": "2866612", "revid": "2091899", "url": "https://it.wikipedia.org/wiki?curid=2866612", "title": "Tel Aviv Open 1993", "text": "Il Tel Aviv Open 1993 \u00e8 stato un torneo di tennis giocato sul cemento. \u00c8 stata la 14\u00aa edizione del torneo, che fa parte della categoria World Series nell'ambito dell'ATP Tour 1993. Si \u00e8 giocato al Israel Tennis Centers di Ramat HaSharon vicino a Tel Aviv in Israele dall'11 al 17 ottobre 1993.\nCampioni.\nSingolare maschile.\n Stefano Pescosolido ha battuto in finale Amos Mansdorf 7\u20136 (7\u20135), 7\u20135\nDoppio maschile.\n Sergio Casal / Emilio S\u00e1nchez hanno battuto in finale Mike Bauer / David Rikl 6\u20134, 6\u20134"}
{"id": "2866613", "revid": "30445", "url": "https://it.wikipedia.org/wiki?curid=2866613", "title": "Pueblo di San Felipe", "text": ""}
{"id": "2866617", "revid": "729019", "url": "https://it.wikipedia.org/wiki?curid=2866617", "title": "Centrale nucleare di Paks", "text": "La centrale nucleare di Paks \u00e8 l'unica centrale nucleare ungherese situata 5 chilometri dalla citt\u00e0 di Paks, in direzione sud-est, nella Provincia di Tolna. Cio\u00e8 inversa della direzione del vento dominante. La centrale possiede 4 reattori sovietici VVER-440 per 1889 MW complessivi. Questo unico impianto produce oltre il 53,6% (anno 2014) di tutta la produzione dell'elettricit\u00e0 ungherese. Lavora da centrale per il carico base; nel 2015 produceva il 36,2% dell'esigenza e il 52,7% della produzione nazionale. \u00c8 la centrale pi\u00f9 importante del Paese non avendo l'Ungheria importanti centrali da fonti rinnovabile, ma solo centrali a gas naturale e a carbone.\nSecondo la prima progettazione, i reattori sarebbero dovuti chiudere dal 2012 al 2017, dopo trent'anni di funzionamento, ma con gli aggiornamenti dei sistemi \u00e8 stata concessa una proroga di 20 anni.\nPer far fronte al futuro fabbisogno energetico dell'Ungheria, sono in progetto due nuovi reattori russi VVER1200 da 1200 MW per il dopo 2026 e 2028 con un finanziamento di credito a lungo termine dallo Stato russo."}
{"id": "2866619", "revid": "30445", "url": "https://it.wikipedia.org/wiki?curid=2866619", "title": "Pueblo di Santa Ana", "text": ""}
{"id": "2866623", "revid": "339392", "url": "https://it.wikipedia.org/wiki?curid=2866623", "title": "Pueblo di Santo Domingo", "text": ""}
{"id": "2866625", "revid": "30445", "url": "https://it.wikipedia.org/wiki?curid=2866625", "title": "Pueblo di Zia", "text": ""}
{"id": "2866632", "revid": "33528", "url": "https://it.wikipedia.org/wiki?curid=2866632", "title": "Radbot d'Asburgo", "text": ""}
{"id": "2866636", "revid": "316716", "url": "https://it.wikipedia.org/wiki?curid=2866636", "title": "Mechagodzilla", "text": " \u00e8 il nome di un mecha/cyborg che appare in diversi film della serie su Godzilla. Il suo debutto cinematografico avvenne nel 1974 nella pellicola, \"Godzilla contro i robot\", nel ruolo di un nemico extraterrestre di Godzilla. Nei film seguenti, il personaggio fu rivisto quale arma di origine terrestre creata per difendere il Giappone, sempre da Godzilla. In tutte le sue incarnazioni, MechaGodzilla viene raffigurato come un doppelg\u00e4nger robotico e arcinemico di Godzilla, provvisto di un vasto arsenale di armi.\nIl personaggio \u00e8 fra i pi\u00f9 popolari della serie di Godzilla. \"The Times\" gli assegn\u00f2 il 15\u00ba posto nella lista dei 50 miglior robot del cinema, WatchMojo lo pose al 2\u00ba posto della lista dei 10 miglior nemici di Godzilla, mentre la rivista \"Complex\" gli assegn\u00f2 il 6\u00ba posto tra i 15 kaij\u016b pi\u00f9 efferati. \"IGN\" gli assegn\u00f2 il 4\u00ba posto nella sua lista dei 10 miglior mostri del cinema giapponese.\nStoria cinematografica.\nQuesto mecha/cyborg venne ideato nel 1974 come un nemico pi\u00f9 forte dei suoi predecessori, Gigan e Megalon, i cui film furono considerati alla stregua di \"disastri creativi\". Secondo il produttore cinematografico giapponese, Tomoyuki Tanaka, Mechagodzilla fu ispirato, sia da Mechani-Kong, un Kong-robot del precedente film della Toho, \"King Kong - Il gigante della foresta\", che si rifaceva all'animazione del genere mecha, in quanto a quei tempi godeva di grande popolarit\u00e0, come nel caso di \"Mazinga Z.\" La decisione fu facilitata dal direttore degli effetti speciali Teruyoshi Nakano, che sostenne che un mostro meccanico sarebbe stato pi\u00f9 economico da creare rispetto agli animali mutanti dei film precedenti. Con il successo di \"Godzilla contro i robot\", il personaggio riapparse nel 1975, nel film, \"Distruggete Kong! La Terra \u00e8 in pericolo!\". La sceneggiatura venne ispirata da uno scritto realizzato dalla scrittrice, Yukiko Takayama, risultata vincitrice ad un concorso di \"story-writing\". La sceneggiatura confermava il tono cupo e deprimente inaugurato dal film precedente grazie all'aggiunta di una trama secondaria in cui il robot viene collegato ciberneticamente a una ragazza. Il design di Mechagodzilla fu mantenuto pi\u00f9 o meno identico, ma fu reso pi\u00f9 snello ed angolare, inoltre vennero aggiunte sfumature pi\u00f9 scure ed una insegna sulle braccia sulle quali era scritto \"MG2\". L'abbozzo originale del film avrebbe mostrato la distruzione totale di Tokyo da parte del robot, ma il livello di carneficina fu ridotto a causa del budget proibitivo.\nMechagodzilla fu resuscitato nel 1993 nel film, \"Gojira VS Mekagojira\", grazie al successo di \"Godzilla contro Mothra\" e la popolarit\u00e0 della gigantesca falena che incoraggiarono la Toho a reintrodurre personaggi gi\u00e0 familiari al pubblico invece di inventarne di nuovi. Il nuovo Mechagodzilla inizialmente venne chiamato, \"Berserk\", e concepito come una creatura organica che si sarebbe ribellata ai suoi creatori, dopo essere stata infettata da un virus informatico che l'avrebbe resa autoconsapevole. Berserk avrebbe avuto la capacit\u00e0 di assorbire elementi meccanici, fino al punto di rigenerarsi in una massa di cavi e metallo, ma questo particolare narrativo venne scartato durante la fase di pre-produzione. Dal momento che Mechagodzilla doveva essere raffigurato come un'arma militare, esclusivamente di origini terrestri, fu ridisegnato con un fisico pi\u00f9 liscio e aerodinamico. Venne interpretato dall'attore Wataru Fukuda, che indoss\u00f2 un costume che consisteva di vari elementi separati come un'armatura a piastre. Il direttore degli effetti speciali Koichi Kawakita inizialmente voleva dare al mostro la capacit\u00e0 di separarsi in due unit\u00e0; una aerea, ed una terrestre, ma l'idea fu scartata e rimpiazzata con la nave da guerra volante Garuda. Il film fu inserito nel programma infantile, \"Adventure Godzilla-land\", dove venne mostrato Mechagodzilla e Godzilla nei panni di due anchorman rivali nell'atto di recitare un reportage sugli eventi del film. Akira Ifukube compose un tema musicale per il personaggio, simile ad una lenta marcia militare con forti percussioni forte, basata su una scala pentatonica.\nLa sua successiva apparizione avvenne nel 2002 in \"Gojira \u00d7 Mekagojira\". La decisione di incorporarlo nella serie Millennium fu presa dal produttore Sh\u014dgo Tomiyama, che forn\u00ec l'abbozzo di una possibile trama al regista Masaaki Tezuka. Tezuka incaric\u00f2 il suo staff di eseguire delle ricerche sulla cibernetica e l'ingegneria genetica per rendere il personaggio scientificamente plausibile. Inizialmente, Tezuka voleva che Mechagodzilla fosse molto pi\u00f9 agile di quanto si osserva nella versione finale del film; immaginava infatti che il personaggio diventasse gradualmente pi\u00f9 rapido con la progressiva perdita di equipaggiamento strappata via da Godzilla. Questa versione era incapace di volare da sola, per cui fu deliberatamente raffigurata aerotrasportata, in quanto, secondo Tezuka era illogico per un robot cos\u00ec grande sprecare energia in quel modo. Quando fu chiesto perch\u00e9 non scelse di colorare Mechagodzilla nello stile del camuffamento militare, Tezuka rispose \"Mechagodzilla non ha bisogno di nascondersi\". Tezuka aveva progettato di far morire, alla fine del film, sia Godzilla che Mechagodzilla, ma fu costretto a cambiare idea sotto le pressioni dei manager della Toho, che sentivano che ci\u00f2 sarebbe stato un finale troppo cupo e deprimente per un film che avrebbe dovuto essere proiettato per capodanno.\nNel sequel del 2003, \"Gojira \u00d7 Mothra \u00d7 Mekagojira - T\u014dky\u014d SOS\", l'artista Shinichi Wakasa ridisegn\u00f2 il personaggio in modo che apparisse pi\u00f9 consumato del suo predecessore. Furono effettuati diversi \"maquillage\", alla testa, al torace e alle braccia, allo scopo di rendere il design meno eroico e pi\u00f9 meccanico. Il suo jet-pack fu rimpicciolito e rivolto in gi\u00f9, mentre la testa venne rimpicciolita. Siccome i cannoni montati sulle spalle erano considerati poco sofisticati a causa della loro forma rettangolare, il direttore degli effetti speciali \"Eiichi Asada\" li rese pi\u00f9 pentagonali, mentre i fucili situati sulle braccia furono ingranditi.\nSh\u014dwa (1974-1975).\nIn \"Godzilla contro i robot\", Mechagodzilla viene creato da un gruppo di alieni dalle fattezze scimmiesche, noti come Simians, che intendevano conquistare la Terra prima che il loro pianeta venisse risucchiato da un buco nero. Mechagodzilla si reca a Okinawa camuffato da Godzilla scontrandosi con Angilas, ferendolo gravemente. Godzilla fa la sua apparizione e smaschera Mechagodzilla, costringendolo a rivelare la sua vera forma robotica. Lo scontro iniziale finisce in pareggio, ma il robot viene finalmente sconfitto dagli sforzi congiunti di Godzilla e re Sisar.\nNel film, \"Distruggete Kong! La Terra \u00e8 in pericolo!\", Mechagodzilla viene ricostruito dagli Simians con l'aiuto dello scienziato pazzo Shinzo Mafune. Il robot venne modificato con cellule cerebrali umane, e i suoi circuiti di controllo integrati nel corpo in Katsura Mafune, figlia dello scienziato. Mechagodzilla si allea con il dinosauro marino \"Titano Kong\", controllato da Shinzo. Bench\u00e9 il secondo Mechagodzilla si dimostri immune alla decapitazione (la tattica usata da Godzilla nel loro ultimo scontro), il robot viene disattivato quando Katsura si suicida, permettendo a Godzilla di usare il suo raggio atomico per distruggerlo definitivamente.\nHeisei (1993).\nNella pellicola, \"Gojira VS Mekagojira\", Mechagodzilla viene costruito dall'Onu usando la tecnologia futuristica estratta dai resti dal \"kaij\u016b\", Mecha-King Ghidorah. Mechagodzilla riesce a sopraffare Godzilla a Kyoto, ma rimane gravemente danneggiato nello scontro. Viene poi riparato e fuso con la nave da guerra volante Garuda, acquisendo una maggiore capacit\u00e1 di manovra. Successivamente si scontra con Rodan e Godzilla. Il robot ferisce mortalmente il primo e paralizza il secondo, danneggiando il suo cervello secondario, responsabile del movimento. Rodan morente sacrifica la sua energia a Godzilla il quale, rinvigorito e furioso, sconfigge l'avversario con un raggio spirale atomico. In \"Gojira tai Sup\u0113suGojira\", viene rivelato che i resti di Mechagodzilla furono recuperati ed utilizzati per creare l'automa M.O.G.U.E.R.A..\nMillennium (2002-2003).\nL'incarnazione Millennium, () appare in due film: \"Gojira \u00d7 Mekagojira\" e \"Gojira \u00d7 Mothra \u00d7 Mekagojira - T\u014dky\u014d SOS\". Nel primo, dopo l'avvistamento di un secondo Godzilla nel 1999, l'esercito Giapponese crea un Mechagodzilla utilizzando lo scheletro del primo Godzilla deceduto nel 1954. Durante la sua prima battaglia con Godzilla, le memorie genetiche di Kiryu vengono svegliate, iniziando a devastare Tokyo, fino a che non esaurisce l'energia. Durante la sua seconda lotta contro il re dei mostri, Kiryu costringe Godzilla a ritirarsi dopo averlo colpito col suo \"Absolute Zero Cannon\".\nIn \"Gojira \u00d7 Mothra \u00d7 Mekagojira - T\u014dky\u014d SOS\", le fate Shobijin avvertono il governo Giapponese che Mothra si offre come guardiana del Giappone al posto di Kiryu e ne chiede lo smantellamento, perch\u00e9 considera l'esistenza del cyborg un abominio. L'offerta viene rifiutata, dato che Kiryu fu in parte creato per difendere il Giappone da un eventuale attacco da parte di Mothra. Quando Godzilla riappare, Kiryu e Mothra uniscono le loro forze contro l'avversario. Mothra rimane uccisa nello scontro, ma Kiryu riesce a uscire comunque vincitore, grazie all'aiuto delle larve di Mothra, le quali, appena si erano schiuse, intrappolano Godzilla in una crisalide che il cyborg trasporta nell'oceano.\nReady Player One.\nNel film \"Ready Player One\" (2017) Mechagodzilla compare come antagonista terziario. Verr\u00e0 usato dall'avatar di Nolan Sorrento per impedire a \"Gli altissimi 5\" di prendere la Chiave di Cristallo. Combatter\u00e0 contro il Gigante di Ferro, danneggiandolo gravemente, e contro Gundam, che verr\u00e0 polverizzato dal suo raggio atomico, per poi combattere nuovamente contro il Gigante di Ferro, che lo distrugge lanciandogli una granata in un occhio.\nMonsterverse (2021).\nNel film \"Godzilla vs. Kong\", Mechagodzilla \u00e8 la creazione di Apex Cybernetics, una compagnia di tecnologia col compito di risolvere il \"problema dei Titani\". Pilotato telepaticamente grazie all'utilizzo del sistema neurale ricavato dalla carcassa di King Ghidorah, il mecha \u00e8 inizialmente incapace di lottare per periodi prolungati a causa dell'enorme quantit\u00e0 d'energia richiesta per attivarlo. Una volta ottenuto una fonte energetica dalla Terra cava, la coscienza di King Ghidorah ha il sopravvento sul pilota, e tenta di uccidere Godzilla a Hong Kong, successivamente venendo battuto quando quest'ultimo si allea con Kong.\nArmamentario.\nIl primo Mechagodzilla \u00e8 costruito in titanio spaziale, ed \u00e8 in grado di lanciare missili, sia dalle dita, che dalle ginocchia, e raggi laser oculari e toracici. La sua testa pu\u00f2 girarsi a 360\u00b0, permettendogli di formare uno scudo deflettore capace di fulminare gli aggressori. Il modello potenziato che si pu\u00f2 osservare nel film, \"Distruggete Kong! La Terra \u00e8 in pericolo!\" \u00e8 fornito di missili girevoli e non \u00e8 pi\u00f9 vulnerabile alla decapitazione dal momento che il suo computer principale si trova presso una fonte energetica esterna.\nIl Super Mechagodzilla \u00e8 fornito di un reattore nucleare alimentato dal deuterio e dall'elio-3 solido. Il suo corpo \u00e8 ricoperto da una armatura di diamante sintetico (col nome in codice \"T-1\"), che permette al robot di riflettere il raggio atomico di Godzilla e assorbirne l'energia, cos\u00ec da potenziare il suo \"Plasma Grenade\", un raggio che spara dall'addome. Ulteriori armamenti includono raggi oculari e orali e rampini folgoranti. Super Mechagodzilla, frutto della fusione tra il robot e la nave da guerra volante Garuda, acquista la capacit\u00e0 di planare ed \u00e8 munito di due ulteriori cannoni laser.\nKiryu \u00e8 pilotato remotamente da un aereo di controllo e pu\u00f2 essere ricaricato a distanza attraverso le microonde. I suoi armamenti includono un cannone maser orale, fucili laser bracciali, un Jet pack fornito di lanciarazzi. La sua arma pi\u00f9 micidiale ed energeticamente costosa \u00e8 il suo \"Absolute Zero Cannon\", un raggio capace di surgelare e disintegrare i nemici. In \"Gojira \u00d7 Mothra \u00d7 Mekagojira - T\u014dky\u014d SOS\", questa arma viene rimpiazzata con il \"Triple Hyper Maser Cannon\"."}
{"id": "2866638", "revid": "22475", "url": "https://it.wikipedia.org/wiki?curid=2866638", "title": "La straordinaria avventura di una vita che nasce", "text": "La straordinaria avventura di una vita che nasce, sottotitolo Nove mesi nel ventre materno \u00e8 un libro scritto da Piero e Alberto Angela su 20 temi diversi, affrontati in altrettanti capitoli. "}
{"id": "2866642", "revid": "228587", "url": "https://it.wikipedia.org/wiki?curid=2866642", "title": "Golfo di Boothia", "text": "Il golfo di Boothia (inglese:\"Gulf of Boothia\") \u00e8 una larga insenatura del mare glaciale artico posta in corrispondenza delle coste del Canada settentrionale. Vi si affacciano le regioni di Kitikmeot e di Qikiqtaaluk del territorio del Nunavut.\nGeografia.\n\u00c8 delimitato a est dall'isola di Baffin e dalla penisola di Melville, a sud dalla costa del Nunavut, a ovest dalla penisola della Boothia e dall'isola di Somerset ed a nord comunica con lo stretto di Lancaster tramite il Prince Regent Inlet. Nell'area centro-orientale tramite lo stretto di Fury e Hecla il golfo comunica con il bacino di Foxe. Ad occidente tramite lo stretto di Bellot comunica con lo stretto di Franklin e con il Peel Sound. In corrispondenza delle coste il golfo si articola in diverse baie. In prossimit\u00e0 della costa dell'isola di Baffin il golfo comunica con le baie di Bernier e Agu. Lungo la costa della penisola di Melville comunica con la baia di Garry. A sud comunica con le baie di Committee e Pelly ed in prossimit\u00e0 della costa dell'isola di Somerset con la baia di Creswell. Vi affiorano diverse isole tra queste le principali sono l'isola Crown Prince Frederick e l'isola di Harrison. Nella baia di Committee affiora l'isola Wales.\nIl golfo fu nominato in onore dell'imprenditore inglese Felix Booth che finanzi\u00f2 il viaggio di esplorazione di John Ross (1829-33) alla ricerca del passaggio a nord-ovest"}
{"id": "2866643", "revid": "767487", "url": "https://it.wikipedia.org/wiki?curid=2866643", "title": "Pema Lingpa", "text": "Pema Lingpa, lo \"scopritore dei tesori\".\nStando agli studi del Prof. Renato Del Ponte, Pema Lingpa nacque in una remota valle del Bhumtang, regione bhutanese, da famiglia di modestissime origini. Ancora fanciullo apprese il mestiere di fabbro ferraio dal nonno. All'et\u00e0 di 25 anni ebbe un sogno: un monaco gli consegnava un rotolo di pergamena scritto con caratteri magici e lo istruiva circa la localit\u00e0 e il modo per trovare tale tesoro. Nella cultura bhutanese \u00e8 di grande importanza la figura dei \"terton\", ovvero \"scopritori di tesori\", laddove per \"tesoro\" si intendono testi sacri scritti in linguaggi esoterici o anche statue, oggetti di uso rituale.\nTrovata la pergamena, Pema Lingpa bas\u00f2 su di essa il suo insegnamento dopo esser riuscito a decifrarne il suo significato.\nIn totale si stima che Pema Lingpa scopr\u00ec, nei pi\u00f9 remoti luoghi del Bhutan e del Tibet, ben 34 \"tesori\". Molti di essi sono tuttora conservati in templi di cui, probabilmente, fu lui stesso il fondatore."}
{"id": "2866649", "revid": "767487", "url": "https://it.wikipedia.org/wiki?curid=2866649", "title": "Stretto di Fury e Hecla", "text": "Lo stretto di Fury e Hecla \u00e8 situato tra l'isola di Baffin e la penisola di Melville, nella Regione di Qikiqtaaluk del Nunavut in Canada, e collega il bacino di Foxe, a est, con il golfo di Boothia, a ovest. Lo stretto \u00e8 lungo all'incirca 70 chilometri. Ci sono molte isole minori e la larghezza minima \u00e8 di 2\u00a0km.\nIl primo navigatore ad attraversare lo stretto, nel 1822, fu l'esploratore William Edward Parry. L'attraversamento dello stretto risulta alquanto difficoltoso poich\u00e9 per pi\u00f9 di 10 mesi all'anno il braccio di mare \u00e8 coperto da ghiacci a causa della sua posizione estremamente settentrionale.\nEtimologia.\nLo stretto porta il nome delle due navi della marina inglese HMS Fury e HMS Hecla, che lo scoprirono nel 1822. La prima nave era comandata dall'esploratore William Edward Parry."}
{"id": "2866650", "revid": "6923", "url": "https://it.wikipedia.org/wiki?curid=2866650", "title": "OpenTable", "text": "OpenTable \u00e8 un servizio via internet di prenotazione per ristoranti in tempo reale fondato da Chuck Templeton a San Francisco nel 1998.\nLe prenotazioni sono gratuite per l'utente finale, la societ\u00e0 si fa pagare dai ristoranti mensilmente. Nel 1999, il sito incominci\u00f2 le operazioni servendo una selezione limitata di ristoranti a San Francisco, da quel momento si espanse per coprire gran parte degli stati degli Stati Uniti come in altre grandi citt\u00e0 internazionali.\nDurante il Worldwide Developers Conference del 2012, la conferenza degli sviluppatori Apple, fu presentata l'integrazione di OpenTable con Siri, l'assistente vocale di Apple, consentendo agli utenti di prenotare il ristorante direttamente con la loro voce."}
{"id": "2866654", "revid": "287204", "url": "https://it.wikipedia.org/wiki?curid=2866654", "title": "Meki Megara", "text": " \nEd uno dei pionieri nel mondo delle arti plastiche in Marocco.\nBiografia.\nNasce a T\u00e9touan (Marocco) il 2 marzo del 1933. Fin dall'infanzia mostr\u00f2 un grande interesse per l'arte, in particolare per la pittura, realizzando la sua prima esposizione alla giovane et\u00e0 di 16 anni. Nel 1952 inizia la sua fase di formazione accademica nell'Accademia di Belle Arti di T\u00e9touan, accademia che fu fondata dal suo Professore Mariano Bertuchi. Nel 1955 si trasferisce in Spagna con l'obiettivo di proseguire la sua formazione nella Scuola Superiore di Belle Arti Santa Isabel di Hungr\u00eda di Siviglia. Dopo aver terminato i suoi studi in questa scuola, si trasferisce a Madrid per continuare la sua formazione, e lo fece nella Scuola Superiore di Belle Arti San Fernando a Madrid.\nTermina i suoi studi nel 1960, e viene nominato Professore di Pittura e di Prospettiva nell'Accademia di Belle Arti di T\u00e9touan, andando in pensione nel 1992, dedicandosi cos\u00ec, solo al campo delle Arti plastiche.\nNel 2007 viene nominato membro dell'Accademia Reale di Belle Arti di Cadice.\nLe sue opere si trovano in collezioni private ed ufficiali in tutto il territorio del Marocco, nonch\u00e9 in paesi come: Spagna, Francia, Italia, Stati Uniti, Tunisia, Iraq, Siria, ecc..\nTalune sue Opere figurano anche in Musei come \u201cdo Pobo Galego\u201d (Deposito di Opere del Centro Galego di Arte Contemporanea di Santiago di Compostela (Spagna), e nell'ex-Museo di Arte Contemporanea di Tangeri (Marocco).\nPartecip\u00f2 a vari congressi, tra cui: il Primo congresso di Artisti plastici Arabi a Bagdad (Iraq) 1973; e quello di Damasco (Siria) nel 1975.\nLa Banca del Marocco ha coniato varie monete (anche pezzi da collezione) disegnate da Meki Megara come:\nEsposizioni.\nDal 1949 Mekki Mghara realizz\u00f2 varie esposizioni individuali e collettive in Marocco e in Spagna, partecip\u00f2 inoltre ad altre esposizioni collettive Internazionali e nei continenti: europeo, asiatico, africano e in quello americano."}
{"id": "2866657", "revid": "492998", "url": "https://it.wikipedia.org/wiki?curid=2866657", "title": "Mekki Mghara", "text": ""}
{"id": "2866661", "revid": "729019", "url": "https://it.wikipedia.org/wiki?curid=2866661", "title": "Stazione di Innsbruck Centrale", "text": "La stazione di Innsbruck Centrale (in tedesco: \"Innsbruck Hauptbahnhof\", in forma abbreviata: \"Innsbruck Hbf\") \u00e8 la stazione ferroviaria principale della citt\u00e0 di Innsbruck e una delle pi\u00f9 trafficate e importanti della rete ferroviaria dell'Austria. \u00c8 punto di inizio della ferrovia dell'Arlberg e stazione di convergenza internazionale del traffico nord-sud e est-ovest tra Italia, Austria, Germania e Svizzera, oltre che punto centrale della S-Bahn del Tirolo.\nStoria.\nLa costruzione della stazione \u00e8 legata al progetto approvato da Francesco Giuseppe, nel 1850, della ferrovia per W\u00f6rgl e Kufstein. Venne aperta nel 1853. L'importanza dello scalo, fino ad allora marginale, si accrebbe dal 1867 con l'apertura della linea del Brennero e ancor pi\u00f9 dal 1883 con quella dell'Arlberg.\nData la sempre maggiore importanza la stazione \u00e8 stata oggetto di ristrutturazioni e ampliamento nel 1927, 1954 e nel periodo 2001-2004.\nInterscambi.\nLa stazione centrale \u00e8 servita dalle linee S3, S4, S5 e S6 della S-Bahn del Tirolo.\nLa stazione \u00e8 lo snodo principale della IVB, l'operatore del trasporto su strada e su ferro di Innsbruck. L'autobus della linea F collega la stazione e l'aeroporto."}
{"id": "2866662", "revid": "287204", "url": "https://it.wikipedia.org/wiki?curid=2866662", "title": "Linea nigra", "text": "Con il termine linea nigra (linea nera) ci si riferisce ad una linea verticale di colore scuro che appare sull'addome in genere a partire dal secondo trimestre della gravidanza.\nCaratteristiche.\nLarga circa un centimetro, la linea nigra si estende dal pube fino all'ombelico, ma pu\u00f2 portarsi fino al processo xifoide. La comparsa della linea nigra si deve a una iperpigmentazione della pelle che deriva da un aumento di produzione della melanina, secondario ai cambiamenti ormonali che occorrono durante la gestazione, e in particolare a un incremento degli estrogeni.&lt;br&gt;\nLa linea nigra in realt\u00e0 non \u00e8 altro che una iperpigmentazione della linea alba, una struttura aponeurotica situata sulla porzione mediana dell'addome.\nLa linea nigra \u00e8 dovuta a un aumento dell'ormone melanocito-stimolante prodotto dalla placenta. Lo stesso ormone causa anche cloasma e la tendenza dei capezzoli ad assumere una colorazione pi\u00f9 scura.\nEsistono lavori che mettono in evidenza la comparsa di linea nigra anche in soggetti di sesso maschile affetti da neoplasie prostatiche benigne e maligne, sempre in conseguenza dei livelli di ormoni sessuali. In altre parole proprio i cambiamenti nei livelli degli ormoni sessuali, sia a causa di malattie che di farmaci, possono tradursi in cambiamenti nell'incidenza di una linea nigra.\nVi sono evidenze che mettono in relazione la comparsa della linea nigra e di altre iperpigmentazioni cutanee con la carenza di acido folico. Per tale motivo una dieta adeguata e ricca in alimenti contenenti acido folico come verdure a foglia verde (spinaci, broccoli, asparagi lattuga ed altri), arance e limoni, cereali, legumi kiwi e fragole, pu\u00f2 essere di giovamento.\nStoria naturale.\nContrariamente ad altre macchie scure che tendono a comparire sul volto nel corso della gestazione (cloasma gravidico) e tendono a permanere nel tempo, la linea nigra scompare spontaneamente nell'arco di alcune settimane, successivamente al parto.\nEsistono invece casi di donne che pur in assenza di gravidanza manifestano spontaneamente la linea nigra. Probabilmente questo \u00e8 dovuto a un tasso insolitamente elevato di estrogeni femminili. \u00c8 diceria popolare che questa condizione segnalerebbe una marcata sessualit\u00e0.\nUn esempio di linea nigra nell'arte si trova nella celebre \"maja desnuda\" di Francisco Goya.\nTrattamento.\nLa linea nigra in genere non richiede alcun trattamento.&lt;br&gt;\nIn rari casi che tendono a persistere pi\u00f9 lungamente nel tempo sono stati proposti alcuni trattamenti di tipo estetico con agenti sbiancanti.&lt;br&gt;\nAnche l'efficacia del ricorso a questo tipo di trattamento a volte pu\u00f2 essere insoddisfacente"}
{"id": "2866669", "revid": "66387", "url": "https://it.wikipedia.org/wiki?curid=2866669", "title": "Stato Maggiore", "text": ""}
{"id": "2866684", "revid": "420108", "url": "https://it.wikipedia.org/wiki?curid=2866684", "title": "Pesce del riso", "text": ""}
{"id": "2866688", "revid": "253269", "url": "https://it.wikipedia.org/wiki?curid=2866688", "title": "Ed O'Neill", "text": "\u00c8 noto soprattutto per l'interpretazione di Al Bundy, padre di famiglia pigro e pantofolaio protagonista della serie \"Sposati... con figli\", e per il ruolo di Jay Pritchett nella serie \"Modern Family\".\nBiografia.\nO'Neill \u00e8 nato in una famiglia cattolica irlandese a Youngstown, nell'Ohio. Sua madre, Ruth Ann Quinlan, era una casalinga e un'assistente sociale mentre il padre, Edward Phillip O'Neill Sr. era un operaio in un'acciaieria e un camionista. Si diplom\u00f2 alla Ursuline High School e continu\u00f2 gli studi alla Ohio University, dove fu membro della confraternita Delta Sigma Phi, e alla Youngstown State University, dove gioc\u00f2 a football, con i Pittsburgh Steelers nel 1969 come linebacker esterno, ma la sua carriera fin\u00ec prima dell'inizio della stagione ufficiale. Fu anche insegnante di studi sociali alla Ursuline High School, prima di diventare attore.\nDebutt\u00f2 a teatro, in una produzione di John Steinbeck dell'opera \"Of Mice and Men\" all'American Repertory Theater di Cambridge (Massachusetts). Fece il suo debutto al cinema con il film \"Un tranquillo weekend di paura\" di John Boorman in cui interpretava un deputato. Apparve inoltre in diverse pubblicit\u00e0. \u00c8 conosciuto soprattutto per il suo ruolo di Al Bundy in \"Sposati... con figli\", una sit-com basata sulla vita di una famiglia di Chicago. Fu tra le serie pi\u00f9 famose della Fox Network e and\u00f2 in onda dal 5 aprile 1987 al 9 giugno 1997. Durante e a seguito del successo della serie, apparve in molti film come \"Il collezionista di ossa\", \"Piccoli campioni\" e \"Dutch\". Ha interpretato anche alcuni camei tra cui in \"Fusi di testa\" e \"Fusi di testa 2\" ed \u00e8 apparso come \"re dei Troll\" ne \"Il magico mondo delle favole\". Ha fatto una breve apparizione nel variet\u00e0 comico \"In Living Color\", interpretando il campione \"Dirty Dozens\". Interpreta anche un altro cameo in \"8 semplici regole\" dove interpreta un vecchio fidanzato di Cate Hennessy.\nDick Wolf, creatore del franchise \"Law &amp; Order\", lo ingaggi\u00f2 per il ruolo del sergente Joe Friday, lo stesso che fu di Jack Webb nella serie televisiva \"Dragnet\", in onda sulla ABC per due stagioni. Successivamente, ebbe un ruolo nella serie televisiva \"West Wing - Tutti gli uomini del Presidente\", interpretando il Governatore Eric Baker. Interpret\u00f2 anche Bill nella serie televisiva della HBO \"John from Cincinnati\". Nel 2009, ritorna al successo con la pluripremiata sitcom \"Modern Family\", dove interpreta il ruolo di Jay Pritchett, ruolo che gli \u00e8 valso tre nomitation agli Emmy Award. Nel gennaio 2009, insieme a David Faustino (che interpretava suo figlio in \"Sposati... con figli\"), interpreta due episodi nello show di DAvid Faustino \"Star-ving\". Ed, insieme all'intero cast di \"Sposati... con figli\" partecip\u00f2 alla settima edizione del \"TV Land Award\", presentato da Dr. Phil.\nVita privata.\n\u00c8 sposato dal 1986 con l'attrice Catherine Rusoff. Nel 1989 la coppia si separ\u00f2, per poi riconciliarsi nel 1993; hanno avuto due figlie.\nDopo aver conosciuto il Jiu jitsu brasiliano tramite l'amico John Milius, ha cominciato a praticare assiduamente quest'arte marziale sotto Rorion Gracie, ricevendo la cintura nera nel dicembre 2007.\nDoppiatori italiani.\nNelle versioni in italiano dei suoi film, Ed O'Neill \u00e8 stato doppiato da:\nDa doppiatore \u00e8 stato sostituito da:\nPremi e nomination.\nGolden Globe\nScreen Actors Guild Award\nTV Land Award"}
{"id": "2866696", "revid": "54253", "url": "https://it.wikipedia.org/wiki?curid=2866696", "title": "Religione ebraica", "text": ""}
{"id": "2866699", "revid": "420108", "url": "https://it.wikipedia.org/wiki?curid=2866699", "title": "Tartaruga dalle orecchie rosse", "text": ""}
{"id": "2866700", "revid": "420108", "url": "https://it.wikipedia.org/wiki?curid=2866700", "title": "Emys elegans", "text": ""}
{"id": "2866717", "revid": "709565", "url": "https://it.wikipedia.org/wiki?curid=2866717", "title": "Euronews (azienda)", "text": "Euronews SA (precedentemente EuronewsNBC) \u00e8 una societ\u00e0 di diritto francese con sede a Lione-\u00c9cully. Ha la parziale propriet\u00e0 del canale televisivo paneuropeo Euronews e di quello panafricano Africanews.\nStoria.\nFino al 2008 la societ\u00e0 di gestione dell'emittente televisiva fu \u00abSOCEMIE\u00bb (\"Societ\u00e9 Op\u00e9ratrice de la Cha\u00eene Europ\u00e9enne Multilingue d'Information Euronews\"). Il 19 dicembre 2008 \u00e8 stata fusa con il consorzio \u00abSECEMIE\u00bb (\"Soci\u00e9t\u00e9 \u00e9ditrice de la cha\u00eene multilingue d'information Euronews\"), entrambe di diritto francese. Dalla fusione delle due entit\u00e0 giuridiche \u00e8 nata Euronews SA.\nDal 2011 l'amministratore delegato \u00e8 Michael Peters.\nIl 28 febbraio 2015 il magnate egiziano Naguib Sawiris ha rilevato il 53% del capitale di Euronews SA. Il restante 47% del capitale \u00e8 rimasto di propriet\u00e0 di 19 emittenti pubbliche di tutta Europa e 3 in Africa: \nIl 15 febbraio 2017 la compagnia statunitense NBCUniversal ha acquisito il 25% del capitale della tv europea. Dopo l'operazione, la propriet\u00e0 di Euronews \u00e8 cos\u00ec suddivisa:\nDopo NBC.\nMedia Globe Networks (MGN) ha aumentato le quote societarie di Euronews SA, passando dal 63% all'88%, grazie all\u2019accordo raggiunto con NBC nell\u2019aprile 2020 per l\u2019acquisizione della quota del 25% da loro detenuta. La restante quota del 12% continuer\u00e0 ad essere detenuta da azionisti pubblici (emittenti pubbliche e autorit\u00e0 locali)."}
{"id": "2866724", "revid": "71433", "url": "https://it.wikipedia.org/wiki?curid=2866724", "title": "D\u00f8d sn\u00f8", "text": ""}
{"id": "2866726", "revid": "19580", "url": "https://it.wikipedia.org/wiki?curid=2866726", "title": "Lingua livoniana", "text": ""}
{"id": "2866728", "revid": "1318658", "url": "https://it.wikipedia.org/wiki?curid=2866728", "title": "Alexis Ponnet", "text": "Carriera.\nRiconoscibile per la chioma completamente canuta, Ponnet \u00e8 stato uno dei pi\u00f9 apprezzati fischietti europei e mondiali degli Anni Ottanta, come confermato dal fatto che per ben due volte (1987 in seconda posizione e nel 1988 in terza posizione) \u00e8 finito sul podio secondo la classifica stilata dalla IFFHS relativamente al miglior arbitro dell'anno.\nDi professione direttore commerciale nella propria azienda, il belga vanta un passato da ex calciatore; poi dal 1964 si dedica solo all'arbitraggio, debuttando nel 1972 nella prima divisione e dal 1975 viene elevato al rango di internazionale.\nHa arbitrato la finale di Coppa UEFA 1979-1980 tra Borussia M\u00f6nchengladbach e Eintracht Frankfurt e, a fine anno, nella finale di Supercoppa europea tra Nottingham Forest e Valencia. Nel 1983 dirige, per la seconda volta, una finale di Supercoppa europea (Aston Villa-Barcellona), che gli viene affidata in seconda battuta, dopo la rinuncia dell'italiano Paolo Casarin, sospeso in patria per alcune dichiarazioni non autorizzate e, nel 1985, ottiene la direzione della seconda finale di Coppa UEFA -Videoton.\nNel 1987, a seguito del veto opposto dalla Federcalcio tedesca al nome dell'italiano Luigi Agnolin (che non era stato apprezzato in occasione di Austria-Germania Ovest), dirige la finale di Coppa dei Campioni tra Bayern Monaco e Porto;\nRisale al 1982 la prima partecipazione al Campionato mondiale di calcio: in Spagna arbitra Polonia-Camerun e Spagna-Inghilterra e, nel 1986, dirige Danimarca-Germania Ovest.\nNel 1984, al Campionato europeo di calcio in Francia, dirige Spagna-Romania, mentre nell'edizione successiva, nel 1988, dirige la semifinale URSS-.\nChiude l'attivit\u00e0 sui campi l'anno successivo a 50 anni.\nVanta anche la direzione in ben tre semifinali di Coppa dei Campioni (nel 1981, 1983 e 1989), tre semifinali di Coppa delle Coppe (nel 1980, 1984 e 1986) e una semifinale di Coppa UEFA (nel 1979).\nDivenuto dirigente arbitrale, sarebbe stato attivo nella Commissione Arbitrale di UEFA e FIFA (collabora in quest'ultimo organismo con gli ex arbitri Paolo Casarin e K\u00e1roly Palotai, prima di essere destituito nel 1994, per volont\u00e0 dell'allora Presidente FIFA Jo\u00e3o Havelange)."}
{"id": "2866729", "revid": "729019", "url": "https://it.wikipedia.org/wiki?curid=2866729", "title": "IDF Puma", "text": "Il Puma (in ebraico: \u05e4\u05d5\u05de\"\u05d4) \u00e8 un veicolo corazzato prodotto in Israele concepito per il trasporto truppe in dotazione al genio militare israeliano. Costruito sfruttando lo scafo dei vecchi Sho't, che a loro volta erano dei carri Centurion modificati, il veicolo condivide ancora molte delle sue parti con i carri Centurion, motivo per il quale il suo uso nei territori occupati \u00e8 stato contestato da parte del governo inglese. Il veicolo \u00e8 armato con diverse mitragliatrici del calibro 7.62\u00a0mm prodotte dalla FN MAG."}
{"id": "2866730", "revid": "729019", "url": "https://it.wikipedia.org/wiki?curid=2866730", "title": "Embraer R-99", "text": "L'Embraer R-99 \u00e8 un bimotore da guerra elettronica prodotto dall'azienda brasiliana Embraer dal 1999 ed attualmente ancora in produzione.\nBasato sul ERJ-145 da trasporto passeggeri regionale, \u00e8 adottato da alcune aeronautiche militari mondiali nelle quali svolge compiti di sorveglianza."}
{"id": "2866732", "revid": "1924342", "url": "https://it.wikipedia.org/wiki?curid=2866732", "title": "Hypnotica (album)", "text": "Hypnotica \u00e8 l'album di debutto del DJ italiano Benny Benassi, pubblicato nel 2003.\nIn particolare contiene la hit \"Satisfaction\", primo singolo pubblicato dall'artista. Gli altri singoli pubblicati sono stati: \"Able To Love\", \"No Matter What You Do\",\"Love Is Gonna Save Us\" e \"I Love My Sex\""}
{"id": "2866737", "revid": "1924342", "url": "https://it.wikipedia.org/wiki?curid=2866737", "title": "Lali Esp\u00f3sito", "text": "Dal 2007 al 2012 ha fatto parte del gruppo musicale TeenAngels. Nel 2013 debutta come cantante solista.\nBiografia.\nMariana Esp\u00f3sito \u00e8 nata il 10 ottobre 1991 a Buenos Aires, Argentina, da Carlos Esp\u00f3sito e Maria Jos\u00e9 Riera. Ha una sorella pi\u00f9 grande di cinque anni, Ana Laura, e un fratello maggiore di un anno, Patricio. Ha vissuto la sua infanzia a Parque Patricios e la sua adolescenza a Banfield. Ha origini italiane, i bisnonni paterni erano di Ancona, Marche. Il soprannome \"Lali\" le viene dato dal fratello, che da bambino non riusciva a chiamarla \"Mari\".\n1998-2012: gli inizi con Cris Morena.\nNel 1998, \u00e8 entrata nel mondo dello spettacolo con il programma televisivo \"Caramelito y vos\", quando aveva appena sei anni. Il suo primo ruolo televisivo \u00e8 nel 2003, dove recita nella telenovela prodotta da Cris Morena, \"Rinc\u00f3n de luz\", nel ruolo di Malena \"Coco\" Cabrera, dove prende parte alla colonna sonora con la canzone \"No digas nada\", cantata in duetto con Agust\u00edn Sierra, l'anno dopo recita nella telenovela \"Flor - Speciale come te\", prodotta e creata da Cris Morena, nel ruolo di Roberta Espinosa, ruoli che riprende anche negli adattamenti teatrali, rispettivamente nel 2003, 2004 e 2005. Nel 2006 interpreta Agustina \"Agus\" Ross nella telenovela \"Chiquititas sin fin\", partecipa alla colonna sonora \"Chiquititas - 24 horas\", con due canzoni, \"Por una vez\" e \"Me pasan cosas\", e prende parte anche nell'adattamento teatrale.\nNel 2007 ottiene il suo primo ruolo televisivo da protagonista come Marianella \"Mar\" Talerico Rinaldi, nella telenovela \"Teen Angels\", ideata da Cris Morena e prodotta da Cris Morena Group. Dalla telenovela \u00e8 nato il gruppo musicale TeenAngels formato da Lali, Peter Lanzani, Gast\u00f3n Dalmau, Nicol\u00e1s Riera e China Su\u00e1rez. Nel 2011 China Su\u00e1rez lascia il gruppo, venendo sostituita da Roc\u00edo Igarz\u00e1bal.\nNel 2011, da agosto a dicembre, interpreta Milagros \"Mili\" Rivas, nella telenovela \"Cuando me sonre\u00eds\" in onda su Telefe, insieme a Facundo Arana, Julieta D\u00edaz e Benjam\u00edn Rojas, gi\u00e0 suo collega in \"Flor - Speciale come te\". A settembre 2012 esce il film \"La pelea de mi vida\", dove interpreta Bel\u00e9n Est\u00e9vez, con protagonisti Mariano Mart\u00ednez e Federico Amador. A ottobre, la band si scioglie, concludendo con un ultimo concerto a C\u00f3rdoba l'8 ottobre, e con il film concerto \"Teen Angels: el adi\u00f3s 3D\", uscito il 30 maggio 2013.\nDebutto da solista e attualit\u00e0.\nDal gennaio 2013, recita nella telenovela prodotta da Pol-ka \"Solamente vos\", insieme ad Adri\u00e1n Suar e Natalia Oreiro, nel ruolo di Daniela Cousteau, una delle protagoniste. In una twitcam del 5 luglio, dichiara che dopo l'esperienza passata con i TeenAngels, decide di intraprendere la carriera di cantante solista con un album in studio, intitolato \"A bailar\". Quando le viene chiesto il genere dell'album, cita il genere dance con influenze di hip hop. Il primo singolo estratto \u00e8 \"A bailar\", pubblicato in digital download sul suo sito il 5 agosto, provocando il collasso del sito stesso. Il 2 settembre, presenta il videoclip di \"A bailar\" al locale La Trastienda Club.\nIl 26 febbraio 2014 viene candidata per la prima volta ai Nickelodeon Kids' Choice Awards degli Stati Uniti, nella categoria \"miglior artista latina\", dove vince. Il 15 marzo partecipa al \"Festival della Musica di Caserta\", a Caserta nel Palamaggi\u00f2. Il 21 marzo viene pubblicato il suo primo album da solista, e il 19 aprile inizia il tour promozionale, \"A Bailar Tour\". A maggio partecipa come guest-star nel film \"A los 40\", prodotto in Per\u00f9. A dicembre il suo primo album diventa disco d'oro in Argentina.\nAd aprile 2015 torna in televisione nel ruolo di Julia \"Esperanza\" Albarrac\u00edn, protagonista della telenovela \"Esperanza m\u00eda.\" Il 21 maggio viene pubblicata la colonna sonora, dove Lali interpreta nove canzoni. Dal 4 luglio la telenovela \u00e8 anche in teatro con il nome \"Esperanza m\u00eda, el musical\", e sono stati realizzati 100 show nel teatro \u00d3pera, dei quali pi\u00f9 di 70 a Buenos Aires e gli altri nel resto del paese. Il tour finisce a dicembre nello stadio Luna Park di Buenos Aires. A giugno viene invitata all'evento \"Duetos Historicos\" dove accompagna in un duetto Ricky Martin. Il 3 ottobre ha aperto il \"The Prismatic World Tour\" della cantante statunitense Katy Perry, nel Hip\u00f3dromo de Palermo a Buenos Aires.\nIl 20 marzo 2016 viene pubblicato il primo singolo del secondo album, \"\u00danico\". Il 25 aprile termina il primo tour, con l'ultimo concerto al Yad-Eliyahu Arena di Tel Aviv, Israele. Il 5 maggio viene pubblicato il secondo singolo che anticipa il secondo album, \"Soy\", e il 20 maggio viene pubblicato il secondo album, chiamato \"Soy\". Il 24 giugno apre il The 7/27 Tour del gruppo musicale statunitense Fifth Harmony, in Cile al Movistar Arena. L'8 settembre inizia il secondo tour, il \"Soy Tour\", con il primo concerto al teatro \u00d3pera di Buenos Aires. Il 22, 23 e 25 novembre ha aperto tre concerti del \"One World Tour\" di Ricky Martin, in Messico, rispettivamente a Monterrey all'Arena Monterrey, Guadalajara all'Auditorio Telmex e in Citt\u00e0 del Messico all'Auditorio Nacional. Il 9 dicembre rimpiazza come giudice Carolina Ardohain nel programma televisivo \"Bailando por un sue\u00f1o\".\nIl 17 febbraio 2017 viene pubblicato il remix in spagnolo del singolo \"Roma-Bangkok\" della cantante e rapper italiana Baby K, in collaborazione con Lali. Il 17 giugno termina il secondo tour, con l'ultimo concerto a Santiago del Cile, al teatro Telet\u00f3n. Il 28 luglio \u00e8 stato pubblicato il primo singolo, che anticipa il nuovo album, \"Una na\". Il 3 novembre inizia il terzo tour, \"Lali en Vivo\" al Luna Park. Il 1\u00ba dicembre viene pubblicato il singolo \"Tu novia\". La notte del 25 dicembre viene pubblicato il singolo \"Tu sonrisa\".\nLa cantante inoltre, raggiunge la posizione #2 della Billiboard Social 50, che classifica gli artisti pi\u00f9 influenti sui social nel mondo. \u00c8 rimasta in questa classifica per pi\u00f9 di 150 settimane. Evento storico per un artista argentino e per una donna.\nIl 9 febbraio 2018 viene pubblicato il remix della canzone \"Mi mala\" del duo musicale venezuelano Mau y Ricky con Karol G, in collaborazione con Becky G, Leslie Grace e Lali. L'11 marzo apre nuovamente un tour di Katy Perry, il \"\" al Club Ciudad di Buenos Aires. Il 24 maggio esce il remix della canzone \"Prohibido\" del gruppo musicale messicano CD9 in collaborazione con Ana Mena e Lali. Il 28 luglio termina il terzo tour con l'ultima tappa in Spagna al Razzmatazz di Barcellona. Il 10 agosto viene pubblicato \"Brava\", terzo album, che diventa disco d'oro in Argentina dopo una settimana dall'uscita. Escono alcune collaborazioni con vari artisti, \"Sin querer queriendo\" con Mau y Ricky, \"Caliente\" con la drag queen brasiliana Pabllo Vittar, \"Salvaje\" con Abraham Mateo, \"100 grados\" con A.Chal e \"Mi ultima canci\u00f3n\" con i Reik. Dal 22 agosto \u00e8 tra i giudici insieme al cantante Diego Torres e il rapper Wisin, del reality \"Talento Fox\" di Fox Channel. Il 23 agosto ha inizio il quarto tour, \"Brava Tour\", al Luna Park. A settembre interpreta Dolores Dreier nel film \"Acusada\", che \u00e8 stato presentato in concorso alla 75\u00aa edizione della Mostra internazionale d'arte cinematografica di Venezia. Il 20 ottobre viene invitata ad aprire il \"Never Be the Same Tour\" della cantante statunitense Camila Cabello, al DirecTV Arena di Buenos Aires. Recita insieme a J Balvin nel videoclip della canzone \"\u00bfQu\u00e9 vas a hacer?\" del cantante Ricardo Montaner, uscito il 30 novembre. Il 31 dicembre si \u00e8 esibita al Times Square con Mau e Ricky cantando \"Sin querer quierendo\" poco prima del conto alla rovescia di capodanno.\nIl 29 gennaio 2019 esce il videoclip della collaborazione con Thal\u00eda per il singolo \"Lindo pero bruto\", contenuto nell'album \"Valiente\" della cantante. Il 10 ottobre esce il primo singolo del nuovo album, \"Laligera\". Il quarto tour \u00e8 terminato con l'ultima tappa il 7 novembre a Washington, al Howard Theatre. L'8 novembre viene pubblicato il secondo singolo che anticipa il nuovo album, \"Como as\u00ed\" in collaborazione con la boy band statunitense CNCO. Il 14 novembre annuncia su Instagram che sar\u00e0 co-protagonista della serie televisiva di Netflix \"Sky Rojo\", girata in Spagna e prodotta da Vancuver Media, i creatori di successi della piattaforma di streaming tra cui \"La casa di carta\". Il 13 dicembre esce il singolo \"Salta la comba\" di Pinto \"Wahin\", con la partecipazione di Lali.\nIl 12 marzo 2020 viene pubblicato il singolo del cantante Fito P\u00e1ez \"Gente en la calle\" in collaborazione con Lali. Il 28 aprile, la sua Instagram Live con Peter Lanzani, ottiene pi\u00f9 spettatori simultanei della storia argentina rientrando nella Top 10 delle IG Live pi\u00f9 viste al mondo, con circa 170.000 spettatori. Il 21 maggio appare nel videoclip della canzone \"Contigo\" della cantante messicana Danna Paola. Il 22 maggio viene pubblicato il terzo singolo che anticipa il nuovo album, \"Lo que tengo yo\", nato con l'idea di intrattenere i fans durante il lockdown dovuto alla Pandemia di COVID-19. L'11 giugno esce il singolo del gruppo musicale cumbia messicano Los \u00c1ngeles Azules, chiamato \"Las maravillas de la vida\", in collaborazione con Lali. Il 5 agosto viene pubblicato il singolo \"Fascinada\", il quarto che anticipa il nuovo album. Il 27 settembre viene pubblicato il singolo \"Soy de volar\" del gruppo musicale spagnolo Dvicio, in collaborazione con Lali. Il 12 novembre viene pubblicato il videoclip, diretto da Lali, e la canzone \"Ladr\u00f3n\", in collaborazione con la rapper Cazzu. Un'ora dopo dal singolo, viene pubblicato, a sorpresa, il quarto album, \"Libra\".\nDal 24 giugno 2021 \u00e8 tra i giudici del programma televisivo \"La Voz Argentina\", con Soledad Pastorutti, Ricardo Montaner e Mau y Ricky, in onda su Telefe.\nVita privata.\nHa avuto una relazione dal 2006 al 2010 con Peter Lanzani. Dal 2011 al luglio 2015 ha avuto una relazione con Benjam\u00edn Amadeo. Da ottobre 2015 a marzo 2016 ha avuto una relazione con Mariano Mart\u00ednez. Dal 2017 al 2020 ha avuto una relazione con Santiago Mocorrea.\nAltre attivit\u00e0.\nModa.\nHa lavorato come sponsor e modella per molti marchi, sia indipendentemente, che con i TeenAngels. La sua prima campagna commerciale \u00e8 per la linea d'abbigliamento per bambini MCbody Jeans. Nel 2007, ha firmato un contratto esclusivo con Promesse che poi rinnover\u00e0 per altri due anni 2008-2009, un marchio di lingerie argentino per il quale ha realizzato alcuni servizi fotografici insieme a Luisana Lopilato.\nDal 2011 al 2015 \u00e8 stata la modella principale della linea di intimo \"Lara Teens\". Nel 2014 e 2015 realizza campagne per Sedal, Carefree, Claro M\u00fasica e Coca-Cola. Inoltre \u00e8 apparsa su copertine di varie riviste quali Caras, Gente, OnMag, Las Rosas, Twees, Seventeen, Cosmopolitan, Luz, Viva, Watt, Nueva, Upss, Fack, Paparazzi e molte altre.\nNel 2018 ha lanciato la sua prima linea di abbigliamento con 47 Street, rinnovata nel 2019, 2020 e 2021 con l'uscita di nuovi capi. Da settembre 2019 \u00e8 uno dei volti ufficiale di Garnier Argentina.\nImprenditoria.\nIl 12 dicembre 2013, lancia un profumo che porta il suo nome. Nei suoi progetti da imprenditrice c'\u00e8 anche quello di creare una sua linea di cosmetici. Nel dicembre 2015 viene lanciato un pack che comprende, oltre al profumo, un body splash che porta il nome di Lali.\nFilantropia.\nNel maggio 2010 partecipa a un'azione di beneficenza della Biodiversity Foundation in occasione del World Biodiversity Day e dona il suo stipendio per gli studi sulla biodiversit\u00e0. Dal 2012 al 2016 ha aiutato l'UNICEF Argentina, per la quale si esibisce nell'evento Un sol para los chicos. Nel 2013 ha supportato i Best Buddies, un internazionale associazione non governativa che promuove l'impiego sociale delle persone con disabilit\u00e0 intellettive.\nDoppiatrici italiane.\nNelle versioni in italiano dei suoi film, Lali Esp\u00f3sito \u00e8 stata doppiata da:"}
{"id": "2866742", "revid": "287204", "url": "https://it.wikipedia.org/wiki?curid=2866742", "title": "Heinrich von Meissen", "text": ""}
{"id": "2866744", "revid": "290948", "url": "https://it.wikipedia.org/wiki?curid=2866744", "title": "Miseria", "text": ""}
{"id": "2866745", "revid": "1543377", "url": "https://it.wikipedia.org/wiki?curid=2866745", "title": "Meccanosintesi", "text": "La meccanosintesi \u00e8 ogni sintesi chimica dove i risultati della reazione sono determinati dall'uso di \"costrizioni\" meccaniche per direzionare le molecole reagenti in specifiche posizioni molecolari.\nIntroduzione.\nNella sintesi chimica convenzionale o chemiosintesi, le molecole reagenti si incontrano l'un l'altra attraverso un moto termico casuale in liquido o vapore. In un processo ipotizzato di meccanosintesi, le molecole reagenti sarebbero fissate a sistemi meccanici molecolari e il loro incontro casuale risulterebbe da moti meccanici che le portano insieme in sequenze, posizioni e orientazioni pianificate. Si \u00e8 previsto che la meccanosintesi permetterebbe di evitare reazioni indesiderate mantenendo i potenziali reagenti separati, favorendo fortemente le reazioni desiderate e tenendo i reagenti insieme in orientazioni ottimali per molti cicli di oscillazioni molecolari. In biologia, il ribosoma fornisce un esempio di dispositivo meccanosintetico programmabile.\nUna forma non biologica molto primitiva di meccanochimica \u00e8 stata effettuata a temperature criogeniche usando microscopi a effetto tunnel. Finora, tali dispositivi forniscono il pi\u00f9 vicino approccio agli strumenti di fabbricazione per l'ingegneria molecolare. Lo sfruttamento pi\u00f9 esteso della meccanosintesi attende una tecnologia pi\u00f9 avanzata per costruire sistemi di macchine molecolari, con sistemi simil-ribosoma come primo attraente obiettivo.\nMolta dell'esaltazione concernente la meccanosintesi avanzata riguarda il suo uso potenziale nell'assemblaggio di dispositivi su scala molecolare. Tali tecniche sembrano fornire molte applicazioni in medicina, aviazione, estrazione di risorse, fabbricazione e in guerra. La maggior parte delle esplorazioni teoriche riguardo a macchine avanzate di questo tipo sono focalizzate nell'uso del carbonio, a causa dei molti legami forti che pu\u00f2 formare, a molti tipi di chimica che questi legami permettono e la loro utilit\u00e0 in applicazioni mediche e meccaniche. Il carbonio forma il diamante, per esempio, il quale se fosse disponibile a buon prezzo, sarebbe un eccellente materiale per molte macchine. \u00c8 stato suggerito, in modo particolare da Kim Eric Drexler, che la meccanosintesi sar\u00e0 fondamentale per l'fabbricazione molecolare basata sulle nanofabbriche capaci di costruire oggetti macroscopici con precisione atomica. Il potenziale di queste \u00e8 stato contestato, in modo particolare da Nobel Richard Smalley (che ha proposto e criticato un approccio impraticabile basato su piccole dita) \nLa \"Nanofactory Collaboration\", fondata da Robert Freitas e Ralph Merkle nel 2000, \u00e8 concentrata in uno sforzo in corso che coinvolge 23 ricercatori di 10 organizzazioni e 4 paesi e sta sviluppando un programma concreto di ricerca specificamente mirato alla meccanosintesi del diamante posizionalmente-controllata e allo sviluppo di una nanofabbrica di diamatoidi.\nIn pratica, ricevendo esattamente una molecola in una posizione conosciuta sulla punta del microscopio, \u00e8 possibile, ma si \u00e8 dimostrato difficile da automatizzare. Poich\u00e9 i prodotti fattibili richiedono almeno diverse centinaia di milioni di atomi, questa tecnica non si \u00e8 ancora dimostrata pratica nella formazione di un prodotto reale.\nL'obiettivo di una linea di ricerca sull'assemblaggio meccanico \u00e8 impegnata nel superare questi problemi di taratura, e nella selezione di appropriate reazioni di sintesi. Alcuni suggeriscono di tentare di sviluppare una macchina utensile specializzata, molto piccola (circa 1.000 nanometri su un lato) in grado di costruire copie di se stessa utilizzando mezzi meccanochimici, sotto il controllo di un computer esterno. Nella letteratura, un tale strumento si chiama assemblatore molecolare o semplicemente assemblatore. Una volta che esistono assemblatori, la crescita geometrica (dovuta a copie che fanno copie) potrebbe ridurre i loro costi rapidamente. Il controllo da un computer esterno dovrebbe dunque permettere a grandi gruppi di assemblatori di costruire grandi e utili progetti con precisione atomica. Uno di questi progetti dovrebbe combinare nastri trasportatori a livello molecolare con assemblatori permanentemente montati per la produzione di una fabbrica.\nIn parte per risolvere questo e le relative questioni circa i pericoli di incidenti industriali e le paure popolari di eventi sfuggiti al controllo, di portata equivalente a \u010cernobyl' e Bhopal, e la questione pi\u00f9 remote dell'ecofagia, la grey goo e la green goo (varie catastrofi potenziali causate da replicanti sfuggiti al controllo, che potrebbero essere costruiti usando la meccanosintesi) la Royal Society e la Royal Academy of Engineering della Gran Bretagna nel 2003 hanno commissionato uno studio, per affrontare questi problemi e le grandi implicazioni sociali ed ecologiche, condotto dal professore di ingegneria meccanica Ann Dowling. Questo \u00e8 stato anticipato da alcuni a prendere una posizione forte su questi problemi e le sue potenzialit\u00e0 - suggerendo qualsiasi percorso di sviluppo di una teoria generale riguardo alla cosiddetta meccanosintesi. Tuttavia, la relazione nanotecnologica della Royal Society non si rivolge affatto alla fabbricazione molecolare, se non per respingerla insieme alla \"poltiglia grigia\" (\"grey goo\").\nLe attuali proposte tecniche per le nanofabbriche non comprendono i nanorobot auto-replicanti e le recenti indicazioni etiche che vietino lo sviluppo sfrenato di funzionalit\u00e0 auto-replicanti nelle nanomacchine.\nMeccanosintesi del diamante.\nVi \u00e8 un crescente corpo di lavoro teorico revisionato pariteticamente sulla sintesi del diamante che consiste nel rimuovere/aggiungere meccanicamente atomi di idrogeno e depositando atomi di carbonio (un processo noto come meccanosintesi del diamante o DMS (Diamond MechanoSynthesis)). \nPer esempio un documento del 2006, in questo sforzo di ricerca continua condotta da Freitas e Merkle e dai loro collaboratori, riporta che il pi\u00f9 studiato tipo di tooltip di meccanosintesi (DCB6Ge) colloca con successo un dimero carbonio C2 su una superficie di diamante C(110), sia a 300K (temperatura ambiente ) che a 80K (temperatura dell'azoto liquido), e che la variante del silicio (DCB6Si) lavora anche a 80K, ma non a 300K. Questi tooltip sono destinati ad essere utilizzati solo in ambienti accuratamente controllati (per esempio sottovuoto). I limiti massimi accettabili per gli errori traslazionali e rotazionali dei tooltip sono riportati nel documento III - i tooltips must essere posizionati con grande precisione onde evitare di legare il dimero in modo errato. Oltre 100.000 ore di CPU sono state spese in questo studio.\nIl tipo di tooltip DCB6Ge, inizialmente descritto alla Foresight Conference nel 2002, \u00e8 stato il primo completo tooltip mai proposto per la meccanosintesi del diamante e rimane l'unico tipo di tooltip simulato con successo per la sua funzione progettata su una superficie di diamante complessiva di 200 atomi di diamante. Anche se un primo documento fornisce una velocit\u00e0 di collocazione prevista di 1 dimero per secondo per questo tooltip, un limite \u00e8 stato imposto dalla bassa velocit\u00e0 di ricarica dello strumento che utilizza un metodo di ricarica inefficiente e non \u00e8 basata su alcuna limitazione inerente alla velocit\u00e0 usata dal tooltip caricato. Inoltre, nessun mezzo di rilevamento \u00e8 stato proposto per discriminare fra i tre possibili risultati di un tentativo di collocare il dimero nella posizione corretta - deposizione nel luogo sbagliato e fallimento totale del suo posizionamento, dato che il proposito iniziale era quello di posizionare il tooltip con calcolo cieco (\"dead reckoning\"), con l'appropriata reazione garantita da una corretta progettazione di energetica chimica e dalle relative forze di legame per l'interazione superficiale del tooltip.\nUn ulteriore ricerca che prenda in considerazione le punte (tips) alternative richieder\u00e0 tempi lunghi di chimica computazionale e un difficile lavoro di laboratorio.\nNei primi anni del 2000, una tipica disposizione sperimentale \u00e8 stata quella di attaccare una molecola alla punta di un microscopio a forza atomica, e quindi utilizzare le capacit\u00e0 di posizionamento preciso del microscopio per spingere la molecola sulla punta in un'altra sopra un substrato. Poich\u00e9 gli angoli e le distanze possono essere controllati con precisione, e la reazione avviene nel vuoto, sono possibili le disposizioni e i nuovi composti chimici.\nStoria.\nLa tecnica di muovere singoli atomi meccanicamente venne proposta da Eric Drexler nel suo libro del 1986, Engines of Creation.\nNel 1988, i ricercatori dell'Istituto di Ricerca dell'IBM di Zurigo hanno digitato correttamente le lettere \"IBM\" in atomi di xeno su una superficie di rame criogenico, convalidando in modo grossolano l'approccio. Da allora, un certo numero di progetti di ricerca hanno iniziato ad utilizzare tecniche simili per memorizzare i dati del computer in modo compatto. Pi\u00f9 recentemente la tecnica \u00e8 stata usata per esplorare nuove chimiche fisiche, a volte utilizzando laser per eccitare le punte di particolari stati energetici, o esaminare la chimica quantistica di legami chimici particolari.\nNel 2003, Oyabu et al. hanno segnalato il primo caso di creazione di legame covalente e legame di rottura basati esclusivamente sull'azione meccanica, cio\u00e8, la prima dimostrazione sperimentale della vera meccanosintesi, anche se con atomi di silicio e non di carbonio.\nNel 2005 \u00e8 stata presentata la prima applicazione brevettata sulla meccanosintesi del diamante.\nNel 2008 \u00e8 stata proposta una sovvenzione di 3,1 milioni di dollari per finanziare lo sviluppo di una prova riguardante il principio (\"proof-of-principle\") del sistema di meccanosintesi.\nVedi anche la voce nanotecnologia molecolare, una spiegazione pi\u00f9 generale dei prodotti possibili e la discussione di altre tecniche di assemblaggio."}
{"id": "2866747", "revid": "1979289", "url": "https://it.wikipedia.org/wiki?curid=2866747", "title": "Fiesta Ferrero", "text": "Fiesta \u00e8 una merendina prodotta dalla Ferrero sin dagli anni sessanta.\nDescrizione.\nLa Fiesta \u00e8 una merendina realizzata con un pan di spagna leggermente imbevuto di liquore aromatizzato con scorze di arancia, e rivestito da uno strato di cacao. La merendina \u00e8 venduta in porzioni singole (principalmente nei bar), o in confezioni da dieci pezzi. Negli anni Sessanta e nei primi anni Settanta era commercializzata anche una confezione formato famiglia, con una tortina decorata da canditi che poteva essere divisa in pi\u00f9 porzioni.\nVarianti.\nFino alla prima met\u00e0 degli anni Ottanta fu prodotta la variante della Fiesta al gusto Tutti i Frutti con canditi all'interno. La confezione aveva una striscia gialla, al posto di quella arancione prevista per la Fiesta all'arancia. \nNegli anni novanta fu prodotta anche una variante della Fiesta con mandorle. Precedentemente vi era anche una versione alla ciliegia, fu poi presente anche la variante aromatizzata con scorze di limone (denominata \"tuttifrutti\"). Nel 2012 viene invece lanciata una variante con ripieno al caff\u00e8, quest'ultima versione ha il sapore che ricorda il tiramis\u00f9.\nNel 2015 viene lanciata un'altra novit\u00e0: Fiesta Babarum, il cui sapore ricorda quello del Rum.\nPromozione.\nLe prime campagne promozionali della merendina risalgono alla prima met\u00e0 degli anni settanta, quando furono mandati in onda degli spot durante Carosello in cui a reclamizzare il prodotto fu scelto il gruppo musicale dei Ricchi e Poveri. Fra i vari slogan e tormentoni che si sono avvicendati per accompagnare gli spot televisivi della Fiesta si possono ricordare i jingle \"\"Fiesta ti tenta tre volte tanto\", \"Nutre con piacere\" e in anni pi\u00f9 recenti \"Non ci vedo pi\u00f9 dalla fame\"\", che era la frase con cui i vari protagonisti degli spot annunciavano la necessit\u00e0 di fare una pausa, mangiando appunto una Fiesta.\nProduzione.\nViene prodotta nello stabilimento di Ferrero di Pozzuolo Martesana."}
{"id": "2866748", "revid": "30871150", "url": "https://it.wikipedia.org/wiki?curid=2866748", "title": "Electro funky", "text": ""}
{"id": "2866751", "revid": "339392", "url": "https://it.wikipedia.org/wiki?curid=2866751", "title": "A.S. Cosenza Nuoto", "text": ""}
{"id": "2866752", "revid": "290948", "url": "https://it.wikipedia.org/wiki?curid=2866752", "title": "Indigenza", "text": ""}
{"id": "2866754", "revid": "247222", "url": "https://it.wikipedia.org/wiki?curid=2866754", "title": "Chameleon in the Shadow of the Night", "text": "Chameleon in the Shadow of the Night \u00e8 il secondo album solista del cantante britannico Peter Hammill, pubblicato dall'etichetta discografica Charisma Records nel maggio del 1973. \nQuesto album segu\u00ec allo scioglimento della sua band, i Van der Graaf Generator. Infatti, in tutti i brani le parti strumentali sono suonate dal gruppo.\nFormazione.\nNote aggiuntive"}
{"id": "2866759", "revid": "123112822", "url": "https://it.wikipedia.org/wiki?curid=2866759", "title": "Maurizio Roffredi", "text": "Abate dell'abbazia cistercense di Casanova, Roffredi figura tra i membri dell'Accademia delle Scienze di Torino. Le sue ricerche sulle Anguillule del grano, causa di ingenti perdite nei raccolti, sono esposte in \"M\u00e9moires sur l'origine des petits Vers ou Anguilles du Bled rachitique\" e in \"Seconde lettre [\u2026] sur le rachitisme du Bled\", opere comparse nel gennaio e nel marzo 1775 sul giornale, edito da Fran\u00e7ois Rozier, \"Observations sur la Physique, sur l'Histoire naturelle et sur les Arts\"."}
{"id": "2866760", "revid": "6923", "url": "https://it.wikipedia.org/wiki?curid=2866760", "title": "9\u00ba Gruppo caccia", "text": "Il 9\u00ba Gruppo caccia \u00e8 un reparto dell'Aeronautica Militare italiana attivo sin dalla prima guerra mondiale ed equipaggiato con aerei da caccia.\nStoria.\nLe origini.\nIl IX Gruppo nasce il 10 aprile del 1917 con le squadriglie 37\u00aa Squadriglia, 72\u00aa Squadriglia caccia, 73\u00aa Squadriglia, 74\u00aa Squadriglia, 75\u00aa Squadriglia caccia (Nieuport da difesa), gi\u00e0 appartenenti al III Gruppo (poi 3\u00ba Gruppo caccia terrestre) ed in aggiunta la 112\u00aa Squadriglia (SAML 6 Ricognizione) di nuova formazione.\nDi stanza al Campo di aviazione di Villaverla, alle dipendenze della 1\u00aa Armata del Regio Esercito, ne era comandante il maggiore Giorgio Chiaperotti in maggio cede la 72^ ricevendo la 71\u00aa Squadriglia caccia e una Sezione SPAD di Verona.\nA luglio cede la 112^ ed il 28 luglio passa al comando del Magg. Carlo Melegari, il 20 agosto cede la 37^ ed il 24 ottobre la 75^ ricevendo la 31\u00aa Squadriglia, la 61\u00aa Squadriglia Savoia-Pomilio SP.4 e 2 sezioni della 134\u00aa Squadriglia Pomilio.\nAl 20 novembre 1917, sempre di base a Villaverla ha in organico la 61\u00aa, la 71\u00aa Squadriglia e la 1\u00aa sezione della 134\u00aa a Castenedolo (poi Aeroporto di Brescia-Montichiari) e la 31\u00aa di Castelgomberto ed il 24 novembre torna il Magg. Chiaperotti. \nIl 10 dicembre riceve la 37^, la 120\u00aa Squadriglia di Castenedolo e la 135\u00aa Squadriglia (che si forma dalla Sezione della 134\u00aa) cedendo la 31^, 61 e 71^.\nNel febbraio del 1918 cede la 135^ ricevendo la 62\u00aa Squadriglia e la 113\u00aa Squadriglia.\nDal marzo del 1918 il Gruppo ha la 37\u00aa, la 62\u00aa, la 72\u00aa, la 120\u00aa Squadriglia, una Sezione Farman di Difesa a Castenedolo e la 113\u00aa Squadriglia (Ricognizione su SAML S2) a Medole e dal 26 marzo cede la 62^ ricevendo la 112^, la II^ sezione della 83\u00aa Squadriglia e la 2\u00aa Sezione SVA.\nA primavera arrivano la 136\u00aa Squadriglia Pomilio e la 74^ Caccia.\nPassa alla 1\u00aa Armata (Regio Esercito) e riceve a fine maggio la 6\u00aa Sezione SVA e cede la 113\u00aa al XX Gruppo (poi 20\u00ba Gruppo).\nNel quadro della riorganizzazione dei reparti della 7\u00aa Armata a luglio il Gruppo diventa reparto per la Ricognizione strategica, con al 112\u00aa, la 120\u00aa e la 6\u00aa sezione SVA.\nAl termine della prima guerra mondiale, con altre squadriglie nel suo organico, continu\u00f2 la sua attivit\u00e0 a dicembre all'Aeroporto di Udine-Campoformido comandata dal Capitano Cesare Paldaoff per poi essere sciolto il 6 febbraio del 1919 e passa in posizione quadro.\nLa ricostituzione.\nIl gruppo venne ricostituito dalla Regia Aeronautica il 1\u00ba giugno 1928 in seno al 1\u00ba Stormo, composto su due nuove squadriglie la 96\u00aa e la 97\u00aa, di nuova formazione, e la 73\u00aa posta in precedenza in posizione quadro.\nIl materiale di volo di allora era costituito da Fiat C.R.1.\nNei primi mesi del 1930 si complet\u00f2 il passaggio sui Fiat C.R.20 ed entro la fine dell'anno avvenne il trasferimento a Campoformido (Udine), lasciando cos\u00ec la sede dell'Aeroporto di Aviano (Pordenone).\nIl 1\u00ba giugno del 1931 entr\u00f2 a far parte insieme al confratello 10\u00ba Gruppo del neo costituendo 4\u00ba Stormo: reparto ufficializzato il 2 ottobre dello stesso anno e seguito dal trasferimento sull'Aeroporto di Gorizia e l'arrivo anche dei primi C.R.20 Asso, la versione del caccia Fiat equipaggiata con motore Isotta Fraschini Asso Caccia.\nGli anni trenta furono memorabili, conosciuti come gli anni belli di Gorizia, grazie all'affermazione per bravura e capacit\u00e0 sia in campo nazionale che estero degli uomini del Gruppo.\nMolti uomini del 9\u00ba Gruppo parteciparono alle operazioni in Africa Orientale del 1935/1936 e, mentre ancora era viva l'epopea di \"faccetta nera\", il personale del Gruppo fu chiamato ad operare in Spagna, affiancandosi agli uomini del generale Franco, impegnandosi a fondo e sfruttando al massimo gli aeroplani.\nNon mancarono comunque in questo periodo anche le manifestazioni internazionali (1936-1938), a cui prese parte la pattuglia acrobatica, composta sia dai piloti del 9\u00b0 che dai piloti del 10\u00ba Gruppo, la quale era equipaggiata con un caccia che rappresenta una tappa importante nell'aeronautica militare italiana, il Fiat C.R.32. L'araldica vedeva in quel periodo fregiarsi gli aeroplani del Cavallino Rampante bianco in campo nero: sar\u00e0 cos\u00ec per molti anni a venire.\nDal 1937 era al comando del Maggiore Aldo Remondino.\nIl 7 ottobre 1939 il Maggiore Armando Fran\u00e7ois sostitu\u00ec il capitano Mario Bonzano al comando del Gruppo ed il 1 novembre lasci\u00f2 il comando del gruppo al maggiore Ernesto Botto. \nLa fine del 1939 port\u00f2 con s\u00e9 l'arrivo del nuovo Fiat C.R.42, aeroplano ancora dalla formula biplana, ma dalle doti molto manovriere.\nLa II guerra mondiale.\nCon l'entrata in guerra dell'Italia il 10 giugno del 1940, il Gruppo del Mag. Ernesto Botto con la 73\u00aa (5 CR 42), 96^ (5 CR 42) e 97\u00aa Squadriglia (4 CR 42) si spost\u00f2 dal 20 giugno sul fronte occidentale a difesa di Torino e dal 29 giugno all'Aeroporto di Gorizia, volando quindi all'Aeroporto di Comiso, in Sicilia, per operare su Malta. A dicembre il reparto fu il primo a ricevere i nuovi monoplani Macchi M.C.200, ma i piloti preferirono i C.R.42 e cedettero i monoplani al 1\u00ba Stormo.\nLa necessit\u00e0 di rinforzare il fronte in Africa Settentrionale Italiana port\u00f2 il trasferimento del reparto dal 13 luglio all'Aeroporto di Berca e dal 5 agosto ad el-Adem T3 (poi Base aerea Gamal Abd el-Nasser). Il fronte libico si present\u00f2 molto difficile sia per le condizioni ambientali che per quelle dei mezzi aerei: la Royal Air Force infatti nel giro di pochi mesi mise in campo velivoli decisamente pi\u00f9 prestanti e competitivi. Solo la destrezza e l'acrobazia eseguita durante gli addestramenti fecero s\u00ec da salvare molti piloti dal fuoco nemico.\nIl 9\u00ba Gruppo una volta rimpatriato agli inizi del 1941 venne riequipaggiato con i Macchi M.C.200. Terminata nell'aprile 1941 l'esigenza delle operazioni legate all'Invasione della Jugoslavia con 23 MC 200 da Gorizia il reparto, ricevette a partire dal luglio del 1941 i nuovissimi Macchi M.C.202. con motore in linea pi\u00f9 potente in confronto a quello dei vecchi aerei, quindi venne nuovamente dislocato il 25 novembre, con la 96\u00aa e la 97\u00aa Squadriglia, in Africa, all'Aeroporto di Martuba per testare il comportamento degli aerei privi di filtri antisabbia, mentre la 73\u00aa rimaneva a Comiso per la ricognizione fotografica. Alcune vittorie si susseguirono nel carniere del reparto, sempre impegnato in prima linea.\nTerminato il ciclo d'operazioni il \"Nono\" si ritrov\u00f2 nell'aprile del 1942 sulla base di Campoformido riarmato con dei nuovi M.C.202 dotati di filtri antisabbia, quindi nuovi impegni operativi fecero spostare l'intero Gruppo prima in Sicilia e poi ancora in Africa settentrionale fino ad arrivare sulla base avanzata di Fuka (Aeroporto militare di Sidi Haneish): \u00e8 il periodo tragico, ma eroico di El Alamein.\nI suoi MC 202 partecipano all'offensiva dell'Asse del 26 maggio 1942 quando prima dell'alba, 9 Fiat C.R.42 eseguono un attacco contro l'Aeroporto militare di Gambut che viene subito dopo colpito da 59 MC 202: risultano colpiti 24 caccia avversari in fase di decollo.\nDurante questo periodo infatti il reparto sub\u00ec pesanti perdite, anche se al 20 settembre aveva ancora in organico 27 M.C.202. Alla fine di ottobre gli ultimi dieci aerei rimasti passarono al 3\u00ba Stormo e il \"Nono\" ne prelev\u00f2 28 nuovi di zecca all'Aeroporto di Martuba, quindi ritorn\u00f2 al fronte operando per\u00f2 a regime ridotto a causa del cattivo tempo e della penuria di carburante. Col passare del tempo, non essendo rimasti pi\u00f9 velivoli in condizioni operative, il personale del 9\u00ba Gruppo venne impiegato per consegnare altri aerei alle unit\u00e0 operative.\nConclusosi il terzo ciclo operativo e rientrato in Italia, nel maggio 1943 arrivarono pochi Macchi M.C.205 insieme a nuovi M.C.202, quindi il reparto pass\u00f2 alla difesa di Roma. Alla fine di giugno i piloti del 9\u00ba Gruppo si addestrarono con 18 Messerschmitt Bf 109, ma optarono per rimanere sui, a loro giudizio, migliori M.C.205. Giunti in Sicilia nel giugno 1943, gli aviatori non riuscirono ad arginare lo strapotere degli Alleati, cos\u00ec le azioni difensive continuarono dai cieli della Calabria e della Puglia, dove venne colto di sorpresa dalla firma dell'armistizio di Cassibile del settembre 1943 con gli ultimi nove caccia operativi.\nAll'8 settembre era all'Aeroporto di Gioia del Colle con la 73\u00aa, 96\u00aa e 97\u00aa Squadriglia (3 MC 205 ognuna) nel 4\u00ba Stormo Caccia Terrestre.\nTenuto unito il gruppo, questo venne armato con i Bell P-39 Q/N Airacobra di fornitura alleata nell'Aeronautica Cobelligerante Italiana, operando a fianco dei nuovi alleati appoggiando le azioni sul fronte balcanico fino al termine della guerra nell'aprile 1945.\nIl gruppo al termine delle ostilit\u00e0 si trovava schierato sull'Aeroporto di Lecce-Galatina.\nDurante il periodo bellico, il \"Nono\" annover\u00f2 un congruo numero di assi: Teresio Martinoli (73\u00aa Squadriglia, 22 vittorie), Fernando Malvezzi, Giulio Reiner e Massimo Salvatore (97\u00aa, 73\u00aa e 97\u00aa Squadriglia) con 10 vittorie, Emanuele Annoni e Giovanni Barcaro (96\u00aa e 97\u00aa Squadriglia) con nove, Bruno Biagini, Antonio Canfora e Vittorino Daffara (rispettivamente della 96\u00aa e 97\u00aa Squadriglia) con sette successi, Piero Bonfatti, Rinaldo Damiani, Alvaro Querci e Vittorio Squarcia (73\u00aa, 97\u00aa, 73\u00aa e ancora 73\u00aa) con sei vittorie, e Iacopo Frigerio, Mario Guerci ed Enrico Moretto (97\u00aa, 73\u00aa e 96\u00aa Squadriglia) con cinque.\nNel dopoguerra.\nA partire dal maggio 1946 il Gruppo venne equipaggiato con i P-38 J/L Lightning, alcuni anche in versione da ricognizione fotografica, di cessione statunitense seguiti un anno pi\u00f9 tardi dai famosi P-51/F-51 D Mustang sempre di fornitura statunitense ed il relativo spostamento definitivo sulla base di Capodichino (Napoli).\nIl 1951 segna l'inizio dell'era dei velivoli a reazione con l'arrivo dei primi de Havilland DH.100 Vampire e la costituzione in seno allo Stormo della pattuglia acrobatica \"Cavallino Rampante\", la quale raccolse successi sia in Italia che all'estero in ambito NATO.\nIl consolidamento della struttura dell'Aeronautica Militare port\u00f2 nel 1954 alla creazione dell'Aerobrigata ed il \"Nono\" partecip\u00f2 alla costituzione del 12\u00ba Gruppo caccia cedendo la 73\u00aa Squadriglia ed assumendo in organico la 98\u00aa (proveniente dal disciolto 7\u00ba Gruppo Autonomo Caccia Terrestre) e la 95\u00aa (proveniente dal disciolto 18\u00ba Gruppo caccia). Trasferitosi nel giugno del 1956 sulla base di Pratica di Mare il reparto venne dotato del famoso Canadair Sabre. Il lavoro svolto con questi eccezionali aerei port\u00f2 lustro e capacit\u00e0 all'intero gruppo.\nIl 1\u00ba giugno 1961 il 9\u00ba raggiungeva la base di Grosseto riunendosi agli altri due gruppi dell'Aerobrigata. Nella primavera 1963 cominci\u00f2 l'era dell'F-104 Starfighter, iniziata con la versione G del progetto di Clarence L. \"Kelly\" Johnson. Nel settembre 1967, sciolta l'Aerobrigata, il Gruppo divent\u00f2 l'elemento principale operativo del ricostituito 4\u00ba Stormo.\nDall'estate del 1970 il IX Gruppo inizi\u00f2 a ricevere i primi F-104 S, versione migliorata e potenziata nell'armamento e nelle prestazioni rispetto al precedente modello e, successivamente, nel 1987, arrivarono al i primi F104 S-ASA, un aggiornamento necessario vista l'accresciuta potenzialit\u00e0 degli aeroplani dell'ultima generazione e le minacce da affrontare. Non mancarono gli impegni operativi che videro spesso il reparto schierarsi in Sicilia, fino a giungere alle attivit\u00e0 di sorveglianza dello spazio aereo nazionale partendo dagli aeroporti della Puglia per gli eventi balcanici degli anni novanta (Aeroporto di Amendola - Gioia del Colle).\nDagli anni 2000.\nIl 2002 \u00e8 l'anno dell'ultima versione dello \"spillone\" (il soprannome affibbiato all'F104), l'ASA-M, in dotazione al \"Meraviglioso\", termine coniato negli anni settanta quando tutti consideravano il reparto come gruppo d'\u00e9lite dell'Aeronautica Militare.\nA partire dal novembre 2003 si diede il via alla cessione degli ASA-M al 20\u00ba Gruppo che continu\u00f2 il servizio di sorveglianza aerea, questo per permettere a parte del gruppo di dedicarsi alla conversione sui nuovi Eurofighter Typhoon e consentire al personale di effettuare i corsi di qualificazione sia per i piloti che per gli specialisti. Buona parte del 2004 fu dedicata a questo e con l'arrivo sulla base dei nuovi aeroplani l'addestramento venne intensificato, grazie anche all'opera dei simulatori disponibili presso la ditta. La data da ricordare \u00e8 quella del 16 marzo 2004, quando si consegn\u00f2 al 4\u00ba Stormo il primo velivolo biposto del nuovo sistema d'arma.\nNel 2005 l'assetto del Gruppo venne modificato e ridimensionato come deciso dalle superiori autorit\u00e0: il personale specialista conflu\u00ec nel neo-costituito 904\u00b0 GEA (Gruppo efficienza aeromobili) che raccolse tutti gli ufficiali tecnici e gli specialisti dei gruppi e del 4\u00b0 RMV (Reparto Manutenzione Velivoli) posto in posizione \"quadro\" il 14 giugno 2007). Nell'aprile dello stesso anno giunse sulla base il primo monoposto dell'Eurofighter Typhoon dando il via a un'ulteriore fase del programma nazionale.\nCon l'incremento dei monoposto l'addestramento vert\u00e9 alla prontezza operativa in modo tale da permettere al gruppo di essere nuovamente pronto al combattimento ed essere preparato nuovamente al servizio di sorveglianza dello spazio aereo nazionale, difatti il 16 dicembre del 2005 venne raggiunto l'importantissimo traguardo di riprendere il servizio d'allarme, primo in assoluto in confronto agli altri paesi europei che adottarono l'aereo. Da allora il \"Nono\" partecipa a vari eventi nazionali ed internazionali ed importanti esercitazioni, come Jupiter 2006, l'ombrello aereo protettivo realizzato in occasione dei XX Giochi olimpici invernali disputati a Torino.\nIl 12 marzo 2007 ebbe luogo la prima intercettazione reale di un velivolo non identificato da parte di una coppia di velivoli EF-2000 del IX Gruppo, un Airbus diretto verso il continente africano sprovvisto delle necessarie autorizzazioni al sorvolo dello spazio aereo italiano: intercettato sui cieli della Sicilia, venne scortato fuori dallo spazio aereo nazionale. Il mese di settembre 2008 vide la partecipazione di una parte del Gruppo alla Anatolian Eagle 2008 tenutasi in Turchia. Altri eventi di risonanza mondiale sono la partecipazione al sistema difensivo e sorveglianza aerea effettuato in occasione del G8 dell'Aquila ai primi di luglio 2009 e l'intervento militare in Libia del 2011."}
{"id": "2866766", "revid": "30871445", "url": "https://it.wikipedia.org/wiki?curid=2866766", "title": "Carlos Ant\u00f4nio Dobbert de Carvalho Leite", "text": ""}
{"id": "2866778", "revid": "1605525", "url": "https://it.wikipedia.org/wiki?curid=2866778", "title": "Confessioni del cavaliere d'industria Felix Krull", "text": "Confessioni del cavaliere d'industria Felix Krull. Prima parte delle memorie (\"Bekenntnisse des Hochstaplers Felix Krull. Der Memoiren erster Teil\") \u00e8 un romanzo umoristico e parodistico incompiuto dello scrittore tedesco Thomas Mann, composto in pi\u00f9 riprese a partire dal 1911 e pubblicato nella versione definitiva nel 1954.\nTrama.\nL'io narrante \u00e8 Felix Krull, un quarantenne avventuriero ormai in pensione. Felix proviene da \u00abuna famiglia della buona borghesia, se anche da una casa poco seria\u00bb nella quale si conduce una vita scapestrata all'insegna della canzone \u00abGodete la vita!\u00bb. Un'esperienza importante per l'adolescente Felix \u00e8 l'incontro con l'attore M\u00fcller-Ros\u00e9, nella realt\u00e0 \u00e8 un ometto brutto e volgare ma in grado sulle scene di affascinare il pubblico. Felix ottiene i primi successi nell'ingannare gli altri (compie un furto di dolciumi in una drogheria, si finge malato per non andare a scuola e poi per evitare il servizio militare, seduce la cameriera, ecc.).\nDopo il suicidio del padre, un produttore di \"champagne\" della Renania fallito, Felix si trasferisce a Parigi dove, grazie alla raccomandazione del suo padrino Schimmelpreester, trova lavoro in un albergo di lusso inizialmente come addetto all'ascensore, col nome di \"Armand\", e poi come cameriere. Felix ha modo di osservare il comportamento degli avventori dell'albergo, appartenenti alle classi sociali pi\u00f9 elevate. Di bell'aspetto e fornito di eleganti maniere, Felix affascina le signore, accumula un piccolo capitale con mezzi non sempre leciti e trascorre il tempo libero come un \"dandy\", in segretezza. Rifiuta tuttavia di accettare i successi ottenibili in modi convenzionali come il matrimonio con Eleanor Twentyman, diciottenne figlia di un ricco capitalista inglese, e l'offerta di adozione da parte del vecchio Lord Kilmarnock.\nUn conoscente, il marchese Louis de Venosta, fidanzato della graziosa soubrette Zaz\u00e0, il quale ha apprezzato i modi e la classe di Felix, per compiacere i genitori che non accettano la sua relazione con una ragazza di modeste condizioni e minacciano di disereditarlo, propone a Felix di spacciarsi per lui e di girare il mondo a suo nome e a sue spese. Dovr\u00e0 visitare vecchi amici di famiglia, inviando, di tanto in tanto, da luoghi diversi, lettere ai genitori del marchese imitando la grafia dell'amico. In questo modo i genitori crederanno che il loro rampollo, ravveduto e abbandonata la ragazza, viaggi per dimenticare il suo vecchio legame. Felix, superate le iniziali perplessit\u00e0, non pu\u00f2 fare a meno di accettare la proposta.\nGiunto a Lisbona, ospite del paleontologo professor Kuckuck, il giovane riesce a far innamorare la figlia Zouzou e a sedurre la moglie, l'ancora piacente Maria Pia che, nell'ultima pagina del libro, gelosa della figlia, si offrir\u00e0 con ardente passione al bel Felix.\nEdizioni.\nThomas Mann tracci\u00f2 lo schema dell'ultima avventura di Felix Krull, ossia lo scambio di identit\u00e0 col giovane marchese de Venosta, in un libro di appunti del 1906 in seguito alla lettura delle memorie di un avventuriero rumeno, Georges Manolescu, pubblicate l'anno precedente. Inizi\u00f2 una prima stesura nel gennaio del 1910 e un primo frammento, la visita al cantante di operetta M\u00fcller-Ros\u00e9, apparve nell'almanacco dell'editore Fischer nel 1911. Il lavoro fu interrotto tra il 1911 e il 1912 allorch\u00e9 l'autore si dedic\u00f2 interamente a \"La morte a Venezia\" e a \"La montagna incantata\". Nel 1919 fu pubblicato un secondo frammento, la finzione della malattia per evitare la Scuola. L'intero primo libro (fino alla bancarotta e al suicidio del padre) usc\u00ec nel 1922; nel 1937 fu pubblicata una edizione aumentata dai capitoli del secondo libro. Mann riprese il lavoro nel 1947, ma lo interruppe per dedicarsi al \"Doctor Faustus\" e a \"L'inganno\", finch\u00e9 l'edizione definitiva fu pubblicata nel 1954. Una traduzione in lingua italiana dell'edizione tedesca del 1922 apparve gi\u00e0 nel 1930 ad opera di Emma Virgili e Paolo Milano; una nuova versione, sull'edizione del 1937, apparve nel 1948 ad opera di Bruno Angoletta per la Garzanti. L'edizione definitiva in lingua italiana, tradotta da Lavinia Mazzucchetti, apparve nel 1955 nel quinto volume delle opere di Thomas Mann edito da Mondadori.\nCritica.\n\"Confessioni del cavaliere d'industria Felix Krull\" \u00e8 un romanzo umoristico e parodistico; l'idea parodistica su cui si costruisce \u00e8, come dichiara l'autore stesso, quella \"di tradurre in chiave criminale\" (lo spunto deriva, come detto prima, dalle memorie di un imbroglione, il Manolescu) un elemento di tanto venerata tradizione quale l'autobiografia, in particolare l'autobiografia di Goethe \"Poesia e verit\u00e0\". Per Roberto Fertonani \u00e8 stato lo stesso Mann ad aver collocato il \"Felix Krull\" nella tradizione tedesca del \"Bildungsroman\" (romanzo di formazione) e intende la parodia non come distorsione di un modello, ma come elemento innovatore di ogni opera d'arte. Enzo Paci nella prefazione al volume dedicato alle \"Opere di Thomas Mann\", precisa che \"Confessioni di Felix Krull\" non consiste tanto nella biografia di un imbroglione, quanto nella sua parodia critica. Per Paci, il tema del romanzo \u00e8 infatti quello dell'artista imparentato con l'imitatore, tema esposto da Mann in altre opere quale la novella giovanile \"Il pagliaccio\" e il romanzo \"Doctor Faustus\". L'ultima parte del romanzo, riguardante il viaggio di Felix sotto le spoglie del marchese de Venosta, rientra invece nella tradizione del romanzo picaresco tedesco quale \"L'avventuroso Simplicissimus\" o il \"Till Eulenspiegel\". \nGy\u00f6rgy Luk\u00e1cs interpret\u00f2 il romanzo di Thomas Mann su basi sociologiche: \u00abLa critica ironica e autoironica di Thomas Mann all'odierna societ\u00e0 borghese si pone qui un tema completamente nuovo e del tutto originale: solo il cavaliere d'industria pu\u00f2 oggi, nel mondo della borghesia al tramonto, giungere al godimento della propria personalit\u00e0\u00bb. Per lo psicologo Paolo Legrenzi, \u00abFelix Krull, un vero sovversivo, libera dai vincoli del perbenismo borghese chiunque incontri sulla sua strada rendendo tutti pi\u00f9 felici. Una caricatura degli utilitaristi che, fin dai tempi di Adam Smith, professano quel profittevole e inconsapevole altruismo su cui si fondano le societ\u00e0 capitaliste.\u00bb"}
{"id": "2866780", "revid": "984922", "url": "https://it.wikipedia.org/wiki?curid=2866780", "title": "Sh2-27", "text": "Sh2-27 \u00e8 una nebulosa a emissione visibile nella costellazione dell'Ofiuco.\nSi trova nella parte sudoccidentale dell'Ofiuco, al confine con la sezione pi\u00f9 settentrionale dello Scorpione; la sua individuazione \u00e8 semplificata dalla presenza della sua stella centrale, , che essendo di seconda magnitudine \u00e8 ben visibile ad occhio nudo anche nelle notti meno buie. Sebbene la posizione della nube sia facile da individuare, la sua osservazione \u00e8 resa difficoltosa dalla sua debolezza. Il periodo pi\u00f9 indicato per la sua osservazione nel cielo serale \u00e8 compreso fra maggio e settembre; mentre la sua posizione a breve distanza dall'equatore celeste fa s\u00ec che sia ben visibile da quasi tutte le aree popolate della Terra.\nSi tratta della tenue nube che circonda la stella , una stella fuggitiva la cui origine \u00e8 da ricercarsi all'interno dell'Associazione di Antares, un'associazione OB che comprende le stelle azzurre luminose costituenti la \"testa\" dello Scorpione. La nube, composta da idrogeno ionizzato, ha una forma ellittica allungata in senso est-ovest e avvolge per intero la stella ad essa associata; la parte settentrionale della nube \u00e8 la pi\u00f9 luminosa e si presenta di aspetto filamentoso. La distanza della nube \u00e8 stimata attorno ai 170\u00a0parsec (circa 550 anni luce)."}
{"id": "2866784", "revid": "767487", "url": "https://it.wikipedia.org/wiki?curid=2866784", "title": "Buck ai confini del cielo", "text": "Buck ai confini del cielo \u00e8 un film del 1991 diretto da Tonino Ricci, tratto da un romanzo di Jack London.\nTrama.\nNarra la storia di un bambino di nome Tim che vive con il padre Dan e il nonno Thomas, in una capanna sperduta in Alaska.\nIl bimbo ha per amico un cane di nome Buck. Un giorno, al ritorno dalla caccia, padre e figlio trovano Thomas morto nella capanna. Il cane Buck far\u00e0 in modo di far scoprire allo sceriffo gli uccisori della vittima."}
{"id": "2866790", "revid": "767487", "url": "https://it.wikipedia.org/wiki?curid=2866790", "title": "The Silent Corner and the Empty Stage", "text": "The Silent Corner and the Empty Stage \u00e8 il terzo album solista del cantante britannico Peter Hammill. Come nel precedente, anche gli ex Van der Graaf Generator partecipano alla registrazione dell'album, suonando le parti strumentali."}
{"id": "2866792", "revid": "287204", "url": "https://it.wikipedia.org/wiki?curid=2866792", "title": "Sem\u00ebn An-skij", "text": "Nato con il nome di \u0160lojme-Zanvl Rappoport, fu autore di racconti brevi e drammi in yiddish; riservava una particolare attenzione nelle sue opere per il folklore ebraico e il chassidismo, e denunciava attraverso di esse le umili condizioni di vita degli ebrei nell'Impero russo. Era inoltre membro dell'Unione Generale dei Lavoratori Ebrei, un movimento socialista che combatteva per difendere i diritti dei lavoratori ebrei e la loro emancipazione nei paesi slavi sottoposti al dominio dello zar.\nBiografia.\nNato in una famiglia povera e religiosa in uno shtetl nel distretto di Vitebsk, oggi appartenente alla Bielorussia ma nel 1863 parte integrante dell'Impero russo, Anski ebbe un'educazione tradizionale ebraica. Come la maggior parte degli intellettuali di lingua yiddish, impar\u00f2 la lingua del paese in cui era nato, nel suo caso il russo, che diventer\u00e0 il tramite per la sua educazione secolare e la sua apertura verso il panorama culturale europeo. Anski infatti sovrappose alla sua educazione religiosa di adolescente lo studio delle letterature europee e soprattutto dei problemi sociali, che, unitamente alle sue idee radicali di impronta marxista che da quegli studi scaturirono, lo portarono in conflitto con la polizia dell'impero e alla sua espulsione dalla Russia nel 1891.\nRifugiatosi a Parigi, vi lavor\u00f2 come rilegatore e presto si un\u00ec al Partito Socialista Rivoluzionario Russo in esilio divenendone anche segretario. Dopo la rivoluzione del 1905, Anski torn\u00f2 in Russia dove fond\u00f2 nel 1911 la Societ\u00e0 Etnografica Ebraica. Con essa, tra il 1912 e il 1914, intraprese numerose spedizioni di ricerca nell'ambito delle comunit\u00e0 ebraiche nella zona di residenza, raccogliendo una grande quantit\u00e0 di materiale documentario, che, sparito per decenni negli archivi segreti sovietici, \u00e8 riemerso per buona parte negli anni novanta grazie alla Perestrojka. Questo materiale, cos\u00ec importante per la conoscenza della cultura ebraica degli shtetl, spazzata via dalla follia nazista durante la Seconda guerra mondiale, \u00e8 in parte confluito nella collezione del Museo Etnografico di Stato di San Pietroburgo, mentre molte delle registrazioni su cilindri raccolte durante le spedizioni di Anski per lo pi\u00f9 in Podolia e Volinia, sono state riversate su CD.\nDurante la prima guerra mondiale si stabil\u00ec in Galizia lavorando per una organizzazione umanitaria ebraica. Nel 1919 si trasfer\u00ec prima a Vilnius e poi a Varsavia, allora appena liberate dall'esercito polacco collaborando alla rivista in yiddish \"il momento\". Nell'ottobre 1920 Anski mor\u00ec a Otwock, nelle vicinanze di Varsavia.\nOpera.\nTra le sue numerose opere si ricordano due inni scritti a Parigi per il movimento ebraico-socialista chiamato \"Bund\" intitolati \"Die schwu'e\" (il giuramento) e \"In salziken jam fun menshleche trern\" (Nel mare salato delle lacrime umane). Il primo divenne poi l'inno ufficiale del Bund.\nL'opera principale di An-skij, che ebbe fama internazionale (postuma), \u00e8 \"Tra due mondi: Il dibbuk\" (yiddish: \"Tsvishn tsvey veltn: Der dibek\"; ebraico: \"Beyn shney 'olamot: ha-dibbuk\"). Scritto originariamente in russo e tradotto dallo stesso An-skij in yiddish, questo dramma \u00e8 ora considerato unanimemente uno dei grandi classici della letteratura yiddish. Totalmente svincolato dall'impegno politico e sociale di An-skij, esso \u00e8 profondamente radicato nella cultura ebraica e permeato dalla mistica cabalistica da essere pi\u00f9 vicino al romanticismo tedesco che al realismo russo pre-rivoluzionario.&lt;br&gt;\nNarra infatti la storia di Leye (ebr. Leah), figlia di un ricco commerciante e promessa sposa di Khonen (ebr. Khanan), studente della scuola rabbinica, che alla morte precoce di lui, prima del matrimonio, viene impossessata dal suo spirito (il di lui dibbuk), che la condurr\u00e0 alla fine della storia alla morte, nella quale i due giovani potranno finalmente riunirsi.\nKonstantin Stanislavskij avrebbe voluto mettere in scena l'originaria versione in russo del dramma a Mosca, quando An-skij era ancora in vita, ma ci\u00f2 non fu possibile a causa della rivoluzione russa. La prima ebbe dunque luogo poco tempo dopo la morte dell'autore, vale a dire il 9 novembre 1920, al teatro Eliseo a Varsavia nella versione yiddish.\nNel 1937 ne fu realizzata una versione cinematografica dal regista polacco Micha\u0142 Waszy\u1e45ski in yiddish. Nel 2005 la regista teatrale Rachel Michali ne ha fatto un riadattamento."}
{"id": "2866793", "revid": "123593349", "url": "https://it.wikipedia.org/wiki?curid=2866793", "title": "Andy Whitfield", "text": "Biografia.\nNel 1971 nasce in Galles da Robert e Pat Whitfield. Nel 1999 si trasferisce in Australia. Prima di decidere di intraprendere l'attivit\u00e0 di attore ha lavorato per diverso tempo come ingegnere. Ha studiato recitazione alla Screenwise Film &amp; TV School for Actors di Sydney e ha lavorato come modello, partecipando a circa quaranta campagne pubblicitarie tra Europa e Asia.\nEsordisce come attore in un episodio della serie televisiva \"All Saints\", successivamente ottiene il ruolo principale nel film \"Gabriel - La furia degli angeli\". La sua carriera continua con diversi lavori televisivi, in serie come \"The Strip\", \"Packed to the Rafters\" e \"Le sorelle McLeod\".\nNel 2010 acquista popolarit\u00e0 grazie alla serie televisiva del canale Starz \"Spartacus\", in cui interpreta il ruolo di un guerriero trace catturato dalle legioni romane e trasformato in seguito in gladiatore: Spartaco, il leggendario schiavo che sfida la Repubblica romana. \u00c8 il protagonista della prima stagione \"Spartacus - Sangue e Sabbia\", ma al termine di questa si vede costretto ad abbandonare le riprese a causa di un linfoma non Hodgkin. Mentre Andy \u00e8 in cura viene girato il prequel \"Spartacus - Gli dei dell'arena\", nella speranza che l'attore superi la malattia in vista della seconda stagione \"Spartacus - La Vendetta\". La malattia ha purtroppo la meglio e Andy viene sostituito da Liam McIntyre nel ruolo di Spartacus in \"Spartacus - La Vendetta\".\nAndy Whitfield \u00e8 anche protagonista di \"Time Crisis\", un cortometraggio d'azione diretto e interpretato da Freddie Wong, basato sull'omonimo videogioco.\nMorte.\nNel marzo del 2010 si sottopone ad esami medici perch\u00e9 avverte dolori diffusi in tutto il corpo. Dopo la fine delle riprese della prima stagione di Spartacus gli viene diagnosticato un linfoma non Hodgkin. L'attore si sottopone immediatamente alle cure necessarie, interrompendo le riprese della serie che lo aveva reso famoso. Nel giugno 2010 dichiara di essere guarito dal tumore, ma nel settembre dello stesso anno ha una ricaduta, abbandonando definitivamente il ruolo di Spartacus nella serie TV omonima. Dopo 18 mesi di malattia, Andy muore a Sydney l'11 settembre 2011. L'attore lascia la moglie Vashti e due figli. La storia della sua coraggiosa lotta per la vita durante l'ultimo anno \u00e8 raccontata nel documentario \"Be here now\", diffuso in Italia da Netflix nel marzo 2017.\nDoppiatori italiani.\nCome doppiatore \u00e8 sostituito da:"}
{"id": "2866796", "revid": "465169", "url": "https://it.wikipedia.org/wiki?curid=2866796", "title": "Sadik Kaceli", "text": "Biografia.\nStudi\u00f2 dapprima all'\"American Vocational School\" di Tirana, quindi a Parigi, all'Acad\u00e9mie des Beaux-Arts grazie all'interessamento di Henri Matisse. Tornato a Tirana nel 1941, affianc\u00f2 all'attivit\u00e0 di pittore quella di insegnante.\nAttivit\u00e0 artistica.\nAffront\u00f2 il temi del ritratto e del paesaggio in chiave realista, ma senza adattarsi alle esigenze del realismo socialista, venendo per questo messo ai margini della vita culturale albanese.\nSuo fratello, Junuz Kaceli, era un dissidente e oppositore del regime comunista albanese."}
{"id": "2866797", "revid": "484362", "url": "https://it.wikipedia.org/wiki?curid=2866797", "title": "Aweil (citt\u00e0)", "text": "Aweil o Uwail o Uwayl () \u00e8 una citt\u00e0 del Sudan, capitale dello stato di Aweil dal 2015; fino ad allora, era stata capitale dello stato del Bahr al-Ghazal Settentrionale. Conta circa 15.000 abitanti, ma la popolazione varia durante l'anno visto che gli abitanti delle campagne cercano rifugio in citt\u00e0 durante le inondazioni annuali delle stagioni delle piogge.\nLa citt\u00e0 ospita una missione delle Nazioni Unite ed un certo numero di Organizzazioni Non Governative.\nAweil aveva anche una stazione ferroviaria che andava fino a Waw, costruita negli anni sessanta, dopo lungo periodo in stato di abbandono, dovuto alla guerra civile, fu riparata e rimessa in uso nel 2010; \u00e8 anche stata costruita una nuova strada sterrata che arriva fino a Khartum e un'altra ancora che la connette alla citt\u00e0 di Juba."}
{"id": "2866800", "revid": "188116", "url": "https://it.wikipedia.org/wiki?curid=2866800", "title": "Luigi Franza", "text": "Biografia.\nFiglio del senatore missino Enea Franza, \u00e8 stato membro del Consiglio dell'Ordine degli Avvocati di Ariano Irpino (presidente dal 2004 al 2008) e della Camera Penale di Avellino e di Ariano Irpino.\n\u00c8 stato eletto nel 1983 al Senato nella IX legislatura, con il Partito Socialista Democratico Italiano ed \u00e8 stato presidente della commissione Difesa dal 1985 al 1987. \nRieletto al Senato, ha ricoperto la carica di sottosegretario al Ministero degli Esteri nel Governo Goria dal luglio 1987 all'aprile 1988. Quell'anno aderisce al Partito Socialista Italiano, di cui \u00e8 vicecapogruppo dal 1989 al 1992.\nRieletto a palazzo Madama con il PSI, \u00e8 stato presidente della commissione Lavori pubblici fino al termine della XI legislatura nell'aprile 1994.\nNel 1994 si candida alla Camera nel collegio uninominale di Ariano Irpino con l'Unione democratica italiana, ma non \u00e8 eletto, cosi come nel 1996 al Senato per il Polo per le Libert\u00e0 e nel 2001 nella Casa delle Libert\u00e0.\nDal 2004 al 2009 \u00e8 stato consigliere comunale di Ariano Irpino per Forza Italia. Successivamente, ha aderito al ricostituito Partito Socialista Italiano."}
{"id": "2866806", "revid": "1305772", "url": "https://it.wikipedia.org/wiki?curid=2866806", "title": "Al-Fashir", "text": "Al-F\u0101shir () \u00e8 la capitale del Darfur Settentrionale, Sudan, nel nord-ovest del paese, nella regione del Darfur, 195\u00a0km nord-est di Nyala.\nStorica stazione di sosta per le carovane, Al-F\u0101shir si trova ad un'altezza di 700 metri.\nCitt\u00e0 dotata di un mercato di frutta e verdura, coltivate nelle aree circostanti, al-F\u0101shir \u00e8 connessa tramite una strada sia a Umm Kaddada, sia ad al-Junayana.\nStoria.\nNel tardo XVIII secolo, \u02bfAbd al-Rahm\u0101n al-R\u0101shed fond\u00f2 la capitale del suo sultanato e il suo palazzo proprio in questa citt\u00e0. La citt\u00e0 del Darfur si svilupp\u00f2 tutta attorno al suo palazzo..\nLa citt\u00e0 fu visitata da Amelia Earhart mentre cercava di fare il suo giro attorno al globo terrestre..\nLa popolazione di al-F\u0101shir nel 2001 era di 178.500 abitanti.\nA causa della vicinanza coi campi-profughi della guerra di Abu Shuk \ne di al-Sal\u0101m, grazie agli aiuti delle Nazioni Unite conobbe un boom economico e demografico. I prezzi degli affitti e quelli della vendita al dettaglio aumentarono, insieme a quelli dell'acqua imbottigliata e delle pizzerie, per provvedere a fornire cibo e bevande ai lavoratori delle organizzazioni umanitarie occidentali.\nIl numero delle stazioni di servizio nelle quali potersi rifornire di benzina \u00e8 triplicato per via dell'aumentata quantit\u00e0 di automobili in citt\u00e0. La disponibilit\u00e0 di posti di lavoro \u00e8 aumentata visto che le Nazioni Unite offrirono posti di lavoro ai cittadini. L'economista Adam Ahmed proclam\u00f2 che \"... le persone di al-F\u0101shir stanno incominciando a pensare, come uomini d'affari...\" per trarre il maggior profitto dalla loro situazione."}
{"id": "2866807", "revid": "123168779", "url": "https://it.wikipedia.org/wiki?curid=2866807", "title": "Tennistavolo Senigallia", "text": "Il Tennistavolo Senigallia (AN) \u00e8 un'associazione sportiva dilettantistica fondata nel 1955 da Enzo Pettinelli, Roberto Raugei e Cosimo Sasso. \u00c8 la societ\u00e0 decana della Federazione Italiana Tennistavolo (codice federale 0087 ed ininterrottamente iscritta dal 1960) ed \u00e8 stata insignita dal CONI della Stella d'oro al Merito Sportivo (edizione 2007) e della Stella d'argento al Merito Sportivo (edizione 1992). Presidente dal 1988 \u00e8 Domenico Ubaldi.\nI suoi migliori risultati agonistici risalgono agli anni settanta con la vittoria di due scudetti (1977 e 1979), la Coppa Italia (1977) e titoli italiani individuali in tutte le categorie continuando fino al 2015 superando il sessantesimo titolo italiano. Il Tennistavolo Senigallia \u00e8 un centro di avviamento allo sport riconosciuto dal CONI, la sua filosofia sportiva si basa sul rispetto della personalit\u00e0 degli atleti, sulla lealt\u00e0, disciplina e spirito di squadra. Nel 2010 \u00e8 stata riconosciuta Centro Tecnico Federale dalla FITeT. Nel 2015 ha pubblicato la Carta dei Servizi offerti dal club. Sempre nello stesso anno \u00e8 stata accreditata dall'Universit\u00e0 di Urbino per crediti formativi e di indirizzo, e dal Servizio Civile Nazionale che fa capo direttamente alla Presidenza del Consiglio dei Ministri. Il progetto di Servizio Civile ha la partnership del Comune di Senigallia, dell'Universit\u00e0 di Urbino e della Scuola CONI dello Sport. Nel 2016 ha ottenuto il riconoscimento della Personalit\u00e0 Giuridica e lo status di APS-Associazione di Promozione Sociale. Nel 2017 ha ottenuto l'accreditamento UE-Erasmus+ per la sezione EVS-European Voluntary Service.\nCentro Olimpico Tennistavolo.\nA Senigallia \u00e8 stato costruito (1985) il primo centro specializzato per il tennistavolo che ha vinto nel 1987 il concorso nazionale CONI per impianti sportivi (sezione impianti specialistici) rappresentando successivamente l'Italia in concorsi internazionali di impiantistica sportiva (1988). Il Centro Olimpico tennistavolo \u00e8 una struttura di circa 700 m\u00b2, con 9/16 tavoli, parquet, illuminazione naturale \"shed\", dove il tennistavolo pu\u00f2 essere praticato da semplici amatori e campioni, di ogni et\u00e0, in condizioni adeguate. Presso il Centro Olimpico Tennistavolo dal 1985 in poi si sono svolti i giochi FAO, campionati europei UISP, campionati italiani di CSI, Confindustria, PGS, Bankitalia e l'unico stage pre-olimpico mai organizzato con i migliori atleti europei nel raking ITTF (2004). Il Centro Olimpico Tennistavolo \u00e8 un impianto comunale gestito in convenzione dalla societ\u00e0 fin dall'apertura (1985) ed ospita in pianta stabile corsi CONI-Ragazzi, attivit\u00e0 sportiva con scuole elementari, medie ed Istituti Superiori, allenamenti e gare per agonisti ed amatori, attivit\u00e0 regionale, attivit\u00e0 sociale in collaborazione anche con organizzazioni di volontariato.\nNel 2010 \u00e8 stato riconosciuto Centro Tecnico Federale della FITeT. In estate il Centro \u00e8 frequentato da turisti essendo Senigallia una nota localit\u00e0 balneare dell'Adriatico. Nel 2015 ha pubblicato la \"Carta dei Servizi\" offerti dal Centro Olimpico.\nEnzo Pettinelli.\nFondatore ed animatore della scuola di tennistavolo senigalliese \u00e8 il maestro Enzo Pettinelli (1\u00ba luglio 1938), gi\u00e0 vincitore del premio tecnico \"Seminatore\" ed insignito del \"Tripode d'Oro\" CSI nonch\u00e9 \"Stella al merito sportivo\" CONI, nel passato CT della nazionale italiana, di quella maltese e di quella di San Marino nonch\u00e9 direttore della Scuola tecnica italiana.\nPersonaggio di grande spessore umano e tecnico, Pettinelli ha portato al successo un grande numero di atleti tra cui Massimo Costantini e Sabrina Moretti, noti alle cronache sportive per i successi agonistici e per la battaglia per l'utilizzo del body nelle competizioni agonistiche, prima proibito.\nPettinelli \u00e8 autore di due pubblicazioni sulla tecnica \"Quaderni di tennistavolo\" (1976) e \"Racchette vaganti\" (2003), di un saggio \"La Citt\u00e0 del Ping-Pong\" (2007), di un racconto per ragazzi delle scuole elementari \"Il mistero della racchetta perduta\" (2010, anche in inglese, francese, tedesco, spagnolo, cinese, russo, ucraino, latino, portoghese, parsi), \"I Ragazzi Guardano le Stelle - Ping-Pong\" (2011), anche in inglese e spagnolo, \"I Segreti dello Gnomo - Tennis\" (2011, anche in spagnolo), \"Mutamenti\" (2013), \"Verso l'Ignoto\" (2014) e \"Verso l'Ignoto... e Ritorno\" (2017).\nPettinelli \u00e8 fautore dell'importanza dell'armonia del gesto tecnico e della personalizzazione della tecnica individuale ritenendo che la vittoria agonistica giunga quando la tecnica riesce a far esprimere totalmente le potenzialit\u00e0 dell'atleta.\n5 x 1000 per progetti sociali.\nLa Societ\u00e0 \u00e8 inserita nell'elenco delle ASD a cui pu\u00f2 essere devoluto il 5x1000 riservato al finanziamento delle attivit\u00e0 sociali come la pratica sportiva gratuita per i giovani di famiglie con disagio economico, il Progetto FAMI per giovani rifugiati, i camp estivi per i bambini delle elementari, il progetto per giovani down, l'attivit\u00e0 sportiva gratuita per studenti."}
{"id": "2866808", "revid": "107003056", "url": "https://it.wikipedia.org/wiki?curid=2866808", "title": "Michelle Guerette", "text": ""}
{"id": "2866813", "revid": "729019", "url": "https://it.wikipedia.org/wiki?curid=2866813", "title": "Adolphe P\u00e9goud", "text": "Fin da giovane prest\u00f2 servizio nella cavalleria e fu di stanza in Marocco; nel 1912 si appassion\u00f2 all'aviazione, all'epoca ai primordi. Fu il primo, nel 1913, a lanciarsi con un paracadute da un aeroplano e, pochi mesi dopo, fu il primo a compiere il looping, o \"giro della morte\", con un aereo. \nQueste sue imprese ardimentose coronate da successo diedero l'avvio dell'adozione delle acrobazie nella normale pratica di volo dell'aviazione dell'epoca.\nDurante la prima guerra mondiale abbatt\u00e9 sei velivoli tedeschi dal 5 febbraio 1915 fino all'11 luglio successivo diventando il primo Asso dell'aviazione dal 3 aprile e mor\u00ec in combattimento sopra Belfort il 31 agosto 1915, abbattuto dal sottufficiale tedesco Unteroffizier Otto Kandulski, che per ironia della sorte aveva lui stesso addestrato prima della guerra."}
{"id": "2866822", "revid": "391034", "url": "https://it.wikipedia.org/wiki?curid=2866822", "title": "Georeferenziazione mappe", "text": ""}
{"id": "2866824", "revid": "287204", "url": "https://it.wikipedia.org/wiki?curid=2866824", "title": "Noroeste", "text": "Il Noroeste \u00e8 una delle 12 comarche della Regione di Murcia. Conta 72.010 abitanti ed ha come capoluogo la citt\u00e0 di Caravaca de la Cruz.\n\u00c8 una comarca prevalentemente montuosa che comprende le valli dei fiumi Qu\u00edpar, Argos, Alh\u00e1rabe, Mula e parte della valle del Segura.\nLa comarca \u00e8 caratterizzata da una relativa abbondanza di acqua - almeno rispetto al resto della regione - e per gli ampi spazi boschivi (foreste a galleria, pinete, querceti e ginepri).\nDal 2001 Caravaca de la Cruz \u00e8 collegata a Murcia da una moderna superstrada, la RM-15 o \"Autov\u00eda del Noroeste-R\u00edo Mula\", di 61 km di lunghezza."}
{"id": "2866826", "revid": "228587", "url": "https://it.wikipedia.org/wiki?curid=2866826", "title": "Bor (Sudan del Sud)", "text": "Bor () \u00e8 una citt\u00e0 nel Sudan del Sud \u00e8 la capitale dello stato del Jonglei ed \u00e8 situata al largo della riva orientale del fiume Nilo. La citt\u00e0 dista 200\u00a0km dalla citt\u00e0 di Giuba, la capitale del Sudan del Sud.\nBor (\"lande paludose\") \u00e8 rinomata tra gli abitanti del luogo, infatti, a Malek una cittadina 19\u00a0km a sud di Bor, nel dicembre 1905 fu stabilita la prima chiesa cristiana fondata dalla Church Missionary Society di Archibald Shaw. Malek divenne cos\u00ec la prima roccaforte della Chiesa Anglicana nella regione dando origine ai primi vescovi consacrati nel Dinkaland. I primi battesimi ebbero luogo nel 1916 a Bor. Il 16 maggio 1983 Kerubino Kuanyin Bol ufficiale dell'esercito Sudanese vi ci capeggi\u00f2 la rivolta che condusse alla formazione dell'Esercito di Liberazione del Popolo del Sudan.\nLa gente di etnia Dinca occupa principalmente le provincie di: Gok sud, Gok nord, Athooc, Twic, Duk e Pigi. La citt\u00e0 \u00e8 un potenziale centro turistico visto la sua ubicazione proprio nel bel mezzo del Sudd. Il 28 agosto 1991 a Bor avvenne il massacro di Bor dove furono massacrati nell'arco di 2 mesi, da parte delle milizie di Riek Machar pi\u00f9 di 85.000 persone e in seguito altre 25.000 morirono per carestia. Riek Machar adesso \u00e8 vice presidente del nuovo stato autonomo del Sudan Meridionale.\nParte del suo territorio forma il Parco nazionale di Bandigilo."}
{"id": "2866827", "revid": "287204", "url": "https://it.wikipedia.org/wiki?curid=2866827", "title": "Mike Gascoyne", "text": "Carriera.\n\u00c8 attivo soprattutto in Formula 1, avendo lavorato per diverse scuderie quali McLaren, Sauber, Tyrrell, Renault, Jordan, Toyota, Spyker, Force India e per la rinata Lotus, poi ridenominata Caterham.\nNel 2001 ha fondato il gruppo MGI, di cui \u00e8 presidente."}
{"id": "2866828", "revid": "39224", "url": "https://it.wikipedia.org/wiki?curid=2866828", "title": "Ekaterina Karsten-Khodotovitch", "text": ""}
{"id": "2866829", "revid": "38120", "url": "https://it.wikipedia.org/wiki?curid=2866829", "title": "Sua Altezza e Silk", "text": "Sua Altezza e Silk sono un paio di personaggi immaginari che debuttarono in \"Hit Comics\" n. 27 della Quality Comics. Sono i nemici di Kid Eternity.\nBiografia dei personaggi.\nSua Altezza e Silk sono un paio di artiste della truffa. Sua Altezza veste solitamente come una donna anziana, completa di spettacolari capelli bianchi raccolti in una crocchia, mentre Silk \u00e8 un'attraente giovane donna in un vestito aderente. I due incontrarono Kid Eternity in \"Hit Comics\" n. 27, ma furono subito sconfitte dal super naturale eroe.\nMentre Sua Altezza fu la protagonista di copertina di \"Hit Comics\" n. 28, il duo solitamente comparve in alcune storie flashback di 5-6 pagine. Le loro storie furono raccontate pi\u00f9 che altro per le risate; Sua Altezza e Silk non riescono quasi mai nel loro lavoro, ed i loro dialoghi sono spesso molto leggeri. La loro ultima comparsa nella Golden Age avvenne in \"Hit Comics\" n. 57 (marzo 1949).\nDC Comics.\nSua Altezza e Silk furono due tra i vari personaggi acquisiti dalla DC Comics quando questa compr\u00f2 la Quality Comics. Le due fecero la loro prima comparsa nei fumetti della DC Comics in \"World's Finest Comics\" n. 282 (1982) in una storia di Capitan Marvel il cui protagonista era Kid Eternity. Il fumetto fu pubblicato nel periodo in cui entrambe le famiglie di personaggi, e lo scrittore E. Nelson Bridwell, decisero che Freddy Freeman e Kid Eternity erano fratelli. In questa storia, Sua Altezza e Silk unirono le forze con la nemica di lunga data della Famiglia Marvel, Zia Minerva, e tentarono di utilizzare lo Zio Dudley come copertura per rubare soldi da un circo. Il loro vecchio nemico, Kid Eternity le riconobbe, e sugger\u00ec ai Marvel come neutralizzare il loro piano."}
{"id": "2866831", "revid": "729019", "url": "https://it.wikipedia.org/wiki?curid=2866831", "title": "R\u00edo Mula", "text": "La comarca del R\u00edo Mula \u00e8 una delle 12 comarche della Regione di Murcia. Conta 24.567 abitanti (2008) ed ha come capoluogo la cittadina di Mula.\n\u00c8 situata nel centro della regione e prende il suo nome dall'omonimo fiume."}
{"id": "2866832", "revid": "110157", "url": "https://it.wikipedia.org/wiki?curid=2866832", "title": "Museo musicale d'Abruzzo e Archivio Francesco Paolo Tosti", "text": "Il museo musicale d'Abruzzo e archivio Francesco Paolo Tosti \u00e8 ospitato presso l'Istituto Nazionale Tostiano di Ortona, in provincia di Chieti.\nStoria.\nL'Istituto Nazionale Tostiano \u00e8 stato costituito ad Ortona nel 1983, presso lo storico palazzo Corvo (ex convento agostiniano), dal Consiglio Comunale per la divulgazione della vita e delle opere del compositore Francesco Paolo Tosti, nato ad Ortona il 9 aprile 1846 e scomparso a Roma il 2 dicembre 1916.\nQuesto mandato si svolge in collaborazione con istituzioni di cultura, editoria ed organizzazioni musicali internazionali tramite un'attivit\u00e0 musicale editoriale e discografica, corsi di perfezionamento e mostre, seminari, convegni e concorsi.\nIl 9 aprile 1994 fu inaugurato il Museo Musicale d'Abruzzo (con l'annesso Archivio \u201cFrancesco Paolo Tosti\u201d) e l'istituto \u00e8 stato poi riconosciuto istituto culturale di rilevanza nazionale nel 2009 ai sensi della L. 534/96 (DM 17/11/2009-G.U. n.294 18/12/2009).\nDal 1997 il palazzo ospita anche l'Archivio musicale \"Guido Albanese\", dedicato al celebre compositore ortonese, parente del Tosti, protagonista dei festival folkloristici della Maggiolata abruzzese sin dal 1920, nel 1922 con il poeta Luigi Dommarco cre\u00f2 la famosa canzone \"Vola vola vola\". L'archivio conserva molti manoscritti, diverse canzoni composte dall'Albanese, e non ancora incise, e cartelli e lettere del musicista.\nCollezioni.\nIl museo \u00e8 ospitato nel palazzo rinascimentale Corvo ad Ortona, situato nel quartiere storico di Terravecchia, ex convento poi passato ai baroni Corvo e successivamente ristrutturato dal Comune di Ortona.\nLa collezione si basa sul ricco patrimonio di oggetti e documenti legati alla figura di Tosti ed altri artisti, come fotografie, lettere, manoscritti, partiture, libri e oggetti personali.\nIn particolare il Museo \u00e8 organizzato in tre sezioni.\nLa prima \u00e8 la sezione musicisti, con donazioni provenienti dai fondi Tosti, Giuseppe De Luca, Guido Albanese, Vincenzo Forchetti e Tommaso Ranalli. La seconda \u00e8 la sezione organologica, con un'esposizione di strumenti classici ed extraeuropei.\nLa terza \u00e8 la sezione iconografica, con un'esposizione di lavori dei partecipanti al Concorso Internazionale di ex musicis, indetto nel 1997 ad Ortona nell'ambito della Mostra Biennale \"Liuteria nel Mezzogiorno\".\nPalazzo Corvo ospita anche la Biblioteca Musicale Abruzzese, con pubblicazioni e documenti multimediali di argomento musicale."}
{"id": "2866833", "revid": "6923", "url": "https://it.wikipedia.org/wiki?curid=2866833", "title": "Rifugio Bristot", "text": "Il rifugio Angelo Bristot \u00e8 un rifugio alpino situato nel comune di Belluno (BL), posto nel comprensorio sciistico dell'Alpe del Nevegal sul versante settentrionale delle Prealpi Bellunesi a 1616\u00a0m s.l.m.\nStoria.\nDisegnato da Mario De Don\u00e0, che cur\u00f2 anche gli arredi interni, fu inaugurato nel 1950."}
{"id": "2866835", "revid": "767487", "url": "https://it.wikipedia.org/wiki?curid=2866835", "title": "Valle de Ricote", "text": "La Valle de Ricote \u00e8 una delle 12 comarche della Regione di Murcia. Conta 23.623 abitanti (2007) ed ha come capoluogo la cittadina di Archena.\nSituata a nord della regione, \u00e8 interamente attraversata dal fiume Segura.\nCircondata da brulle montagne e con un fondovalle lussureggiante, presenta incantevoli paesaggi di aspetto decisamente africano.\nAd oggi la comarca, nonostante la sua ridotta estensione territoriale, presenta notevoli disparit\u00e0 tra i comuni che la compongono. Archena, il capoluogo, ha sviluppato negli ultimi anni un discreto settore industriale. Inoltre pu\u00f2 contare sulle sue acque termali (conosciute sin dall'epoca romana) e che sono alla base del suo turismo. Ricote e Oj\u00f3s, soffrono un periodo di ristagno economico ed il turismo, che potrebbe rivitalizzare la loro economia, \u00e8 poco sfruttato. Ulea e Villanueva hanno optato per svilupparsi vendendo parte della propria superficie coltivata a costruttori che intendevano convertire in pochi anni questi due villaggi in due immense zone residenziali anche se la recente crisi immobiliare ha orientato tale tendenza verso livelli pi\u00f9 ragionevoli di costruzione."}
{"id": "2866837", "revid": "122987514", "url": "https://it.wikipedia.org/wiki?curid=2866837", "title": "Kacjaryna Karst\u0117n", "text": "Nel 1998 Kacjaryna Khadatovich ha sposato un uomo d'affari tedesco, Wilfried Karsten, del quale ha preso il cognome e si \u00e8 trasferita in Germania."}
{"id": "2866839", "revid": "11959", "url": "https://it.wikipedia.org/wiki?curid=2866839", "title": "Al Fashir", "text": ""}
{"id": "2866848", "revid": "228587", "url": "https://it.wikipedia.org/wiki?curid=2866848", "title": "Vega Alta del Segura", "text": "La Vega Alta del Segura \u00e8 una delle 12 comarche della Regione di Murcia. Conta 54.250 abitanti (2007) ed ha come capoluogo la citt\u00e0 di Cieza.\nStoricamente i due municipi di Abar\u00e1n e di Blanca vengono considerati come parte della comarca Valle de Ricote ma, in base alla \"Propuesta de Comarcalizaci\u00f3n\" approvata dal Consiglio Regionale di Murcia nel 1980, questi sono stati inclusi nella comarca della Vega Alta del Segura.\nL'attivit\u00e0 economica di gran lunga pi\u00f9 importante della comarca \u00e8 quella agricola, con produzioni di agrumi, frutta (la pesca di Cieza ha fama internazionale) e olio. Di qualche importanza \u00e8 anche l'industria che conta alcune zone industriali localizzate a Cieza e a Blanca.\nLa comarca \u00e8 attraversata dalle superstrade A-30 (\"Autov\u00eda de Murcia\") Albacete-Murcia-Cartagena e A-33 (\"Autov\u00eda del Altiplano\") Blanca-Jumilla-Yecla-La Font de la Figuera.\nCieza dispone di una stazione ferroviaria con treni diretti per Madrid, Albacete, Murcia e Cartagena."}
{"id": "2866849", "revid": "466539", "url": "https://it.wikipedia.org/wiki?curid=2866849", "title": "J\u00f3zef Szmidt", "text": "Biografia.\nJ\u00f3zef Szmidt \u00e8 nato in Polonia da genitori di origini tedesche e molte volte si \u00e8 presentato con il nome Jozef Schmidt (germanizzato). Tra la fine degli anni '50 e gli inizi degli anni '60 \u00e8 stato per due volte campione europeo di salto triplo (nel 1958 e 1962) e due volte campione olimpico (Roma 1960 e Tokyo 1964). Successivamente ha ricevuto il titolo in Polonia di \"Sportsman of the Year (sportivo dell'anno)\". Nell'anno delle Olimpiadi di Roma, saltando in gara 17,03, \u00e8 stato il primo uomo a superare i 17 metri. Vinse la medaglia d'oro olimpica con un salto di m. 16,81. A Tokyo nel 1964 rivinse il titolo olimpico con m. 16,84. Meccanico di professione, nel 1975 si trasfer\u00ec nella Germania Ovest, ma nel 1992 decise di tornare in Polonia."}
{"id": "2866851", "revid": "339392", "url": "https://it.wikipedia.org/wiki?curid=2866851", "title": "Nord Darfur", "text": ""}
{"id": "2866852", "revid": "111319", "url": "https://it.wikipedia.org/wiki?curid=2866852", "title": "Katrin Rutschow", "text": ""}
{"id": "2866854", "revid": "1872786", "url": "https://it.wikipedia.org/wiki?curid=2866854", "title": "Edizioni Ottaviano", "text": "Edizioni Ottaviano \u00e8 stata una casa editrice italiana che ha operato a Milano negli anni Settanta.\nStoria.\nLa Edizioni Ottaviano si era specializzata nella produzione di fumetti e usava questo mezzo per testi, anche impegnati, attribuendo a tale mezzo una capacit\u00e0 di esprimere contenuti, di solito affidati a testi scritti.\nNata da un gruppo di studenti milanesi che avevano fondato e diretto la Celuc, una cooperativa per la pubblicazione di dispense e testi universitari, scopre il mondo dei fumetti con il testo \"Conoscete Carlo Marx\" traduzione dallo spagnolo del testo di Rius (pseudonimo del \"fumettista\" messicano Eduardo del Rio). Prosegue nel filone con l'opera di Ro Marcenaro che pubblica una versione a fumetti del Manifesto.\nNel 1979, le Edizioni Ottaviano varano la collana \"Musicomix\", biografie a fumetti dei big del Jazz e del Rock raccontate con il piglio della controcultura sessantottina. Ideatori della collana sono Lillo Gullo e Angelo Leonardi, autori anche delle sceneggiature dei primi tre titoli: Gato Barbieri, Rolling Stones, Charlie Parker: quest'ultimo volume, impreziosito della prefazione di Carlos Sampayo, sceneggiatore del fumetto cult Alack Sinner, viene anche tradotto e pubblicato in Francia dalle Edizioni Desiba.\nOttaviano pubblica anche l'opera prima di Jacopo Fo \" Se ti Muovi ti Stato! \" con prefazione di G. B. Lazagna."}
{"id": "2866855", "revid": "729019", "url": "https://it.wikipedia.org/wiki?curid=2866855", "title": "Vega Media del Segura", "text": "La Vega Media del Segura \u00e8 una delle 12 comarche della Regione di Murcia. Conta 117.707 abitanti ed ha come capoluogo la citt\u00e0 di Molina de Segura.\n\u00c8 situata a nord della capitale regionale ed occupa il corso medio della valle del Segura, da cui prende il nome.\nL'economia si basa sull'agricoltura che, grazie all'irrigazione a goccia, consente ottime produzioni di arance, limoni, pompelmi, pesche e albicocche oltre che di altri frutti ed ortaggi. Importante \u00e8 sicuramente l'industria; soprattutto a Molina de Segura sono localizzate numerose industrie ed aziende di logistica.\nA partire dagli anni sessanta del XX secolo, a Molina de Segura sono state costruite numerose zone residenziali (o \"urbanizaciones\") posizionando questo comune ai primi posti per numero di seconde abitazioni di tutta la regione.\nLa comarca \u00e8 attraversata dall\"'autov\u00eda\" A-30 (\"Autov\u00eda de Murcia\") Albacete-Murcia-Cartagena e dalle strade nazionali N-301 Madrid-Cartagena e N-344 Valencia-Almer\u00eda."}
{"id": "2866856", "revid": "486946", "url": "https://it.wikipedia.org/wiki?curid=2866856", "title": "Gatti (personaggio)", "text": ""}
{"id": "2866858", "revid": "125954921", "url": "https://it.wikipedia.org/wiki?curid=2866858", "title": "Maggie Lawson", "text": "Biografia.\nPrimi anni.\nNata e cresciuta a Louisville, Kentucky, dal direttore d'albergo Mike Lawson e dalla casalinga, Judy, entrambi di discendenze irlandesi; Maggie muove i primi passi nella recitazione a soli otto anni partecipando a numerose rappresentazioni teatrali cittadine. Della sua famiglia fanno parte anche due fratelli maggiori, Nick e Chris.\nDopo essersi diplomata all'\"Assumption High School\", un collegio femminile cattolico; riprende gli studi teatrali presso l'\"Universit\u00e0 di Louisville\" e per un certo periodo lavora come reporter per la stazione FOX locale.\nCarriera.\nIl debutto della Lawson sul grande schermo avviene nel 1996 quando, a soli sedici anni, fa un'apparizione in due episodi della sitcom \"E vissero infelici per sempre\"; successivamente compare in una serie di ruoli minori in varie serie televisive e come comparsa in \"Pleasantville\" finch\u00e9, nel 2000, recita in un doppio ruolo da protagonista nel film TV della ABC \"Model Behavior - Una passerella per due\", insieme a Justin Timberlake; mentre due anni dopo veste il ruolo della giovane investigatrice dilettante Nancy Drew in un altro film per la televisione.\nParallelamente a ci\u00f2 \u00e8 apparsa come guest star, in sitcom quali \"Family Rules\", \"Inside Schwartz\", \"It's All Relative\" e \"Crumbs\" nonch\u00e9 in serie televisive come \"Smallville\", \"Tru Calling\", \"Fear Itself\" e \"Justified\". Nel 2006, viene scritturata per il ruolo della detective \"Jules\" O'Hara a partire dal secondo episodio della serie USA Network \"Psych\", che la porta alla fama internazionale.\nNel 2011 ha fatto parte del cast dello spettacolo teatrale \"Greedy\", svoltosi a Los Angeles.\nNel 2013 ottiene il ruolo di Terry Gannon Jr., protagonista della sitcom ABC \"Back in the Game\" che tuttavia viene cancellato il 1\u00ba novembre 2013, dopo una sola stagione.\nDal 2014 al 2015 prende parte all'ultima stagione della serie televisiva \"Due uomini e mezzo\", interpretando il ruolo della signorina McMartin.\nVita privata.\nDall'estate 2006 fino a met\u00e0 2013 ha avuto una relazione con James Roday, conosciuto sul set di Psych.\nNell'agosto 2015 sposa Ben Koldyke, conosciuto sul set di \"Back in the Game\". Si sono sposati l'8 agosto 2015 nel loro ranch nel New Mexico. Nel 2017 la coppia ha iniziato le pratiche per il divorzio. Si \u00e8 sposata, dopo un paio d'anni di frequentazioni, con Paul Greene. La coppia ha un figlio, Oliver.\nDoppiatrici italiane.\nNelle version in italiano dei suoi lavori, Maggie Lawson \u00e8 stata doppiata da:"}
{"id": "2866863", "revid": "6923", "url": "https://it.wikipedia.org/wiki?curid=2866863", "title": "Altiplano (comarca)", "text": "La comarca Altiplano, altrimenti conosciuta come \"Altiplano murciano\" o \"Altiplano de Yecla-Jumilla\", \u00e8 una delle 12 comarche della Regione di Murcia. Situata nell'estremo nord-est della regione, \u00e8 incastonata tra le comunit\u00e0 autonome di Castiglia-La Mancia (provincia di Albacete) e la Comunit\u00e0 Valenciana (provincia di Alicante). Conta 60.217 abitanti (2010) ed ha come capoluogo la citt\u00e0 di Yecla. Con soli 38 ab/km\u00b2 \u00e8 la comarca della Murcia meno densamente popolata.\nDalla met\u00e0 del XIX secolo nella comarca si \u00e8 consolidata l'attivit\u00e0 vinicola, grazie alla produzione di vini D.O.P. dal 1972. Importanti nell'agricoltura sono anche le colture di ulivi, mandorle e cereali.\nIl clima \u00e8 arido con influenze mediterranee e le precipitazioni sono scarse (350 mm annui).\nLa comarca \u00e8 attraversata dalla A-33, la Superstrada dell'Altiplano (\"Autov\u00eda del Altiplano\") che da questa comarca prende il nome e che, una volta interamente completata, collegher\u00e0 la A-30 Madrid-Cartagena, la A-31 Madrid-Alicante e la A-35 Almansa-X\u00e0tiva."}
{"id": "2866874", "revid": "729019", "url": "https://it.wikipedia.org/wiki?curid=2866874", "title": "Oriental (comarca)", "text": "La comarca Oriental \u00e8 una delle 12 comarche della Regione di Murcia. Conta 16.183 abitanti (2013) ed ha come capoluogo la cittadina di Abanilla. \u00c8 la comarca meno popolata della regione.\nL'economia della comarca si basa principalmente sull'agricoltura (produzione di frutta, vino e olio), sull'estrazione di marmo (Sierra de la Pila e Abanilla) e sul turismo (acque termali a Fortuna).\nLa comarca Oriental \u00e8 suddivisa in due zone distinte: la parte settentrionale, montuosa, che raggiunge i 1.264 metri sulla Sierra de la Pila e la parte meridionale, pianeggiante, caratterizzata da numerose \"ramblas\".\nIl clima si presenta arido con scarse e spesso violente precipitazioni e con alte temperature (la temperatura media annua \u00e8 di 19,0 \u00b0C ad Abanilla con frequenti punte di oltre 40 \u00b0C in estate)."}
{"id": "2866878", "revid": "287204", "url": "https://it.wikipedia.org/wiki?curid=2866878", "title": "Oratorio di San Giuseppe alla campagna", "text": ""}
{"id": "2866882", "revid": "110157", "url": "https://it.wikipedia.org/wiki?curid=2866882", "title": "Il Gallo e l'Arlecchino", "text": "Il Gallo e l'Arlecchino \u00e8 un saggio del 1918 scritto da Jean Cocteau. Il libro tratta dell'estetica musicale del Gruppo dei Sei ed \u00e8 considerato il manifesto di tale cenacolo di artisti.\n\u00c8 stato pubblicato per la prima volta nel 1918 per le edizioni \"La sir\u00e8ne\" di Parigi, di propriet\u00e0 dello stesso Cocteau e dell'amico Raymond Radiguet.\nIntroduzione.\nIl pamphlet, originariamente pubblicato da solo, \u00e8 stato poi inserito dallo stesso Cocteau in un pi\u00f9 ampio volume dal titolo \"Il richiamo all'ordine\" contenenti altri saggi sull'estetica, non solo musicale, ma anche figurativa (interessante quello dedicato all'amico Picasso).\nStrutturato in forma aforistica, riprende alcune tematiche gi\u00e0 esposte da Friedrich Nietzsche ne \"Il caso Wagner\" e nel \"Contra Wagner\", come il ritorno alla semplicit\u00e0 contenutistica e formale, con il conseguente abbandono dei temi mitizzanti e solenni tipici delle composizioni di Richard Wagner e Claude Debussy; da Nietzsche \u00e8 ripresa anche la struttura aforistica tipica di \"Al di l\u00e0 del bene e del male\". Oltre a questo sono espressi anche argomenti quali l'ispirazione dell'artista, che deve trovarsi nella quotidianit\u00e0 e nella tecnologia e l'affidamento dell'arte alle sole personalit\u00e0 dotate di genio. Vuole essere il manifesto della rinascita musicale francese, campione della quale sarebbe Erik Satie, con il quale Cocteau aveva gi\u00e0 collaborato nel balletto \"Parade\". I nuovi compositori che avrebbero potuto incarnare gli ideali qui espressi sarebbero stati i membri del Gruppo dei Sei, composto da giovanissimi compositori francesi destinati a fama mondiale.\nCaratteristiche.\n\"\"Il Gallo e l'Arlecchino\" fu il risultato di diversi anni di frequentazioni e collaborazioni artistiche, intellettuali e personali con diversi musicisti attivi nella Parigi del primissimo Novecento. Questo saggio infatti riassume il pensiero dei sei musicisti componenti il Gruppo dei Sei (Georges Auric, Louis Durey, Arthur Honegger, Darius Milhaud, Francis Poulenc e Germaine Tailleferre) attraverso la mediazione estetico-filosofica di Cocteau.\nNasce con l'intento di rivoluzionare la musica francese dopo la fine del movimento impressionista debussiano, pur non essendo totalmente indipendente dal punto di vista ideologico, in quanto influenzato in parte dal movimento futurista, in parte dalle istanze del cubismo, in parte ancora dall'estetica elaborata all'interno dei circoli intellettuali parigini. Le idee di questi movimenti mescolate alla vita movimentata (da bohemi\u00e9nne) di Cocteau e dei Sei sono fondamentali per la creazione di questa nuova estetica.\nL'ispirazione dal quotidiano.\nCocteau fa spesso riferimento alle sonorit\u00e0 del music-hall, alla musica e alle suggestioni del circo, alla musica afro-americana e a quella popolare europea, con le quali avr\u00e0 particolari frequentazioni per tutta la giovent\u00f9 (musiche che sono il \"trait-d'union\" sia tecnico che spirituale dei Sei). La visione del mondo del Gruppo dei Sei infatti, (e non quella prettamente stilistico-musicale) fu comunque, se non fondata su, almeno ispirata all'ideologia cocteauiana. Ciononostante nei cinque anni in cui vissero musicalmente in stretta vicinanza, sfornarono validi lavori collettivi, come \"Les Mari\u00e9s de la Tour Eiffel\" (balletto, 1921) e \"L'album des Six\", loro primo lavoro del 1921 per pianoforte solo, e c'\u00e8 chi sostiene che l'influenza di Jean Cocteau sui Sei sia stata uguale a quella esercitata da Filippo Tommaso Marinetti su Luigi Russolo, in ambito futurista. \nVa detto comunque che gi\u00e0 dagli anni '70 dell'Ottocento la cultura parigina non era aliena dagli influssi del mondo quotidiano, fatto di colori e suoni provenienti dai contesti pi\u00f9 disparati \u2013 non solo quindi modellato sulle formule simboliste e pi\u00f9 spiccatamente impressioniste \u2013 si guardino i dipinti di Seurat sull'universo circense o le poesie di Jules Laforgue: \nLa lettura di Nietzsche e il richiamo alla semplicit\u00e0.\nMa non basta: punto non secondario della riflessione estetico-filosofica di Cocteau \u00e8 la lettura dei saggi di Nietzsche su Richard Wagner, nei quali il filosofo tedesco si scaglia contro quel grande compositore che in Francia aveva trovato un terreno molto fertile.\nA Nietzsche fa riferimento spesse volte sia lo stesso Cocteau che, pi\u00f9 in generale, tutto il variopinto mondo dei salotti parigini (dalla stessa fonte provengono anche molte considerazioni del nascente movimento surrealista). \nL'atteggiamento quasi negativo di Nietzsche verso il cambiamento viene assimilato da Cocteau e trasformato in un desiderio di rifondazione culturale e musicale della Francia che abbia per basi la negazione della sovrabbondanza concettuale ed estetica tedesca e un superamento della solennit\u00e0 ipostatizzata della Francia impressionista. Vuole ricondurre l'estetica verso la semplicit\u00e0 concettuale di un certo barocco (nella fattispecie quello realizzato da Fran\u00e7ois Couperin) dimenticando anche alcune delle conquiste musicali del passato pi\u00f9 recente, contraddistinto da \u201cl'abuso debussiano di titoli preziosi\u201d e dal rispetto per il \u201cformidabile ridicolo del libretto del Parsifal\u201d. Per fare ci\u00f2 il nostro autore si serve di alcuni strumenti presi in prestito dallo stesso Nietzsche: l'attribuzione esclusiva di poteri straordinari all'artista dotato di talento; la creazione di un'opera d'arte totale, identificata con il balletto, al fine di spingersi verso il futuro (e verso l'assoluto) e non restare immobilizzati in un passato artistico senza via d'uscita.\nIl riferimento a Erik Satie.\nSe dunque Cocteau non rispetta n\u00e9 Debussy n\u00e9 Wagner, il suo modello \u00e8 il sottovalutato Erik Satie, compositore che all'epoca era diventato famoso solo nella capitale francese e presso pochi altri estimatori. Il motivo di tutto ci\u00f2 risiede nella stravaganza che contraddistingueva questo musicista: a delle musiche tecnicamente molto semplici, ma supportate da un'armonia alquanto accattivante e a volte pure sospesa paradossalmente fra il mistico e il cabarettistico, accostava dei titoli che non significavano nulla; i suoi brani pi\u00f9 famosi, i pezzi per pianoforte solo intitolati \"Gymnopedies\" sarebbero, per l'appunto, con un neologismo, \u201c\"esercizi per i piedi\"\u201d, altri si intitolano \"Pezzo in forma di pera\", oppure \"Non mettere la testa sul braccio\" o \"Non soffiarmi nell'orecchio\"\". Il nonsense contrapposto al pregno-di-significato, la semplicit\u00e0 raffrontata alla sovrabbondanza sono il marchio di fabbrica dell'ideologia cocteauiana versata alla semplicit\u00e0 piuttosto che alla complessit\u00e0: cosa ci potrebbe essere di pi\u00f9 concettualmente semplice di un'idea senza senso?\nL'anti-germanismo.\nLa voglia di semplicit\u00e0 \u00e8 spinta da uno spirito di ribellione \u2013 \u00e8 innanzitutto un richiamo all'ordine - contro i due succitati movimenti musicali che esplosero nella seconda met\u00e0 dell'Ottocento: l'impressionismo francese e il wagnerismo tedesco. Proprio contro quest'ultimo elemento per\u00f2 Cocteau si scagli\u00f2 con maggiore veemenza; il suo anti-germanismo e, nella fattispecie, anti-wagnerismo (palesemente ispirato dalla lettura dell'ultimo Nietzsche), pu\u00f2 essere ricondotto a diversi fattori, ciascuno fondamentale a suo modo e che non poco ricordano le diverse tematiche nitzscheane citate poco sopra. Cercheremo qui di elencarli brevemente, rimandando poi ai diversi capitoli per spiegazioni pi\u00f9 accurate:\nLa semplicit\u00e0 che da queste questioni deriva \u00e8 poi strettamente legata al concetto di quotidianit\u00e0 che Cocteau cerc\u00f2 di esprimere attraverso diversi ed incisivi aforismi: e ancora oppure \nLa quotidianit\u00e0 e la dicotomia semplicit\u00e0-assoluto vengono per\u00f2 conciliate da Cocteau in un'estetica che vuole essere direzionata verso l'infinito partendo tuttavia dalla semplicit\u00e0 del quotidiano, di un mondo che non sia estraneo e, in un certo senso anche \u201cteatrale\u201d; questo universo, sublimato, deve riuscire a riportare lo spirito dell'ascoltatore verso l'assoluto, in una nuova estetica musicale del quotidiano e, paradossalmente, dell'infinito."}
{"id": "2866884", "revid": "339392", "url": "https://it.wikipedia.org/wiki?curid=2866884", "title": "Capodanno persiano", "text": ""}
{"id": "2866892", "revid": "125122036", "url": "https://it.wikipedia.org/wiki?curid=2866892", "title": "Chiara Samugheo", "text": "Biografia.\nNasce a Bari nel 1926, anche se per tutta la vita dichiar\u00f2 come anno di nascita ufficiale il 1935, come Chiara Paparella.\nAncora molto giovane, vuole comporre musica. Contrariamente ai desideri dei genitori, che l'avrebbero voluta maestra di scuola, la Samugheo parte per Milano nel 1953.\nQui inizia a frequentare l'ambiente intellettuale di Enzo Biagi, Alberto Moravia, Pier Paolo Pasolini e Giorgio Strehler, che le propone di frequentare corsi di recitazione e mimo.\nIn questo periodo conosce Pasquale Prunas, fondatore della rivista culturale \"Sud\" e suo compagno di vita, che le suggerisce di trasformare il suo cognome assumendo quello del paese sardo di Samugheo, e la coinvolge nella redazione di una nuova rivista, Le Ore, che si occupava di fotogiornalismo internazionale, sullo stile di \"Paris Match\".\nDapprima tenta la professione di giornalista di cronaca nera, ma, dopo l'incontro con Federico Patellani, uno dei fotografi pi\u00f9 importanti di quegli anni, decide di iniziare a lavorare per lui.\nI suoi primi lavori sono di reportage su fenomeni magico-religiosi dell'Italia del Sud, come i tarantati, e di denuncia sociale ritraendo le baraccopoli napoletane e le zingare in carcere.\nIn seguito realizza servizi fotografici per i maggiori periodici internazionali, le copertine per importanti riviste, pubblica diversi libri e fotografa, a partire dalla fine degli anni '50, le maggiori star internazionali (tra cui Liz Taylor, Shirley MacLaine, Monica Vitti, Sophia Loren, Claudia Cardinale, Raffaella Carr\u00e0 e Gina Lollobrigida).\nIl periodo della \"dolce vita\" decreta il successo di un nuovo tipo di fotogiornalismo e di riviste, dove lo star-system rappresenta il motore del progresso. Copertine e servizi devono documentare la figura della \"diva\", della donna cinematografica, come oggetto del desiderio.\nLe foto di Chiara Samugheo prendono le mosse da questo contesto, ma intendono restituire al corpo-oggetto delle dive una femminilit\u00e0 e una personalit\u00e0 reali, qualcosa di intimo, in contrapposizione all'ambiente effimero costruito intorno ai loro corpi, contribuendo cos\u00ec ad alimentare la mitologia del cinema italiano.\nAl suo attivo, conta pi\u00f9 di 165.000 scatti. L'imponente archivio delle foto di Chiara Samugheo \u00e8 conservato presso il Centro studi e archivio della comunicazione (CSAC) dell'Universit\u00e0 di Parma.. Una piccola parte del suo fondo, e precisamente 487 foto, si trova invece presso la Fondazione 3M a Pioltello\nLa fama della Samugheo cresce: lavora a Hollywood, in Spagna, in Russia, in Giappone; \u00e8 ospite dello Sci\u00e0 di Persia, del produttore hollywoodiano Joe Pasternak.\nDopo aver vissuto a Roma per diversi anni, nel 1987 si trasferisce a Nizza, dove ha curato il suo atelier in Rue Droite, la strada degli artisti. \u00c8 cittadina onoraria della Francia e il 2 giugno 2003 \u00e8 stata insignita del titolo di Cavaliere della Repubblica Italiana.\nIl 13/01/2022, la celebre fotografa \u00e8 deceduta a Bari."}
{"id": "2866893", "revid": "125794686", "url": "https://it.wikipedia.org/wiki?curid=2866893", "title": "Francesco Cordio", "text": "Biografia.\nDiplomato attore presso l\"'Accademia Nazionale d'Arte Drammatica Silvio D'Amico\". di Roma, ha frequentato anche la Scuola Europea per l\u02bcArte dell\u02bcAttore di San Miniato.\nDal 1995 ha recitato in teatro e in cinema diretto da, tra gli altri, Lorenzo Salveti, Ugo Gregoretti, Giuseppe Ferrara, Salvatore Maira.\nDal 2002 ha iniziato l'attivit\u00e0 di regista di spettacoli teatrali, autore regista e montatore di documentari e videoclip musicali (Slow-motion, Daniele Silvestri, Luca Bussoletti)\nNel 2007 con Paolo Pagnoncelli ha realizzato il documentario \"Inti-Illimani, donde las nubes cantan\", che racconta in un viaggio attraverso Italia e Cile la storia quarantennale del gruppo musicale degli Inti-Illimani, rievocando con essa anche la storia degli anni \u201970 nei due paesi. Il film viene selezionato in numerosi festival internazionali in concorso e fuori concorso (Habana film festival, Festival de Vi\u00f1a del mar - Cile, Rio de Janeiro, Toronto, Istanbul Film Festival, Festival de cine de Mar del Plata).\nNel 2009 ha curato la regia di un docu-film sul crack dell'Alitalia, \"Tutti gi\u00f9 per aria\", realizzato con i contributi di lavoratori ed ex-lavoratori dell\u2019azienda. Nel film sono coinvolti anche Dario Fo e Ascanio Celestini.\nNel 2010 pubblica per Infinito Edizioni il libro \"L'occhio di Cordio\" in cui raccoglie un'antologia di testi sull'opera del padre Nino Cordio.\nNel 2010 realizza per conto della Commissione parlamentare d'inchiesta sull'efficacia e l'efficienza del Sistema Sanitario Nazionale del Senato della Repubblica un documentario sugli Ospedali Psichiatrici Giudiziari, di cui ha presentato degli estratti nel programma \"Presa diretta\" di Riccardo Iacona nel 2011. Nel 2013 da quegli stessi materiali e con l\u2019integrazione di una intervista a Luigi Rigoni, attore ex internato in un OPG, realizza il documentario \"Lo Stato della follia\" per il quale riceve una menzione speciale del \"Premio Vittorio De Seta\" al Bif&amp;st. \nIl film viene presentato al pubblico dalla regista Cecilia Mangini con queste parole \"Qualcuno qui conosce la mia et\u00e0, e chi non la conosce la pu\u00f2 immaginare. Avevo gi\u00e0 avuto l'opportunit\u00e0 vedere questo film sul computer, ma sono molto contenta di essere qui a Bari e di aver assistito a questa prima proiezione sul grande schermo. Quando ho visto questo documentario, mi sono subito sentita una coetanea di Francesco Cordio, perch\u00e9 questo \u00e8 il documentario che avremmo voluto fare - che avremmo fatto - noi, i documentaristi della mia epoca ed io, se avessimo avuto conoscenza di questa realt\u00e0. Un documentario di vera denuncia, che esprime il senso profondo della condizione umana\".\nIl film dopo un lungo tour in sala in Italia e numerosi festival nazionali e internazionali viene trasmesso da Rai Tre.\nNel 2014 gira un documentario al seguito dei musicisti Fabi-Silvestri-Gazz\u00e8 che in un tour musicale in Europa incontrano gli italiani che hanno scelto di andare a vivere all\u2019estero. I tre artisti viaggiano su un pulmino e Cordio con la troupe li segue in parallelo su un altro mezzo. Toccano Colonia, Berlino, Parigi, Londra, Bruxelles, Lussemburgo, Madrid, Barcellona e Valencia. Decine di incontri e storie narrate anche con la complicit\u00e0 dei musicisti che hanno accettato di raccontare e raccontarsi in questo lungo documentario on the road. Il film \u00e8 stato trasmesso su Rai Tre nel gennaio 2015.\nDel 2016 il film L\u2019altra faccia della medaglia, il racconto delle esperienze umane e sportive di tre atleti azzurri alle prese con l\u2019obiettivo di una vita, qualificarsi per i Giochi Olimpici. Attraverso le testimonianze di Fabrizio Donato, Ayomide Folorunso ed Eusebio Haliti, esploriamo il mondo della passione sportiva che, fin da piccoli, coinvolge milioni di italiani nella pratica di discipline tra le pi\u00f9 popolari. \nIl film rivela personalit\u00e0 molto diverse tra loro, ma tutte accomunate da una potente determinazione e da un grande amore per il lavoro e per l\u2019Italia. \nL\u2019altra faccia della medaglia offre anche momenti di riflessioni sociale, soffermandosi sull\u2019opportunit\u00e0 di integrazione e inclusione che lo sport offre a chi arriva in Italia, scegliendola con convinzione come proprio Paese di adozione. \nCos\u00ec dichiarava Eusebio Haliti, nato e vissuto in Albania fino all\u2019et\u00e0 di 9 anni: \n\u201c\"Forse, a differenza di altri ragazzi italiani, atleti e non, io l\u2019avverto di pi\u00f9 la responsabilit\u00e0 di rappresentare l\u2019Italia, perch\u00e9 me lo sono dovuto sudare quel pezzo di carta e fare parte della nazionale mi d\u00e0 quella spinta in pi\u00f9 nel raggiungere i miei obiettivi, sensazioni che non potrei sentire se dovessi correre per l\u2019Albania. Non mi sentirei al posto giusto\"\u201d\nRoma Golpe Capitale, il film pi\u00f9 politico di Cordio, \u00e8 stato il documentario pi\u00f9 visto in sala nel 2018 e 2019, solo il passaparola ha riempito le sale di Roma e di tutta Italia per raccontare, senza censure, le ostilit\u00e0 che il sindaco Marino ha trovato, i rapporti di forza, la pressione delle influenze dietro le quinte. Il film ripercorre gli avvenimenti che hanno portato al \u201csogno spezzato\u201d di una nuova stagione del governo di Roma, svelando alcuni retroscena inediti.\nTelevisione e pubblicit\u00e0.\nCordio \u00e8 uno degli autori del programma televisivo \"Stato civile - L'amore \u00e8 uguale per tutti\" di Rai Tre. Dal 2008 alcuni suoi documentari sono stati acquisiti dal programma \"Geo\" in onda su Rai Tre. \nDirige spot commerciali tra i quali si segnala una campagna per Renault - veicoli commerciali che gli \u00e8 valsa un Bronzo ai Cannes Lions.\nPer la musica \u00e8 autore e regista di videoclip per artisti come Daniele Silvestri, Nuove Trib\u00f9 Zulu, Musica Nuda e Max Gazz\u00e8."}
{"id": "2866894", "revid": "125847607", "url": "https://it.wikipedia.org/wiki?curid=2866894", "title": "Messina", "text": "Messina (: ; \"Missina\" in siciliano; \u039c\u03b5\u03c3\u03c3\u03ae\u03bd\u03b7/\u039c\u03b5\u03c3\u03c3\u03ae\u03bd\u03b1 in greco) \u00e8 un comune italiano di abitanti capoluogo dell'omonima citt\u00e0 metropolitana in Sicilia. Sorge nei pressi dell'estrema punta nordorientale della Sicilia (Capo Peloro) sullo \"stretto\" che ne porta il nome. Il suo porto, scalo dei traghetti per il continente, \u00e8 il primo in Italia per numero di passeggeri in transito. Messina \u00e8 importante e storica sede universitaria, la locale \"Studiorum Universitas\" fu fondata nel 1548 da Sant'Ignazio di Loyola.\nFondata dai Siculi con il nome di \"Zancle\", che nella loro lingua significava \"falce\", venne ripopolata da coloni greci venendo rinominata \"Messana\". Raggiunse l'apice della sua grandezza fra il tardo Medioevo e la met\u00e0 del XVII secolo, quando contendeva a Palermo il ruolo di capitale del Regno di Sicilia. Messa a ferro e fuoco nel 1678 dopo una storica rivolta antispagnola che comport\u00f2 l'annientamento della sua classe dirigente, venne gravemente danneggiata da un terremoto nel 1783. Fu assediata durante la rivoluzione siciliana del 1848 contro Ferdinando II di Borbone, subendo gravi danni. Nel 1908 un disastroso terremoto distrusse la citt\u00e0 quasi per intero, provocando la morte di circa met\u00e0 della popolazione. Ricostruita a partire dal 1912, spesso in stile Liberty, la citt\u00e0 moderna si presenta con una maglia ordinata e regolare di vie ampie e rettilinee in direzione nord-sud.\nGeografia fisica.\nTerritorio.\nSituata nell'angolo nord est della Sicilia, sulla sponda occidentale dello stretto di Messina (Mar Ionio)\u2014 altitudine 3 metri s.l.m.\u2014 si estende per di superficie comunale.\nIl comune si situa a da Catania e da Palermo, stretta tra le coste ionica e tirrenica e i monti Peloritani, si affaccia con il suo grande porto naturale, militare e commerciale, chiuso dalla penisoletta a forma di falce di San Raineri, di fronte a Villa San Giovanni e poco pi\u00f9 a nord rispetto a Reggio Calabria. Capo Peloro, nella zona nord della citt\u00e0, \u00e8 invece dirimpettaio di Scilla. In queste acque \u00e8 localizzato il mito di Scilla e Cariddi, i cui gorghi sono paragonati alla pena delle anime dell'inferno che girano in tondo e si urtano in eterno (\"qui la gente riddi\").\nDal livello del mare, all'interno dello stesso comune, \u00e8 possibile salire sino a metri s.l.m., tramite i colli che sovrastano la citt\u00e0, al monte Dinnammare, dal latino \"bimaris\", due mari. Da qui la vista spazia sui due mari della citt\u00e0, lo lonio, sullo stretto di Messina e il Tirreno. Ad est, \u00e8 possibile vedere l'intera citt\u00e0 di Messina, mentre al di l\u00e0 del mare la Calabria dal suo punto pi\u00f9 meridionale sino a Capo Vaticano, in provincia di Vibo Valentia. A sud, \u00e8 nettamente visibile l'imponente vista dell'Etna. A nord ovest, le isole Eolie e la costa tirrenica con Capo Milazzo, Capo Tindari e Capo Calav\u00e0 di Gioiosa Marea.\nLa citt\u00e0 si sviluppa prevalentemente in senso longitudinale lungo la costa dello stretto senza soluzione di continuit\u00e0 da Giampilieri Marina a Capo Peloro per 32\u00a0km nella fascia jonica. La fascia tirrenica, di , si estende da Capo Peloro a Ponte Gallo. L'area urbana centrale, che pu\u00f2 essere racchiusa tra i torrenti Annunziata e San Filippo, oggi coperti dal piano stradale, \u00e8 lunga circa , con scarsa propensione verso ovest dovuta ai contrafforti collinari dei Peloritani, che impediscono lo sviluppo di un ampio reticolato urbano geometrico in tale direzione. L'estrema vicinanza dei monti conferisce alla parte occidentale della citt\u00e0 una certa pendenza, superata con scalinate e attraversata dalla panoramica circonvallazione situata a monte. Sono presenti verso l'interno, numerose \"intrusioni urbane\", in corrispondenza delle brevi pianure dei torrenti, che tendono a inglobare come quartieri alcuni dei pi\u00f9 antichi casali del territorio cittadino, i cosiddetti \"Villaggi\", attualmente 48.\nMessina \u00e8 situata al centro di una zona agricola, con una consistente produzione di agrumi, tra cui il limone, l'arancio, il mandarino e il mandarancio o clementina, frutta, ortaggi, del vino D.O.C. Faro e, dal 2016, della birra (DOC 15 e Birra dello Stretto). Dal 1548 la citt\u00e0 \u00e8 sede universitaria, dell'Arcidiocesi Protometropolitana di Messina - Lipari - Santa Lucia del Mela e dell'Archimandritato del Santissimo Salvatore e di un'antica Fiera Internazionale di Messina conclusa nel 2013. Il porto era sede di un antico Arsenale militare ed \u00e8 tuttora sede dei cantieri navali Rodriquez, ora Intermarine, e Palumbo.\nClima.\nSecondo la classificazione dei climi di K\u00f6ppen, la citt\u00e0 fa parte della fascia climatica Csa, un clima caldo e molto secco in estate e mite e piovoso nel semestre invernale. Detto anche clima mediterraneo, con escursioni termiche decisamente contenute in ogni stagione.\nL'inverno, breve, presenta rari episodi di freddo che in sparuti casi pu\u00f2 portare anche la neve nell'entroterra della citt\u00e0. L'ultimo episodio nevoso si \u00e8 verificato il 7 gennaio 2017, preceduto dall'evento del 30 gennaio 1999.\nL'estate, calda, grazie alle brezze marine non \u00e8 particolarmente afosa. Infatti il valore medio di umidit\u00e0 tende a essere pi\u00f9 basso durante le ore pi\u00f9 calde della giornata. Inoltre la presenza del mare tende a contenere i valori massimi di temperatura; soltanto in presenza di venti meridionali (durante le maggiori ondate di calore) si raggiungono i , e in questi casi i tassi di umidit\u00e0 sono molto alti giungendo ad oltre l'80%.\nLe precipitazioni sono consistenti; infatti Messina \u00e8 tra i comuni medio-grandi isolani, la citt\u00e0 costiera pi\u00f9 piovosa della Sicilia. Una media pluviometrica annuale di pone la citt\u00e0 dello stretto oltre le medie italiane. Le precipitazioni sono concentrate prevalentemente tra l'autunno e l'inverno ma nella stagione estiva non mancano alcuni temporali. Le abbondanti piogge messinesi derivano da diversi fattori e in particolare ai rilievi relativamente alti prossimi alla zona su cui sorge la citt\u00e0, in Sicilia i Nebrodi orientali e i Peloritani, in Calabria l'Aspromonte, rilievi che provocano frequenti fenomeni da stau e alla presenza di due mari, lo Ionio e il Tirreno, che creano frequenti condizioni favorevoli alle precipitazioni.\nStoria.\nAbitata fin da tempi molto remoti dai Sicani e poi dai Siculi che la nominarono \"Zancle\", Messina fu rifondata dopo il 750 a.C. da coloni Cumani e da Calcidesi, anno di fondazione della stessa Cuma; tuttavia non mancano studiosi, anche contemporanei, che si affidano alla cronologia, non del tutto affidabile, avanzata da Eusebio di Cesarea, il quale ne suggerisce l'erezione nel 757 a.C. Sulla base di questa discussa fondazione risulterebbe antecedente alla apoikia, colonia greca, di Naxos e pertanto sarebbe, contrariamente a quanto asserito dalla pluralit\u00e0 delle fonti antiche, la prima in Sicilia. Fondata con il nome di Zancle, dal greco \u0396\u1f70\u03b3\u03ba\u03bb\u03b7\u03c2, che riprende un termine siculo che significa \"falce\", perch\u00e9 la penisola di San Raineri, porto naturale della citt\u00e0, somiglia a una falce. Assunse il nome di Messene quando Anassilao di Reggio, intorno al 491 a.C., la conquista ai danni dei Milesii, dei Samii, e dall'esercito di Ippocrate di Gela, e la ripopola con, tra gli altri, elementi provenienti dalla Messenia.\nGi\u00e0 dai primi anni del V secolo a.C. entr\u00f2 a fare parte dell\"Arcontato di Sicilia\", entit\u00e0 statale monarchica istituita dal Tiranno siracusano Dionisio I, unificando tutte le poleis siceliote della Sicilia centro-orientale e della Calabria meridionale, sotto l'egemonia di Siracusa, che divent\u00f2 un vero e proprio regno siceliota nel 304 a.C. con Agatocle. Nella seconda met\u00e0 del III secolo a.C., Messina venne occupata dai Mamertini, mercenari che avevano combattutto per Re Agatocle.\nI Romani la conquistarono nel 264 a.C. e nel 241 a.C. la ribattezzarono Messana, dopo la vittoria nella prima guerra Punica e dopo la caduta dell'Impero romano d'Occidente fu prima in possesso dei Bizantini che la ribattezzarono Messina, dagli Arabi che la conquistarono nell'843 d.C. Nel 1061 venne conquistata dai Normanni, con l'aiuto di Ruggero I d'Altavilla.\nCon la nascita, nel 1130, del Regno di Sicilia, durante le Dinastie degli Altavilla, degli Svevi, degli Angi\u00f2 e degli Aragona-Sicilia, Messina raggiunse grande prosperit\u00e0, divenendo capitale del Regno di Sicilia assieme a Palermo. La citt\u00e0, col suo fiorente porto fu anche legata alla lega anseatica.\nNel 1674 si ribell\u00f2 alla Spagna; nella repressione che ne segu\u00ec la citt\u00e0 perse ogni forma d'autonomia, senato compreso. Fu colpita da un grave terremoto nel 1783. Entr\u00f2 a far parte del Regno d'Italia dopo la spedizione dei Mille garibaldina del 1860.\nIl ministro Giuseppe Natoli riport\u00f2 Messina ai fasti del passato, appena eletto deputato di Messina al neocostituito Parlamento siciliano fece approvare una mozione, il 31 marzo 1848, per restituire a Messina il porto franco soppresso sessant'anni prima dai Borboni; la proposta fu approvata all'unanimit\u00e0 (dalla storia di Messina sul portale Gran Mirci).\nNel 1908 la citt\u00e0 sub\u00ec un altro terribile terremoto e in seguito, fu devastata dai bombardamenti della seconda guerra mondiale.\nTerremoti.\n1908.\nIl terremoto di Messina \u00e8 considerato uno degli eventi pi\u00f9 catastrofici del XX secolo. L'evento si verific\u00f2 alle ore 05:21 del 28 dicembre 1908 e in 37 secondi danneggi\u00f2 gravemente la citt\u00e0 causando migliaia di vittime. Nella nuvola di polvere che oscur\u00f2 il cielo, sotto una pioggia torrenziale e al buio, i sopravvissuti, colti di sorpresa, non riuscirono a rendersi conto immediatamente dell'accaduto. Alcuni si diressero verso il mare, altri rimasero nei pressi delle loro abitazioni, nel tentativo di portare soccorso a familiari e amici. Qui furono colti dalle esplosioni e dagli incendi causati dal gas che si sprigion\u00f2 dalle tubature interrotte. Gli incendi si estesero, mandando in fiamme case, edifici e palazzi ubicati nelle vicinanze della costa.\nAi danni provocati dalle scosse sismiche e a quello degli incendi si aggiunsero quelli causati da un fortissimo maremoto. Esso si rivers\u00f2 sulle zone costiere di tutto lo stretto di Messina con ondate devastanti stimate, in base alle localit\u00e0, tra i e i m di altezza. Provoc\u00f2 molte vittime fra coloro che si erano ammassati sulla riva del mare. Nel loro ritirarsi, le onde risucchiarono barche, cadaveri e feriti. Alcune navi alla fonda furono danneggiate, altre riuscirono a mantenere gli ormeggi entrando in collisione l'una con l'altra ma subendo danni limitati. Il villaggio del Faro situato a pochi chilometri da Messina and\u00f2 quasi integralmente distrutto. La forza delle onde spazz\u00f2 via le case situate nelle vicinanze della spiaggia anche in altre zone. Le localit\u00e0 pi\u00f9 duramente colpite furono Pellaro, Lazzaro e Gallico sulle coste calabresi; Briga e Paradiso, Sant'Alessio e le altre localit\u00e0 fino a Riposto sulle coste siciliane.\nGravissimo fu il numero delle vittime: Messina, che all'epoca contava circa abitanti, ne perse circa . Al tragico terremoto del 1908 \u00e8 legata una pagina significativa dell'amicizia fra la citt\u00e0 e il popolo russo. I primi soccorritori giunti a Messina, infatti, furono proprio i marinai della flotta imperiale russa, che si trovava nel porto di Augusta per delle esercitazioni. \nAltri terremoti.\nIl 6 gennaio 1975, 11 marzo 1978, 15 aprile 1978 e il 13 dicembre 1990 ci sono state altre scosse.\nAlluvione del 2009.\nLa sera del 1\u00ba ottobre 2009 la citt\u00e0 di Messina in particolare nella frazione di Giampilieri, assieme al comune limitrofo di Scaletta Zanclea, \u00e8 stata colpita da una terribile alluvione dalle conseguenze drammatiche: centinaia di edifici gravemente danneggiati o distrutti, danni importanti alle infrastrutture (strade, ponti, ferrovie) e un pesante tributo di vite umane: 37 morti, quasi 100 feriti e 6 dispersi.\nSimboli.\nLo stemma e il gonfalone della citt\u00e0 di Messina hanno conformazione indicata nel decreto di riconoscimento del 1\u00ba maggio 1942 e adeguato al successivo decreto legislativo luogotenenziale 26 ottobre 1944, n. 313. Lo stemma della citt\u00e0 di Messina \u00e8 araldicamente cos\u00ec descritto: \"Scudo a testa di cavallo, di rosso alla croce d'oro, circondato da due tralci di vite al naturale fruttati d'oro, timbrato dalla corona di citt\u00e0\".\nOrigini del nome.\nInfine Messina, dall'et\u00e0 bizantina a oggi.\nOnorificenze.\nLa citt\u00e0 di Messina ha ricevuto per la sua storia ben tre medaglie d'oro e una onorificenza straniera (Montenegro):\nMonumenti e luoghi d'interesse.\nNel corso dei secoli, diversi eventi distruttivi, sia per opera umana sia naturali, hanno devastato la citt\u00e0, che oggi presenta un aspetto moderno, frutto soprattutto delle ultime ricostruzioni dopo il terremoto del 1908 e i bombardamenti dal 1940 al 1943. Molte delle opere d'arte e degli edifici realizzati nei secoli sono andati perduti, ma la citt\u00e0 conserva ancora esempi monumentali di assoluta rilevanza.\nArchitetture religiose.\nAltre chiese sono state distrutte dal terremoto del 1908:\nArchitetture civili.\nMolti palazzi sono stati distrutti dai terremoti del 1783, del 1908 e dai bombardamenti del 1943:\nDavanti al Porto di Messina, dal 1589, \u00e8 stata realizzata una grande palazzata, visibile all'arrivo in citt\u00e0 dal mare. \u00c8 stata distrutta dal terremoto del 1783, ricostruita e distrutta dal terremoto del 1908, ricostruita e oggi presente solo in parte:\nDella Palazzata di Samon\u00e0 sono oggi presenti:\nAltri monumenti.\nNecessita di lavori per essere dato alla pubblica fruizione il Pilone di Torre Faro.\nCimitero monumentale.\nIl cimitero monumentale \u00e8, dal punto di vista artistico, il secondo maggior cimitero d'Italia dopo quello di Genova.\nArchitetture militari.\nCastello del Santissimo Salvatore.\nFu fatto edificare da Carlo V nel 1540 circa, sul braccio estremo della falce portuale, nel luogo in cui un tempo esisteva l'antica sede dell'Archimandritato del Santissimo Salvatore. Sulla torre \"Campana\", posta all'estremit\u00e0, si trova una stele di 60 metri di altezza, che sostiene una grande statua benedicente della Madonna della Lettera in bronzo dorato (alta 6 metri), opera di Tore Edmondo Calabr\u00f2. La stele fu illuminata per la prima volta nel 1934 da papa Pio XI, che azion\u00f2 dal Vaticano un radiocomando di Guglielmo Marconi; essa appare a chi giunge dal mare e in atto benedicente verso la prospiciente citt\u00e0.\nCastel Gonzaga.\n\u00c8 una delle fortificazioni di pregio di Messina, progettato dal Antonio Ferramolino da Bergamo, regio ingegnere militare, nel 1540 e costruito in posizione dominante, a Montepiselli, nell'ambito del progetto di costruzione di nuove possenti mura e fortificazioni per la citt\u00e0 di Messina, voluto da Carlo V, che resero la piazzaforte la pi\u00f9 munita del bacino del Mediterraneo. Prese il nome dal vicer\u00e9 dell'epoca don Ferrante I Gonzaga.\nReal Cittadella.\nImponente costruzione militare a pianta stellare (5 baluardi), situata all'imboccatura della falce del porto. Fu costruita dal 1678 al 1681 dagli spagnoli, per controllare la citt\u00e0 dopo la rivolta del 1674. Essa \u00e8 nota per i lunghissimi bombardamenti compiuti sulla citt\u00e0 durante l'Assedio di Messina del 1848, quando la citt\u00e0 insorse contro il dominio borbonico e fu semidistrutta dal fuoco delle artiglierie dell'esercito del regno delle Due Sicilie nel corso della repressione. Gran parte di essa \u00e8 in stato di abbandono.\nForti Umbertini.\nI Forti detti Umbertini sono cos\u00ec chiamati perch\u00e9 costruiti durante il regno di Umberto I di Savoia per la difesa dello Stretto. Sono 22 in tutto (13 sulla costa siciliana e 9 sulla costa calabra) e in genere sono posizionati su alture.\nAree naturali.\nEsistono poi villette molto pi\u00f9 piccole:\nNecessitano di lavori per essere dati alla pubblica fruizione due importanti aree della citt\u00e0:\nSociet\u00e0.\nEvoluzione demografica.\nLa popolazione cittadina ha raggiunto un massimo di abitanti nel 1981, dopo di che \u00e8 diminuita al ritmo di abitanti l'anno. Il primo motivo del fenomeno \u00e8 la cronica crisi occupazionale, il secondo il trasferimento verso i comuni limitrofi. Il censimento del 1911 registr\u00f2 una drastica contrazione per il terremoto del 1908. Le vittime furono in realt\u00e0 molto pi\u00f9 numerose di quanto appaia da una semplice sottrazione tra i dati di quel censimento e quello precedente, perch\u00e9 la citt\u00e0, quasi interamente spopolata, fu ripopolata da abitanti di altre zone della Sicilia e della Calabria, attratti dalla ricostruzione e dai larghi vuoti apertisi negli impieghi pubblici e nel commercio. Le famiglie messinesi che abitavano la citt\u00e0 da prima del 1908 sono oggi pochissime.\nPopolazione storica (migliaia)\nEtnie e minoranze straniere.\nSecondo le statistiche ISTAT al 31 dicembre 2018 la popolazione straniera residente nel comune era di persone, pari al 5,3% della popolazione. Le nazionalit\u00e0 maggiormente rappresentate erano:\nReligione.\nSecondo la tradizione cattolica, San Paolo, nel corso delle sue peregrinazioni per il Mediterraneo alla volta di Roma per diffondere la Buona Novella, sarebbe approdato nell'anno 41 d. C. a Messina, citt\u00e0 gi\u00e0 allora molto fiorente dal punto di vista economico grazie al suo porto.\nQui egli, predicando la dottrina cristiana, avrebbe infiammato subito i cuori di molti messinesi e, tra essi, dei Senatori cittadini del tempo, i quali, saputo dall'Apostolo delle Genti dell'esistenza, a Gerusalemme, della Madre del Signore, decisero subito di recarvisi per chiedere la sua benedizione sulla Citt\u00e0.\nLa Madonna scrisse di suo pugno e consegn\u00f2 agli ambasciatori messinesi una Lettera, in cui Ella benediceva la Citt\u00e0 e i suoi abitanti e si costituiva sua perpetua Protettrice. L'8 settembre del 42 d.C. la nave rec\u00f2 gli ambasciatori nella citt\u00e0 dello Stretto con la Lettera di Maria, che la stessa Celeste mittente aveva arrotolato e legato con alcuni dei suoi capelli. Tale missiva risulterebbe essere conservata presso i Musei Vaticani a Roma. Secondo una leggenda, Maria avrebbe scelto di essere la patrona dei messinesi e non il contrario. Questa tradizione ha contribuito molto a radicare nella citt\u00e0 il culto mariano.\nDa allora Messina per i cattolici divenne citt\u00e0 mariana per eccellenza, vantando come credenziale l'essere stata scelta \"direttamente dalla sua Patrona\". Tale scelta sarebbe attestata da un'affermazione di Flavio Lucio Destro, del II secolo. Nel Duomo \u00e8 custodita la reliquia del capello della Madonna, che viene portata in processione su un artistico vascelluzzo d'argento il giorno del Corpus Domini. Si racconta che a seguito di una pestilenza la popolazione di Palmi era ridotta notevolmente e il Senato Messinese decise di portare parte della Ciocca dei Capelli in processione a Palmi, quando arrivarono alle porte della cittadina calabrese la peste fin\u00ec immediatamente. Per riconoscenza la domenica dopo il 15 agosto viene replicata a Palmi la processione della Vara (assunzione in cielo di Maria).\nI cattolici celebrano la festa della Madonna della Lettera il 3 giugno, con una partecipata processione del fercolo d'argento cesellato con la statuetta argentea della Madonna, modellata da Lio Gangeri nel 1902 e la reliquia del Capello di Maria contenuta in un prezioso ostensorio (la Lettera \u00e8 andata perduta in uno dei tanti incendi che devastarono il Duomo nel corso della sua travagliata storia). La citt\u00e0 di Messina ospita molte minoranze religiose i Pentecostali sono i pi\u00f9 numerosi, ci sono anche testimoni di Geova, Mormoni, Valdesi e una forte concentrazione Islamica per via delle forti emigrazioni.\nTradizioni e folclore.\nLa festa del Venerd\u00ec Santo si snoda per le principali vie della citt\u00e0 la \"processione delle Barette\" (Varette), risalente al 1610 e composta da undici gruppi statuari raffiguranti episodi della Passione di Cristo. Tale processione si \u00e8 svolta a pi\u00f9 riprese da pi\u00f9 di 150 anni e deve il nome di Barette al fatto che nelle prime edizioni vi era solo il simulacro della Madonna Addolorata e un fercolo con il Cristo morto e cinque barette rappresentanti i misteri. Tra le ultime interruzioni quella durata qualche anno per il terremoto del 1908 e il periodo della seconda guerra mondiale. Nel corso degli anni si sono via via aggiunti altri simulacri fino a essere i ventuno odierni. Tra i pi\u00f9 rappresentativi l'Ultima Cena, che risulta la pi\u00f9 pesante delle barette, e certamente la Madonna Addolorata. La processione segue sempre lo stesso percorso segnato oramai da circa un secolo tranne alcune rarissime modifiche per eventi eccezionali come l'anno che si rese omaggio alla Santa Eustochia. Le barette rimangono custodite nell'Oratorio della Pace che ha un portale risalente al periodo preterremoto.\nIl giorno della festa del Corpus Domini, dalla Cattedrale si snoda una lunga processione preceduta da fedeli cattolici incappucciati detti \"Babaluci\" e da tutte le associazioni, congregazioni e arciconfraternite religiose della citt\u00e0. Assieme all'ostensorio con il SS. Sacramento, portato sotto un ricco baldacchino in seta dall'Arcivescovo, viene portato a spalla il \"Vascelluzzo\" (piccolo vascello), fercolo in argento cesellato adornato di piccoli drappi rossi e spighe di grano. L'opera \u00e8 un ex voto fatto dai messinesi in segno di ringraziamento verso la Madonna della Lettera che, in occasione di varie carestie, miracolosamente fece giungere nel porto della citt\u00e0 alcuni vascelli carichi di grano. Il Vascelluzzo viene conservato presso la Chiesa dei Marinai ed \u00e8 esposto dietro un vetro di sicurezza oltre a due pesanti grate di ferro sovraesposte. La mattina del Corpus Domini viene portato a spalla da 16 persone, con un'andatura tale da far sembrare che il Vascelluzzo navighi nel mare, ed entra nel Duomo allo scoccare del mezzogiorno. Una volta arrivato all'altare maggiore viene posta al centro del vascelluzzo la reliquia della Ciocca di capelli della Madonna. Alla sera dopo la S. Messa il Vascelluzzo privo della reliquia viene riportato in processione alla Chiesa dei Marinai dove viene accolto con lo sparo dei fuochi d'artificio.\nLa festa cattolica pi\u00f9 importante \u00e8, per\u00f2, quella che si svolge a ferragosto di ogni anno: viene portata in processione da migliaia di fedeli, vestiti di bianco e blu e a piedi scalzi, un'antica macchina votiva: la \"Vara\", raffigurante le fasi dell'Assunzione della Vergine Maria al cielo. La processione richiama, ogni anno, numerosi visitatori.\nLa Vara, alta circa 13 metri e mezzo, poggia su grandi scivoli metallici e presenta numerose figurazioni in materiali diversi di angeli, le due grandi sfere rotanti del Sole e della Luna e, in cima, la statua del Cristo che, con una mano, sorregge Maria, in atto di portarla all'Empireo; i fedeli la trascinano tirando le lunghe gomene ( ciascuna, spessore ) che vi sono attaccate alla base lungo il selciato precedentemente bagnato del corso Garibaldi, da piazza Castronovo a via I settembre e poi da via I settembre, arteria storica della citt\u00e0, fino a Piazza Duomo, dove la processione si conclude a sera. Dalle 23.00 un grande spettacolo pirotecnico, visibile da tutto lo Stretto, chiude l'intera giornata di festa.\nLa Vara \u00e8 una macchina trionfale, costruita per la prima volta nel 1535, in onore dell'imperatore Carlo V, in quell'anno in visita a Messina. Una importante testimonianza cinematografica della processione della Vara la si ha nel film \"Made in Italy\", un film italiano a episodi del 1965 diretto da Nanni Loy. In detto film la Vara appare in tutto il tuo splendore nell'episodio dedicato al lavoro. Da minuto 27:40 a minuto 29:20 alcuni scorci di Messina e la processione della macchina dell'Assunta vengono raccontati con immagini che scorrono rapidamente.\nTornando a scrivere sulle origini della costruzione della macchina dell'Assunta si racconta che nel giugno del 1575 scoppi\u00f2 a Messina una epidemia di peste che dur\u00f2 circa trent'anni anni procurando la morte di oltre persone. Il morbo fu portato da Levante dopo la battaglia di Lepanto (7 ottobre 1571) e in breve tempo si propag\u00f2 anche a Reggio Calabria e nelle altre coste della Calabria, tra cui Palmi (anche se in modo minore). I cittadini di Palmi, accolsero quanti fuggirono dalla citt\u00e0 peloritana e inoltre, tramite i suoi marinai, mandarono aiuti tramite generi di vitto e olio.\nSuperata la calamit\u00e0, la citt\u00e0 di Messina in segno di riconoscenza verso la cittadina calabrese, con delibera del Senato cittadino volle donare alle autorit\u00e0 ecclesiali di Palmi, in segno di ringraziamento per gli aiuti prestati, uno dei capelli della Madonna che furono portati nella citt\u00e0 siciliana nel 42 d.C. unitamente a una lettera di benedizione e di protezione da parte della madre di Cristo.\nL'11 gennaio 1582, accompagnata durante la traversata da una moltitudine di barche palmesi \"vestite a festa\", la barca di Giuseppe Tigano port\u00f2 da Messina alla Marina di Palmi un reliquiario contenente il Sacro Capello.\nNei giorni precedenti il 15 agosto, le vie della citt\u00e0 sono percorse dalla processione festante dei due \"Giganti\" e del \"Cammello\", assieme a numerosi gruppi folkloristici. In particolare, le due colossali statue a cavallo raffigurano i leggendari fondatori della citt\u00e0, la messinese Mata e il moro Grifone (detti \"u giganti e a gigantissa\").\nLe statue derivano dai giganti processionali dell'antica tradizione catalana, ancora oggi presenti in molte zone della Catalogna e usati in occasione di varie festivit\u00e0, come Tarragona per la festa di Santa Tecla, o durante la fiesta Mayor de Reus che si svolge il giorno di San Pietro Reus. Il contatto con la dominazione catalana fece pervenire la tradizione dei giganti processionali che si \u00e8 diffusa anche in Sicilia e oggi \u00e8 legata al culto della Vergine Maria, come nel caso dei giganti Mata e Grifone della festa della Assunta a Messina e dei giganti Kronos e Mytia della festa della Madonna della luce di Mistretta, mentre il \"Cammello\" ricorda l'ingresso trionfale a Messina, all'inizio della conquista della Sicilia sottratta agli Arabi, del normanno Conte Ruggero I d'Altavilla, che secondo la tradizione avvenne proprio a dorso di cammello.\nIstituti, enti e associazioni.\nMessina \u00e8 sede di:\nLotta alla Mafia.\nNegli ultimi anni, dopo le guerre di mafia che hanno insanguinato la citt\u00e0 negli anni ottanta e novanta, sono nati, per opera soprattutto di giovani messinesi, movimenti che intendono opporsi al fenomeno mafioso come il \"Comitato di Addiopizzo Messina\", che ha sede in via Roosevelt, nel quartiere Provinciale, in un locale confiscato alla Mafia.\nCultura.\nMessina ha fornito l'ambientazione di due opere teatrali di Shakespeare, \"Molto rumore per nulla\" e \"Il racconto d'inverno\".\nIstruzione.\nUniversit\u00e0.\nL'Universit\u00e0 di Messina, fondata nel 1548 da S. Ignazio di Loyola come \"primum ac prototypum collegium Societatis Jesu\", ovvero primo Collegio al mondo della Societ\u00e0 di Ges\u00f9, conta oggi circa iscritti ed \u00e8 la terza universit\u00e0 siciliana per numero di studenti (Palermo e Catania contano circa iscritti). L'attivit\u00e0 didattica \u00e8 divisa in 11 facolt\u00e0, che offrono oltre 110 corsi di laurea.\nIn Provincia ha sede a Barcellona Pozzo di Gotto, Milazzo, Patti e Taormina.\nMusei.\nIl Museo Regionale di Messina (ribattezzato MuMe), gi\u00e0 \"Museo Nazionale\", passato alla Regione Siciliana in applicazione dell'autonomia isolana, fu concepito dopo il 1908 nei locali di un'antica filanda di seta, nella spianata di San Salvatore dei Greci (all'incrocio tra viale della Libert\u00e0 e viale Annunziata) per accogliere quanto di artistico era stato possibile recuperare dalle macerie della citt\u00e0.\nLe sezioni museali sono organizzate in modo da offrire, attraverso le testimonianze artistiche, un quadro cronologico della ricca storia culturale di Messina attraverso i secoli. Ospita, tra le opere pi\u00f9 importanti, quelle dei numerosissimi artisti messinesi, Girolamo Alibrandi e poi Il Polittico di San Gregorio e un'altra tavoletta bifronte di Antonello da Messina e due tele di Michelangelo Merisi da Caravaggio, la \"Resurrezione di Lazzaro\" e l\"Adorazione dei Pastori\", opere di Alonso Rodriguez, Mattia Preti, Guercino, Onofrio Gabriello, Mario Minniti, Antonino Barbalonga Alberti, Colijn de Coter, Giovan Battista Quagliata, Matthias Stomer, Domenico Marol\u00ec.\nIl Museo ospita inoltre una ricca \"mostra permanente degli argenti messinesi\", a testimonianza delle straordinarie capacit\u00e0 artistiche degli argentieri messinesi. Dal 2010 \u00e8 in corso il trasferimento nei moderni locali del nuovo Museo, adiacenti ai vecchi.\nIl Museo della Cultura e Musica popolare dei Peloritani, inaugurato nel 1996 nella frazione \"Gesso\" della zona Nord della citt\u00e0. \u00c8 aperto ogni domenica, oppure durante la settimana su prenotazione.\nUnico nel suo genere in Sicilia, basa l'allestimento museale sul criterio della multidisciplinarit\u00e0: video, ipertesti, ascolto digitale, animazione con suonatori e cantori della tradizione, supporti letterari, fotografici, iconici, didascalici e didattici.\nCustodisce tutti gli strumenti musicali della tradizione peloritana, tra cui le zampogne (\"ciarameddi\" in dialetto), i flauti in canna (\"friscaletti\"), tamburi e tamburelli, scacciapensieri, conchiglie e una ricca documentazione fotografica.\nArchivio Quasimodo.\nRaccoglie in una mostra permanente manoscritti, documenti, fotografie, pubblicazioni, onorificenze provenienti dall'Archivio Quasimodo, acquisito dalla Provincia regionale di Messina. La mostra, finalizzata a esaltare gli aspetti fondamentali della vita e delle opere di Salvatore Quasimodo (che visse gran parte della sua vita nella citt\u00e0 dello Stretto), si articola in nove sezioni dove sono esposte alcune opere significative del poeta ma anche del traduttore, del critico d'arte, del critico teatrale e perfino del librettista di opere musicali. A corredo dell'importante patrimonio artistico vi sono numerose fotografie, autografi e illustrazioni. Si trova all'interno dei locali della Galleria provinciale d'arte moderna e contemporanea di via XXIV maggio.\nAperta nel 1998, si trova presso la sede della Provincia Regionale di Messina (con ingresso da via XXIV maggio) la Galleria d'Arte Moderna e Contemporanea nella quale sono esposte opere di noti artisti come Renato Guttuso, Giuseppe Migneco, Felice Casorati, Lucio Fontana, Gi\u00f2 Pomodoro, Max Liebermann, Franco Angeli, Agostino Bonalumi, Mimmo Rotella, Corrado Cagli, Giuseppe Santomaso, Toti Scialoja, Howard Hodkin, Mario Mafai, Alighiero Boetti, Felice Canonico, Giuseppe Mazzullo, Carlo Morganti, Jonathan Togo, Mario Calandri, Victor Pasmore, Concetto Pozzati.\nAllestito nei locali della chiesa di San Giovanni di Malta, nella via omonima, storica sede dell'ordine dei Cavalieri di Malta, custodisce numerosi esempi di arte sacra negli ambiti soprattutto dell'argenteria e dell'oreficeria (campi in cui Messina fu tra le principali citt\u00e0 d'Italia in passato) e dei paramenti liturgici in seta, riccamente ricamati. All'interno vi sono le tombe di San Placido, San Martino e Francesco Maurolico, con relativi affreschi, e il crocifisso che parl\u00f2 a Sant'Annibale Di Francia.\nIl Tesoro del Duomo di Messina, custodito ed esposto nel corpo aggiunto sulla fiancata Sud del tempio, \u00e8 una ricchissima raccolta di preziosi oggetti di culto appartenuti alla Cattedrale sin dal Medioevo, in massima parte argenteria opera della rinomata scuola orafa messinese.\nIl pezzo pi\u00f9 prezioso del Tesoro \u00e8 la cosiddetta \"Manta d'oro\", preziosissimo rivestimento del quadro della Madonna della Lettera nelle grandi feste, tutta d'oro finemente cesellato con motivi floreali e geometrici; \u00e8 opera dell'orafo fiorentino Innocenzo Mangani, che la esegu\u00ec nel 1668. Il Tesoro custodisce inoltre una ricchissima collezione di paramenti e oggetti sacri; anche qui spiccano i lavori di orafi e argentieri messinesi.\nRealizzato nei pressi del Santuario-Basilica di S. Antonio di Padova, nell'annesso Istituto dei Padri Rogazionisti, \u00e8 stato realizzato su progetto dell'architetto Livio Luc\u00e0 Trombetta e inaugurato nel 2000 da mons. Ignazio Cannav\u00f2, Arcivescovo emerito di Messina. Il museo riproduce, in scala 1/2, il quartiere \"Avignone\", il pi\u00f9 malfamato della Messina preterremoto, luogo d'azione del messinese Sant'Annibale Maria Di Francia, canonizzato nel 2004. Il Museo custodisce anche oggetti provenienti dal quartiere, tutti i ricordi e le vesti del Santo. Si trova all'incrocio tra la via Santa Cecilia e la via Cesare Battisti.\nSito sul lato settentrionale della centrale \"villa Mazzini\", fu costruito verso la fine degli anni cinquanta dall'Istituto talassografico del CNR di Messina. L'acquario, successivamente passato alla propriet\u00e0 comunale, oggi ospita in 22 vasche mediterranee e 8 acquari che riproducono ambienti acquatici del mondo circa 100 specie ittiche. Vi \u00e8 annesso un museo della fauna marina. Nasce da un'idea, del 1868, del naturalista tedesco Anton Dohrn per osservare e studiare la fauna dello Stretto. L'acquario di Messina, unica struttura di tal genere in Sicilia, fa parte, insieme a Milano, Napoli, Livorno e Trieste, del ristretto gruppo di Acquari storici d'Italia. Al suo interno vi sono presenti specie endemiche dello Stretto di Messina, uniche al mondo.\nIl museo zoologico \"Cambria\", di pertinenza del Dipartimento di Biologia animale ed ecologia marina della Facolt\u00e0 di Scienze Matematiche, Fisiche e Naturali dell'Ateneo messinese, \u00e8 sito nei locali del dipartimento nel polo universitario di contrada Sperone, nella zona Nord della citt\u00e0. Di notevole interesse naturalistico, conserva ricche collezioni di vertebrati, insetti e molluschi, con particolare riferimento alla fauna dello Stretto di Messina.\nDati di osservazione sismologia e rilevazione meteorologica, consultazione biblioteca. Si trova in via Osservatorio.\nFondato nel 1638, \u00e8 uno dei tre orti botanici siciliani. Si trova all'incrocio tra la circonvallazione e la via Pietro Castelli.\nIl Museo storico della fortificazione permanente dello Stretto di Messina, fondato nel 2003 con il patrocinio del Comune di Messina e dell'UNESCO, \u00e8 ospitato nei locali del Forte Cavalli uno dei tanti costruiti su entrambe le sponde dello Stretto intorno al 1890 per difendere il braccio di mare da una paventata invasione francese. Il percorso espositivo, partendo dagli studi balistici del generale Giovanni Cavalli, inventore della rigatura dei cannoni, racconta la storia della difesa dello Stretto dal periodo post-unitario alla seconda Guerra Mondiale mediante tavole iconografiche e oggetti appartenenti alla struttura. Il forte custodisce anche il pi\u00f9 grande cannone italiano della Seconda guerra mondiale (16 tonnellate per 10 metri di lunghezza), donato dal Ministero della Difesa e dichiarato Monumento ai Caduti di tutte le Guerre.\nSono esposti centinaia di Pupi e manoscritti di fine '800 inizio Novecento, teste e tele di Vasta e Marino, una serie di attrezzi atti alla costruzione dei \"pupi\", scenografie, foto degli spettacoli. Teatro \"Rosario Gargano\" c/o Istituto \"Angelo Pajno\" di Messina, a Gravitelli.\nMedia.\nStampa.\nQuotidiani\nTelevisione Televisioni locali italiane (Sicilia).\nCinema.\nMessina, citt\u00e0 del mito e tragico scenario del terremoto del 1908 che rase al suolo la citt\u00e0, \u00e8 una delle pi\u00f9 \u00abgettonate\u00bb citt\u00e0 del cinema siciliane.\nI primissimi filmati girati a Messina risalgono alla fine dell'Ottocento e sono stati girati da un operatore della casa Lumi\u00e8re:\nIl terribile cataclisma del 1908 colp\u00ec la fantasia di scrittori e registi:\nDopo il terremoto, vengono girati a Messina alcuni film a soggetto e storici:\nCucina.\nLe specialit\u00e0 della cucina messinese sono i piatti a base di pesce e frutti di mare: pesce spada, pesce stocco, cozze, costardelle, neonata e tonno. A base di carne, le braciole (taglio unico e diverso dal resto d'Italia) e il falsomagro. Dolci tipici messinesi sono: la pignolata glassata, il bianco e nero, i cannoli di ricotta con la variante al cioccolato, la cassata siciliana. Tipici anche la focaccia messinese (scarola riccia, acciughe dissalate pepe nero e formaggio tuma), il pane \"alla disgraziata\" i rustici (arancini, i pidoni, mozzarelle in carrozza e sfoglie) e la granita, dai gusti vari (fragola, limone, mandorla, gelsi, cioccolato, pistacchio e, molto apprezzata, la granita al caff\u00e8 con panna) accompagnata dalla famosa brioscia, molto diversa dalle brioches settentrionali sia nella forma sia nel sapore. I piatti della tradizione legati alle varie ricorrenze liturgiche sono: i pidoni (una specie di calzoni ripieni di scarola bianca riccia, e scamorza venivano preparati il giorno dell'annunciazione il 25 marzo, ma anche in molte altre occasioni per esempio il giorno di san Giuseppe, il luned\u00ec di Pasqua, il giorno dell'immacolata, la vigilia di natale, il giorno di santo Stefano). U ciusceddu (piatto a base di carne bovina tritata, ossi di vitello, ricotta fresca, uova, pangrattato formaggio maiorchino, pomodori, cipolla sedano e prezzemolo), era d'uso prepararlo il giorno di Pasqua e la pasta 'ncaciata (gli ingredienti per la preparazione sono: carne bovina, un pollo novello, fegatini, carne magra bovina tritata, uova, salame sant'Angelo di Brolo, scamorza, formaggio pecorino stagionato, pangrattato, melanzane, salsa di pomodoro, cipolla, pasta del tipo corta liscia, prezzemolo, basilico, strutto, sale e pepe nero macinato). Questo piatto tipico era consuetudine preparalo il 15 agosto festa dell'Assunta una festa molto sentita nella citt\u00e0 di Messina dove viene portata in processione la Vara, una maestosa macchina votiva di forma piramidale, alta circa 14 metri e dal peso di circa 8 tonnellate.\nFiera Internazionale.\nPresso il quartiere fieristico si \u00e8 svolta fino al 2012 la grande campionaria internazionale (ogni anno, dal 1 al 15 agosto) e numerose altre manifestazioni fieristiche di settore nel corso dell'anno.\nLa Fiera di Messina \u00e8 la pi\u00f9 antica del mondo fu fondata il 2 aprile 1296 da Federico II d'Aragona il quale consent\u00ec che i messinesi, per quindici giorni l'anno, aprissero una fiera sgravata dagli obblighi tributari.\nCon l'ultima campionaria nel 2012 si \u00e8 conclusa la fiera che a pi\u00f9 ripresa ha avuto pi\u00f9 di settecento anni di vita. Il quartiere fieristico dal 2013 \u00e8 di competenza amministrativa dell'Autorit\u00e0 Portuale che sta provvedendo a compiere dei lavori di messa in sicurezza aprendo di contempo le porte per fare usufruire per tutto l'anno l'intera area.\nGeografia antropica.\nSuddivisioni amministrative.\nIl territorio del comune di Messina \u00e8 suddiviso in sei circoscrizioni.\nArea metropolitana di Messina.\nLarea metropolitana di Messina, ad oggi ancora inattuata, \u00e8 stata istituita nel 1986 dalla Regione Siciliana e delimitata con un decreto del 1995. Essa includerebbe 51 comuni su una superficie di e sarebbe caratterizzata da una ininterrotta conurbazione costiera nastriforme di compresa tra Furnari sul Tirreno e il fiume Alcantara sullo Jonio, passando per Milazzo, Barcellona Pozzo di Gotto, Lipari, Taormina e Giardini Naxos.\nEconomia.\nAgricoltura e allevamento.\nParticolarmente rilevante in passato, quando annoverava pregiatissime produzioni derivate come la seta e i derivati agrumari, ancor oggi l'agricoltura riveste un ruolo importante nell'economia messinese.\nLe attivit\u00e0 agricole e d'allevamento sono ancor oggi praticate nelle campagne dei villaggi del Comune di Messina. Tra le produzioni agricole, spiccano:\nDiffuso \u00e8 anche l'allevamento di vari tipi di animali da carne rossa in particolare di ovini, di cui \u00e8 tradizione in citt\u00e0 mangiarne le carni cotte in forno a legna, ma soprattutto di bovini le cui interiora vengono arrostite sulla brace e vendute anche per strada, piatto che in dialetto messinese vengono chiamate: \"taiuni\", \"virina\" e \"paddi i boi\". Il latte fresco, viene utilizzato per la produzione di:\nArtigianato e industria.\nIl settore secondario non \u00e8 particolarmente sviluppato in citt\u00e0, dove \u00e8 (ed era) imperniato sulle industrie di medie dimensioni, in diverse sedi:\nUn capitolo a parte \u00e8 invece il settore della \"cantieristica navale\", vivo e presente nella zona falcata del porto cittadino, sede dei cantieri navali Rodriquez (ora Intermarine) e dei cantieri navali Palumbo\nServizi.\nIl terziario \u00e8, storicamente, il \"settore trainante\" dell'economia cittadina. Ci\u00f2 \u00e8 dovuto in parte alla presenza del porto, che in passato era un importante scalo d'esportazione per i prodotti locali (vino, seta, e, su tutto, i derivati agrumari) e ancora oggi \u00e8 un importante scalo merci (in particolare, materie prime e materie lavorate da/per le industrie di trasformazione del territorio).\nTurismo.\nIl settore turistico si \u00e8 sviluppato negli ultimi anni con la presenza annuale in citt\u00e0 dei croceristi, risollevando Messina da una grave crisi nel settore dovuta alla vicinanza dei grandi poli di attrazione di Taormina e delle Isole Eolie (che fanno della provincia la seconda pi\u00f9 visitata del Meridione d'Italia dopo Napoli e la prima in Sicilia). Nel 2017, sono i croceristi che sono sbarcati al porto della citt\u00e0.\nCon le dovute distinzioni tra turisti e non turisti, le statistiche danno il settore turistico in netta crescita rispetto agli anni passati, soprattutto per quanto riguarda le presenze di turisti stranieri, attratti dalle bellezze artistiche (centro storico e monumenti, Museo Regionale con le famose opere di Antonello e Caravaggio) e da quelle naturalistiche (Capo Peloro, laghi di Ganzirri, monti Peloritani)..\nParticolarmente vivo il settore balneare, che registra un notevole interesse da parte di cittadini e turisti, in particolare per le coste della zona Nord, intorno a Capo Peloro (il punto pi\u00f9 vicino alla costa calabrese, in cui sorge il famoso faro), che si affacciano sul Mar Ionio (e dunque sullo Stretto) e sul Mar Tirreno. Anche qui \u00e8 necessaria una netta distinzione tra turisti e i cittadini che risiedono fuori per motivi di lavoro e che ritornano in citt\u00e0 per le vacanze estive, aumentando certamente i consumi, ma non potendo essere definiti turisti nel senso tecnico della parola..\nInfrastrutture e trasporti.\nStrade.\nLa tangenziale autostradale di Messina \u00e8 parte della A20 Messina-Palermo che attraversa il territorio urbano da sud alla zona centro-nord. Ci sono 7 svincoli: Messina sud Tremestieri, Messina San Filippo, Messina Gazzi, Messina Centro, Messina Boccetta, Messina Giostra-Annunziata, Messina nord Villafranca. La citt\u00e0 \u00e8 servita anche dalla A18 Messina-Catania.\nFerrovie.\nLe stazioni ferroviarie principali sono queste:\nLungo la tratta della ferrovia Messina-Catania \u00e8 svolto un servizio ferroviario suburbano con corse che servono le stazioni i centri di Santa Cecilia, Gazzi, Contesse, Tremestieri, Mili Marina, Galati Marina, Ponte Santo Stefano, Ponte Schiavo, Briga Marina e Giampilieri.\nPorti.\nMessina, sede di Autorit\u00e0 portuale, possiede il pi\u00f9 grande porto naturale attrezzato della Sicilia.\nMessina \u00e8 collegata al continente con servizi di traghetti e aliscafi sia per Villa San Giovanni (24 ore al giorno, 7 giorni la settimana) sia per Reggio Calabria. I collegamenti con Villa San Giovanni permettono il trasporto dei convogli ferroviari.\nA Messina fanno capo servizi Ro-Ro denominati commercialmente \"autostrada del mare\".\nIl porto di Messina \u00e8 il decimo in Italia (dopo Civitavecchia, Venezia, Napoli, Livorno, Savona, Genova, Bari e Palermo, La Spezia) per attivit\u00e0 crocieristica, con traffico crescente.\nDal 2006 la citt\u00e0 si \u00e8 dotata di un secondo porto, costituito da due invasature per le navi traghetto che trasportano camion verso la Calabria. Il nuovo porto sorge nella periferia meridionale, nel sobborgo di Tremestieri, ed \u00e8 agevolmente raggiungibile grazie al collegamento con lo svincolo Messina Sud - Tremestieri della tangenziale di Messina. Il nuovo porto mira ad assorbire la gran parte del traffico gommato pesante in attraversamento liberandone il centro cittadino. In progetto \u00e8 anche il trasferimento nel nuovo approdo, opportunamente ampliato, delle Autostrade del Mare. Tuttavia, nonostante le ipotesi fatte finora, il problema dell'attraversamento urbano risulta ancora critico.\nMobilit\u00e0 urbana.\nLa citt\u00e0 dispone di una rete di autoservizi urbani gestiti dalla societ\u00e0 ATM.\nLa citt\u00e0 dal 3 aprile 2003 \u00e8 servita per circa 7,7 chilometri dello sviluppo longitudinale del centro urbano da una linea tranviaria. Il servizio tram \u00e8 integrato dal parcheggio a raso Annunziata al capolinea nord e dal parcheggio a raso Gazzi Zir al capolinea sud.\nDal 1917 al 1951 era presente una rete di tranvie urbane realizzata a partire dall'elettrificazione delle due linee tranviarie a vapore Messina-Giampilieri e Messina-Barcellona.\nAmministrazione.\nIl 24 giugno 2018 \u00e8 stato eletto sindaco al turno di ballottaggio Cateno De Luca.\nConsolati.\nMessina ospita i consolati di Danimarca, Germania, Islanda, Norvegia, Federazione Russa e Spagna.\nAltre informazioni amministrative.\nIl comune di Messina fa parte delle seguenti organizzazioni sovracomunali: regione agraria n.5 (Montagna litoranea di Messina).\nSport.\nMaratona.\nNegli ultimi anni si \u00e8 sviluppato un interesse crescente per le maratone al punto che ora sono presenti due importanti appuntamenti in citt\u00e0. La Messina Marathon che si disputa nella seconda met\u00e0 di aprile che si disputa lungo il percorso della riviera nord; e la maratonina di mezzagosto che si disputa in notturna nel circuito ricavato nelle strade del centro.\nCiclismo.\nMessina \u00e8 stata pi\u00f9 volte arrivo di tappa del Giro d'Italia:\nMotori.\nL'ACI Messina organizzava annualmente il Rally Internazionale di Messina, valido per il campionato nazionale. La corsa automobilistica si snodava su percorsi interamente asfaltati, per un totale di oltre , su strade della citt\u00e0 e della provincia.\nAltre gare automobilistiche che si sono svolte nell'ambito comunale sono state lo slalom Kaloner\u00f2 nella strada che sale al villaggio di San Placido Caloner\u00f2, e lo slalom dei Colli Sarrizzo che ricalca la storica Coppa San Rizzo (o Sarrizzo).\nL'ultima gara di auto la \"Ronde dei Peloritani\" svolta fino al 2013, su un'unica \"prova speciale\", ripetuta pi\u00f9 volte, era ricavata lungo le strade dei Colli Peloritani appunto, ma non ha avuto lo stesso successo dei rally organizzati negli ottanta e novanta.\nRimangono per\u00f2 gli appassionati che partecipano attivamente ai rally come equipaggi nelle gare che si svolgono in tutta la Sicilia. Sono rimaste come gare automobilistiche lo slalom di Salice dal 2017 e poi una sola prova speciale del Rally del Tirreno che parte sempre dalla frazione di Salice e percorrendo le strade dei colli San Rizzo giunge fino alla frazione di Gesso.\nVela.\nA Messina vengono svolte diverse regate veliche pi\u00f9 o meno importanti tra cui sono stati organizzati per esempio nel 1982 i campionati mondiali di windsurf. \nI circoli nautici messinesi, tra cui il Circolo Tennis e Vela Messina, Lega Navale Messina e la Motonautica Peloritana assicurano durante tutto l'anno delle basi d'appoggio per poter praticare lo sport della vela."}
{"id": "2866895", "revid": "92723", "url": "https://it.wikipedia.org/wiki?curid=2866895", "title": "Stefano VIII", "text": ""}
{"id": "2866897", "revid": "92723", "url": "https://it.wikipedia.org/wiki?curid=2866897", "title": "Stefano VII", "text": ""}
{"id": "2866903", "revid": "1310927", "url": "https://it.wikipedia.org/wiki?curid=2866903", "title": "Michael Odibe", "text": "Carriera.\nClub.\nNella stagione 2007-2008 gioca 24 partite segnando una rete in seconda divisione nigeriana con la maglia del First Bank.\nNella stagione 2008-2009 colleziona 11 presenze in seconda divisione belga con la maglia dell'Union Saint-Gilloise.\nIl 1\u00ba febbraio 2010 viene tesserato dal , squadra italiana con cui esordisce in Serie A il 7 marzo 2010 in Siena- (1-1) giocando titolare per i primi 45' e venendo sostituito nell'intervallo con Marcelo Larrondo.\nIl 31 gennaio 2011 viene ceduto in prestito al S\u00fcdtirol, squadra di Lega Pro Prima Divisione.\nA fine stagione fa ritorno al club toscano.\nStatistiche.\nPresenze e reti nei club.\n\"Statistiche aggiornate al 6 novembre 2012.\""}
{"id": "2866907", "revid": "767487", "url": "https://it.wikipedia.org/wiki?curid=2866907", "title": "Gotebaldo", "text": "Biografia.\nNulla si pu\u00f2 dire della sua vita prima dell'elezione a patriarca di Aquileia, nel 1049. Dal cronista Erimanno sappiamo che, al momento della nomina, Gotebaldo era \"Nemetensis praepositus\", ovvero prevosto a Spira, in Germania.\nAlla met\u00e0 dell'XI secolo la sede aquileiense non attraversava un periodo facile. Gli antichi rancori con il patriarcato di Grado, che rivendicava il primato sulla provincia ecclesiastica della \"Venetia et Histria\" con il sostegno del Ducato di Venezia, si erano risvegliati prepotentemente, tanto che nel 1024 il predecessore Poppone aveva attaccato Grado saccheggiandola.\nGotebaldo non eccedette mai nella violenza, ma persegu\u00ec comunque una politica dura che, tuttavia, diede scarsi risultati. Nel 1050-51 sostenne le rivendicazioni del vescovo di Treviso sull'abbazia di Sant'Ilario (possedimento del doge) il quale aveva falsificato un diploma di Enrico II per poter godere delle decime di due \"curtes\" che, pur trovandosi nel territorio della sua diocesi, dipendevano dal monastero. Inizialmente Enrico III aveva riconosciuto il documento falsificato, ma dovette rivedere la propria decisione quando l'abate di Sant'Ilario impugn\u00f2 i diplomi originali di Ottone III, Enrico II e Corrado II (che, invero, confermavano un altro documento falso attribuito a Carlo il Grosso).\nSub\u00ec un secondo smacco nel 1053 quando, durante un concilio tenuto a Roma, papa Leone IX aveva sentenziato che Grado fosse definita \"Nova Aquileia\", ponendola quindi a capo della provincia ecclesiastica della \"Venetia et Histria\", mentre Gotebaldo, definito semplicemente \"Forojuliensis episcopus\", avrebbe avuto autorit\u00e0 sulla sola terraferma. Forse il pontefice serbava nei rancori nei confronti del patriarca che non si era dimostrato particolarmente solerte nella lotta alla simonia.\nAlla morte di Leone, Gotebaldo, aiutato da Enrico III, tent\u00f2 di indurre papa Vittore II a cambiare questa decisione. Ma la morte dell'imperatore, cui successe il piccolo Enrico IV, interruppe il negoziato.\nNon appena Enrico IV divenne maggiorenne, Gotebaldo torn\u00f2 a pretendere la propria supremazia ecclesiastica. Nel 1062, infatti, si rec\u00f2 a corte per ottenere l'appoggio del sovrano il quale gli conferm\u00f2 i diritti su Grado conferiti ad Aquileia dai precedenti imperatori.\nMor\u00ec nel 1063, prima di assistere alla contromossa veneziana: nel 1064, infatti, in occasione del concilio di Mantova che riconobbe Alessandro II contro il filo-imperiale Onorio II, il patriarca di Grado Domenico Marango ottenne dal pontefice la conferma delle precedenti disposizioni papali in contrasto con quanto stabilito due anni prima dall'imperatore.\nPer quanto riguarda la sua attivit\u00e0 pastorale nel patriarcato, Gotebaldo di interess\u00f2 al sostentamento del clero e al recupero dei luoghi di culto caduti in rovina: in un documento non datato si attesta la donazione al monastero di Santa Maria in Valle di Cividale di quattro masserizie localizzate ad Ampezzo, mentre un altro scritto del 1062 testimonia il restauro e la riconsacrazione della chiesa di Santo Stefano di Aquileia."}
{"id": "2866913", "revid": "18323", "url": "https://it.wikipedia.org/wiki?curid=2866913", "title": "Episodi di Angel (quinta stagione)", "text": "La quinta stagione di \"Angel\" \u00e8 stata trasmessa sul canale satellitare Fox dal 6 luglio 2007.\nGli antagonisti principali sono I Soci Anziani e il Circolo della Spina Nera, Illyria e Marcus Hamilton.\nConvinzione.\nTrama.\nAngel salva una ragazza dall'attacco di un vampiro quando all'improvviso la squadra speciale della Wolfram &amp; Hart arriva sul posto. Appurato che non c'\u00e8 pi\u00f9 alcun pericolo, un avvocato chiede alla ragazza di firmare dei moduli nei quali dichiara di essere stata salvata dal Sig. Angel, Presidente della Wolfram &amp; Hart. Negli uffici della W&amp;H il resto del gruppo cerca di ambientarsi. Angel scopre che la sua assistente \u00e8 Harmony, che non molto tempo prima aveva cercato di ucciderlo. Fred viene messa a capo di un imponente laboratorio con tanto di staff, mentre Gunn viene sottoposto a un trattamento speciale per diventare un avvocato. Intanto un cliente della W&amp;H, Corbin Fries, minaccia lo studio legale che, se non riuscir\u00e0 a farlo assolvere, far\u00e0 esplodere una bomba contenente un virus. La bomba \u00e8 rinchiusa nell'addome del figlio, Mattew Fries. La squadra speciale appena lo viene a sapere si dirige alla scuola del bambino per eliminarlo, ma laggi\u00f9 trovano Angel ad aspettarli: il vampiro, che \u00e8 arrivato sul posto in elicottero, li elimina tutti, non prima di averli licenziati. Intanto Gunn riesce a far rinviare il processo a Corbin Fries. Angel apre una busta dalla quale cade un medaglione: si genera, cos\u00ec, un vortice che materializza Spike.\nSolo ricompense.\nTrama.\nSpike si \u00e8 materializzato nell'ufficio di Angel tra lo stupore generale: egli risulta essere incorporeo, anche se non propriamente un fantasma. Fred, analizzando il vampiro, nota che egli emana calore, tuttavia non riesce a spiegare lo strano evento del ritorno in vita del vampiro. Nemmeno lo stesso Spike riesce a spiegarsi questo suo ritorno in vita, ed \u00e8 seccato nel notare che non pu\u00f2 in alcun modo lasciare la Wolfram &amp; Hart ed \u00e8 bloccato l\u00ec dallo stesso incantesimo che l'ha fatto uscire dall'amuleto, mentre vorrebbe solamente raggiungere Buffy, nel frattempo trasferitasi a Roma. Angel, infastidito dalla presenza del suo \"rivale\", deve anche vedersela con un certo Hainsley, un negromante, che viene rifornito costantemente dalla W&amp;H di corpi di persone appena morte: egli si serve di questi corpi per introdurvi l'essenza dei demoni che vogliono apparire umani. Spike, ormai desideroso di tornare corporeo, stipula in segreto un patto con Hainsley, il quale gli promette un corpo nuovo: quello di Angel, ma durante il trasferimento, Spike prende possesso del corpo del negromante, Angel riesce a liberarsi e ad uccidere Hainsley. In realt\u00e0 era tutto un piano di Spike, il quale aveva compreso che il negromante usava se stesso per trasferire le anime e quindi poteva impedirgli di controllare Angel. Spike chiede a Fred di aiutarlo a ritornare corporeo, confidandole di essere terrorizzato dalla possibilit\u00e0 di finire all'inferno.\nLiberata.\nTrama.\nAngel e la gang stanno facendo una passeggiata, quando sentono le grida di una ragazza. Questa \u00e8 inseguita da un licantropo, che riesce a morderla e trasformarla.\nFred va a casa della ragazza per portarla alla W&amp;H e seguirla nella trasformazione in licantropo, ma delle persone mascherate rapiscono la ragazza; Angel e i suoi amici scoprono che \u00e8 stata rapita da un uomo che vuole offrire la ragazza-licantropo come banchetto esclusivo a della gente molto ricca, ma riescono a liberarla.\nAngel la riaccompagna a casa rassicurandola che col tempo riuscir\u00e0 a convivere con la sua doppia natura umano-licantropo.\nI confini dell'Inferno.\nTrama.\nSpike rivela a Fred di vedere l'inferno sempre pi\u00f9 vicino e la supplica di salvarlo. La ragazza tenta di aiutarlo, identificando uno spirito maligno, chiamato il Mietitore, che infesta la Wolfram &amp; Hart. Il Mietitore comincia a torturare Spike, mentre la gang cerca di farlo tornare entrambi corporeo. Spike, avendo capito che la forza di volont\u00e0 \u00e8 la chiave del potere del Mietitore, riesce ad opporsi e a combatterlo. Fred riesce attivare un macchinario imbevuto di enorme potere all'interno del quale Spike potr\u00e0 essere reso nuovamente corporeo, ma il Mietitore strangola Fred per fermarla, cos\u00ec Spike sacrifica la sua possibilit\u00e0 di tornare tangibile per salvare la ragazza, scagliando il Mietitore nel macchinario di Fred e rendendolo corporeo, dando modo ad Angel di catturarlo. Fred si sente in colpa perch\u00e9 Spike si \u00e8 sacrificato per lei, ma il vampiro le dice di non farsene una colpa e di non tentare pi\u00f9 di salvarlo, dal momento che anche da fantasma pu\u00f2 sempre parlare con lei.\nLo spirito della festa.\nTrama.\nLorne ha il compito di organizzare il party annuale di Halloween alla Wolfram&amp;Hart e cerca di convincere in tutti i modi Angel ad invitare di persona alcuni clienti non troppo umani della Wolfram&amp;Hart, tra cui l'Arciduca Sebassis. La festa, per volere di Lorne senza che lui lo sappia, si anima all'improvviso, cos\u00ec Gunn inizia ad urinare per tutto l'ufficio, Fred e Wesley si ubriacano senza bere alcun drink, Spike \u00e8 allegro e amichevole mentre Angel ed Eve copulano nel suo ufficio. Wesley capisce che la causa \u00e8 la privazione del sonno cui si \u00e8 sottoposto Lorne per reggere i ritmi lavorativi della Wolfram&amp;Hart e che per annullare tutto devono trovare il suo sonno e restituirglielo.\nLa triste storia di Numero Cinco.\nTrama.\nSpike continua a essere un fantasma, anche se concentrandosi riesce ad afferrare pochi oggetti. Nel frattempo a Los Angeles avvengono alcuni brutali omicidi, alle cui vittime viene strappato il cuore. Alla Wolfram &amp; Hart si scopre che il responsabile \u00e8 un antico demone azteco, gi\u00e0 sconfitto in precedenza da cinque fratelli. Angel capisce che l'unico sopravvissuto del quintetto \u00e8 un impiegato alla W&amp;H e insieme sconfiggono lo spirito maligno.\nLegami di sangue.\nTrama.\nAlla Wolfram &amp; Hart arriva il padre di Wesley, un vecchio Osservatore del Consiglio, portando scompiglio in ufficio. Mentre Lorne intrattiene maldestramente l'Osservatore, Angel e la gang vengono attaccati da dei robot; si capisce che \u00e8 il vecchio Osservatore a comandarli. Il vampiro, Wesley e Fred si ritrovano a combattere sulla terrazza dell'edificio.\nWesley ha un'esitazione a sparare al proprio padre, anche quando egli immobilizza Angel e la ragazza, ma poi lo uccide. Si scopre che il padre di Wesley \u00e8 un robot, costruito per imprigionare Angel e impadronirsi dei segreti della W&amp;H.\nFred capisce che Wesley \u00e8 innamorato di lei, ma nonostante questo accetta di uscire con Knox, un giovane scienziato.\nDestino.\nTrama.\nSpike torna corporeo grazie a un misterioso pacco postale e, simultaneamente, nella Wolfram &amp; Hart ogni mezzo tecnologico impazzisce e le varie creature al suo interno, umane e non, iniziano a farsi cogliere da raptus omicidi. Eve spiega che l'universo sta iniziando un lento ed inesorabile collasso provocato dalla profezia Shanshu. In essa si parla di un vampiro con l'anima, ma non parla specificatamente di Angel: col suo sacrificio, Spike \u00e8 diventato a tutti gli effetti un Campione e quindi, avendo anch'egli un'anima e adesso anche un corpo, il possibile Prescelto. Il responsabile del reparto su profezie della Wolfram &amp; Hart, ex osservatore, scopre che il Prescelto trover\u00e0 una miracolosa coppa in un antico tempio che lo far\u00e0 tornare umano e che ci\u00f2 ristabilir\u00e0 l'ordine nell'universo. \nI due eterni rivali capiscono la posizione del tempio, e Angel e Spike cominciano a lottare per l'ambizione di diventare umani; Spike, mentre combattono, dice ad Angel che il vampiro con l'anima non pu\u00f2 guardarlo perch\u00e9 fu lui ad istruirlo nella strada del male quando Drusilla lo trasform\u00f2. Scoprono infine che la coppa \u00e8 solo un falso, ma Angel rimane scosso perch\u00e9 Spike, per la prima volta, lo ha sconfitto.\nIn questa puntata si hanno anche dei flashback sul passato di Angelus e William insieme. Dopo che Spike fu vampirizzato da Drusilla, la bella vampira lo condusse dal suo Sire, Angelus, con cui inizialmente il poeta inglese ebbe un rapporto amichevole. Fino alla notte in cui Spike tornando a casa e scopre Angelus e Drusilla fare l'amore... L'episodio termina con Eve che va a casa del suo fidanzato e artefice del disastro successo: Lindsey McDonald!\nLa vita secondo Harmony.\nTrama.\nHarmony \u00e8 spaventata perch\u00e9 crede di aver morso e ucciso un ragazzo che si era portata a letto la sera prima. Dopo aver rinchiuso in uno sgabuzzino Lorne, Fred e il controllore del sangue poich\u00e9 aveva paura che andassero a informare Angel, la vampira scopre che una sconosciuta ragazza la sera prima l'aveva ingannata mettendo un sonnifero nel suo drink e portando anche il ragazzo nell'appartamento simulando cos\u00ec un omicidio al fine di prendere il posto di segretaria di Harmony che secondo il piano sarebbe dovuta essere stata cacciata da Angel dalla Wolfram &amp; Hart. Seppure questa truffatrice si rivela sfortunatamente anch'ella una vampira, Harmony la uccide dopo un duro combattimento, e infine libera e spiega tutto ai colleghi. Spike spiega ad Harmony di non essere ancora partito per raggiungere Buffy perch\u00e9 non sa come presentarsi a lei in modo adatto dopo il grande sacrificio compiuto salvando il mondo, infine consola Harmony dicendole che il fatto che qualcuno volesse rubarle il posto significa che per quella persona lei occupava un ruolo importante.\nLo scopo di un'anima.\nTrama.\nMentre Angel \u00e8 perseguitato da allucinazioni in cui Spike prende il suo posto alla Wolfram &amp; Hart, fra i suoi amici e nella vita di, lo stesso Spike viene contattato da Linsdey, il quale gli dice di chiamarsi Doyle e di avere delle visioni che gli mostrano le persone in pericolo grazie alle Forze dell'Essere con lui in contatto. Linsdey gli rivela di essere stato lui a trovare l'amuleto in ci\u00f2 che restava di Sunnydale e di averlo reso poi corporeo, dicendogli che vorrebbe che facesse da vigilante di notte, offrendogli anche vitto e alloggio. Spike, seppur titubante, accetta e inizia a salvare gli innocenti uccidendo vampiri, anche se sempre a modo suo. Quando la squadra di Angel lo scopre, Wesley e Gunn cercano di convincerlo ad unirsi al gruppo, ma lui rifiuta e nel frattempo ha avuto una missione da compiere...salvare Angel da un parassita che gli procurava le allucinazioni. Angel e la gang iniziano a sospettare di Eve.\nIl danno.\nTrama.\nAngel scopre che Dana, una ragazza fuggita dal manicomio, \u00e8 una cacciatrice, e nel frattempo anche Spike la va a cercare, credendola posseduta. Alla Wolfram &amp; Hart arriva Andrew, che \u00e8 stato mandato dal signor Giles e da lui addestrato per diventare Osservatore, per recuperare la cacciatrice e poterla addestrare, ma le cose si complicano quando Spike viene catturato da Dana e lei gli taglia le mani; per fortuna Angel arriva a salvare Spike prima che Dana possa tagliargli altri pezzi del corpo. Alla fine Angel vorrebbe portare con s\u00e9 Dana e curarla, ma Andrew, affiancato dalle Cacciatrici della sua squadra, glielo impedisce dicendogli che \u00e8 stata Buffy a dargli questo compito perch\u00e9 ormai anche lei si fida molto poco di lui a causa del suo lavoro, e Angel di questo rimane deluso. Spike ed Angel hanno un confronto sul male che hanno commesso, poich\u00e9 vedere Dana ha rammentato ad entrambi come si confrontassero con il male quando erano privi di anima: Angelus lo amava e lo riteneva arte, Spike ne amava la violenza.\nBentornata.\nTrama.\nCordelia si risveglia dal coma per riportare Angel verso la giusta via.\nLinsday spiega ad Eve che il suo piano \u00e8 usare Spike e renderlo un eroe per spingere i Soci Anziani della Wolfram &amp; Hart a pensare di aver scelto il Campione sbagliato e di cacciare Angel, attuando anche un piano per uccidere quest'ultimo, in modo da vendicarsi sia di lui che della Wolfram &amp; Hart per aver donato al suo rivale il posto che aveva sempre agognato. Spike si confronta con Angel e Cordelia, portando il gruppo a scoprire le trame di Lindsay. Il vampiro, dopo aver sconfitto Lindsay, che viene risucchiato in un vortice dai Soci Anziani, dichiara di essere convinto di poter affrontare il destino che la Wolfram &amp; Hart vuole per lui, di poter affrontare qualunque male gli si pari di fronte.\nCordelia, a questo punto, ha compiuto la sua missione e, dopo aver baciato per l'ultima volta Angel, dice al vampiro di rispondere al telefono. Angel lo fa e viene informato dal proprietario della clinica, dove Cordelia \u00e8 ricoverata, di una terribile notizia, la ragazza \u00e8 morta e non si \u00e8 mai risvegliata.\nPerch\u00e9 lottiamo.\nTrama.\nLawson, un vampiro creato da Angel, va a fargli visita, per chiedergli perch\u00e9 durante la sua vita non abbia mai provato alcun piacere. Tramite alcuni flashback, che ci mostrano Angel in un sottomarino durante la Seconda Guerra Mondiale, che a causa di alcuni vampiri infiltrati (tra cui Spike) \u00e8 costretto a vampirizzare il ragazzo, unico in grado di far riemergere il sottomarino... Solo che quando Angel lo vampirizz\u00f2, aveva un'anima...\nL'ora del sorriso.\nTrama.\nLa squadra si occupa di un caso molto particolare: dei bambini sono entrati in catalessi dopo aver visto un programma alla televisione, Angel va agli studi televisivi ma viene trasformato in un pupazzo. Per fortuna tutto si risolve e mentre i bambini escono dalla catalessi e Angel riacquista le sue forme \"umane\" chiede a Nina (la ragazza licantropa che Angel ha salvato nell'episodio \"Liberata\") di uscire con lui.\nUn buco nel mondo.\nTrama.\nLa storia tra Wesley e Fred sta procedendo bene, o per lo meno \u00e8 cos\u00ec fino a quando un antichissimo sarcofago viene portato all'agenzia. Mentre Fred lo sta analizzando respira una strana polvere che la fa ammalare in pochissimo tempo. Subito la squadra, dopo una serie di indagini, scopre, grazie a Eve, che nel sarcofago era contenuta Illyria, un demone potentissimo che era riuscito a impossessarsi del corpo della ragazza. A quel punto, Angel e Spike sono costretti a recarsi nella terra natia di William \"Willy Spike Il sanguinario\", l'Inghilterra, per trovare il modo di salvare Fred. Qui Angel dovr\u00e0 prendere una decisione terribile: salvare Fred e sacrificare migliaia di innocenti nel processo, o lasciarla morire? Angel far\u00e0 la sua scelta, e Wesley sar\u00e0 costretto a guardare la sua amata fino al suo ultimo respiro...\nIl guscio.\nTrama.\nSpike e Angel tornano in America dopo non essere riusciti a salvare Fred, che nel frattempo si \u00e8 trasformata nel potente demone Illyria. Il demone, aiutato da Knox, \u00e8 alla ricerca del suo antico esercito con cui conquistare il mondo. I due vampiri, insieme a Wesley e Gunn, combattono Illyria, la quale \u00e8 per\u00f2 straordinariamente pi\u00f9 potente di loro. Wesley scopre che \u00e8 a causa del suo amico Gunn se Fred, la donna che ama da tempo, \u00e8 morta. Per questo lo accoltella, lasciandolo per\u00f2 in vita. Tutta la Angel's Investigation \u00e8 terribilmente addolorata nello scoprire che l'anima di Illyria \u00e8 stata distrutta nella resurrezione di Illyria.\nWesley uccide Knox, mentre Illyria sconfigge facilmente Angel e gli altri, per poi scoprire che del suo esercito \u00e8 rimasto solo polvere, annichilito dal tempo trascorso. L'antico demone \u00e8 atterrito e svanisce con un portale dimensionale. Spike dice ad Angel di volersi unire al gruppo in onore di Fred. Infine, Illyria chiede a Wesley d'insegnarle a vivere nel mondo attuale e Wesley, malgrado sia disgustato e non si ritenga adeguato, accetta perch\u00e9 Illyria ha comunque il corpo della donna che amava.\nSotto la superficie.\nTrama.\nAngel organizza una riunione alla Wolfram &amp; Hart, ma la sala \u00e8 vuota. Solo Spike vi partecipa e i due vampiri con l'anima sembrano, stranamente, trovarsi in sintonia sugli ultimi eventi accaduti. Gunn, ancora in ospedale in preda ai sensi di colpa, Lorne che affoga la tristezza di avere perso Fred nei drink e Wesley alle prese con Illyria che non riesce ad adattarsi al nuovo mondo.\nL'unica soluzione \u00e8 scoprire il \"gioco\" dei soci anziani. Dopo aver parlato con Angel, Gunn si unisce al vampiro e a Spike, recandosi da Eve, unico contatto con i soci anziani per avere informazioni. Ma il vero contatto sar\u00e0 Lindsay McDonald, catapultato in una dimensione alternativa per espiare il suo tradimento attraverso la stessa orribile tortura ogni giorno. Angel, Spike e Gunn, raggiungono questa dimensione infernale e riportano Lindsay nel mondo reale. Ma il prezzo da pagare \u00e8 Gunn che sceglie di restare in questa dimensione, sentendosi colpevole della morte di Fred. Una volta tornati nel mondo reale Lindsay spiega alla gang come i \"soci anziani\" abbiano gi\u00e0 dato inizio all'Apocalisse: corrompere gradualmente ogni umano e lentamente anche Angel e il suo gruppo, portandoli lentamente ad accettare il mondo cos\u00ec com'\u00e8, facendo un compromesso dopo l'altro con il male per attenuarlo anzich\u00e9 combatterlo con tutte le forze. La puntata si conclude con Illyria e Wesley che parlano di sentimenti diversi, ma altrettanto forti e intensi.\nOrigine.\nTrama.\nL'episodio narra di una profezia, gi\u00e0 menzionata nella terza stagione della serie, secondo la quale Connor \u00e8 l'unico che pu\u00f2 eliminare un demone molto antico, Sajhan.\nSar\u00e0 compito di Angel guidare il figlio verso la vittoria. Connor, per\u00f2, avendo le memorie di una vita normale, pur avendo scoperto, dopo essere stato investito da un camion senza un graffio, di non essere una persona comune, non sa affatto come combattere. A richiedere questo combattimento \u00e8 colui che ha alterato la realt\u00e0 e la memoria di tutti a parte Angel quando quest'ultimo ha rilevato la Wolfram &amp; Hart. Wesley, vedendo che Angel si concede cos\u00ec facilmente alle richieste di un malvagio, scopre che la realt\u00e0 \u00e8 stata alterata e pensa che Angel abbia fatto qualcosa che abbia portato alla morte Fred alterando la realt\u00e0. Wesley ruba cos\u00ec il contenitore con tutte le memorie della realt\u00e0 prima che venisse modificata e pensa che Angel abbia venduto la squadra alla Wolfram &amp; Hart e che Fred sia stata il prezzo per Connor. Nel frattempo Connor affronta Sahjan, ma non sa come combatterlo e viene sopraffatto dal demone, che \u00e8 sul punto di ucciderlo. Wesley, non fidandosi pi\u00f9 di Angel, distrugge la scatola e coloro che si trovano nelle vicinanze, Wesley, Illyria e Connor, riottengono i loro ricordi originali. Connor, nuovamente consapevole delle sue capacit\u00e0, ribalta la situazione sfavorevole e decapita Sahjan in pochi secondi con un'ascia, ma finge che la sua memoria non sia stata ripristinata e dice di voler tornare dalla sua famiglia adottiva, anche Angel sembra credergli, sebbene prima di andarsene Connor gli dica di dover proteggere la sua famiglia ad ogni costo, poich\u00e9 questo \u00e8 ci\u00f2 che suo padre gli ha insegnato. Attraverso Illryia si spiega che i ricordi reali e quelli creati sono presenti contemporaneamente nella loro memoria e Wesley, distrutto per aver ricordato ci\u00f2 che ha fatto ad Angel rapendo Connor, si sforza di pensare che i ricordi giusti siano quelli fabbricati, per poter andare avanti.\nBomba ad orologeria.\nTrama.\nIllyria libera Gunn dalla dimensione infernale riportandolo alla Wolfram &amp; Hart, dove Angel dice a Wesley di trovare un modo per eliminarla, essendo troppo pericolosa. Wesley s'immerge nelle sue ricerche, mentre Illyria continua i suoi allenamenti con Spike. Nel frattempo una donna incinta di nome Amanda s'incontra con alcuni demoni e con Angel e Gunn per contrattare la cessione del figlio. Illyria inizia ad avere dei crampi che provocano shift temporali causati dal suo immenso potere, eccessivo per il corpo di Fred, e che prima o poi si autodistrugger\u00e0 annientando una grossa fetta degli Stati Uniti. Grazie a questi shift capisce che la gang sta cercando di ucciderla e fa di tutto per impedirlo, arrivando a uccidere Wesley, Lorne, Angel e Spike che finiscono in polvere. Durante uno di questi shif viene coinvolto anche Angel, che capisce l'accaduto e cerca di evitare la morte della gang. Wesley rivela di aver mentito alla gang e che il macchinario che ha costruito priver\u00e0 Illyria di gran parte dei suoi poteri, permettendole di sopravvivere. Illyria \u00e8 restia ad accettare, finch\u00e9 Angel la spinge ad accettare ci\u00f2 che \u00e8 anzich\u00e9 aggrapparsi al suo passato, cos\u00ec Wesley assorbe gran parte dei suoi poteri salvandola. Wesley rassicura Angel di non amare Illyria, ma che aiutarla \u00e8 l'unica cosa che gli d\u00e0 un briciolo di forza, dopodich\u00e9 il vampiro, con sorpresa di Gunn, aiuta i demoni ad avere il figlio di Amanda.\nLa ragazza in questione.\nTrama.\nAngel e Spike vanno a Roma, ufficialmente per recuperare e riportare una testa a Los Angeles che in caso non fosse arrivata in tempo scatenerebbe una guerra tra clan; il vero motivo \u00e8 che Buffy \u00e8 stata vista in compagnia dell'\u201carcinemesi\u201d di Angel e Spike: l'Immortale. Mentre cercano Buffy e l'Immortale per tutta la citt\u00e0 la testa viene rubata e loro sono costretti ad abbandonare le ricerche. Quando capiscono che \u00e8 inutile inseguire Buffy, tornano alla Wolfram &amp; Hart di Los Angeles dove trovano la borsa con la testa del capo del clan e un biglietto dell'Immortale che per l'ennesima volta \u00e8 riuscito a farsi beffa di loro.\nIntanto arrivano alla W&amp;H, i genitori di Fred, in cerca della loro figliola. A questo punto Illyria si trasforma in Fred, lasciando a bocca aperta Wesley, spiegandogli poi di aver scelto di ingannare i genitori di lei perch\u00e9 a stento sopporta la sua malinconia e quella dei due genitori sarebbe ancora meno tollerabile. A fine giornata, Wesley le impone di non trasformarsi pi\u00f9 in Fred perch\u00e9 non fa altro che fargli del male.\nGiochi di potere.\nTrama.\nAlla Wolfram &amp; Hart si presenta una senatrice che vuole screditare in ogni modo possibile il suo avversario alle prossime elezioni: Angel stringe un patto con la senatrice, destando sospetti in Spike e nel resto della gang. I sospetti aumentano quando arriva Drogyn, il custode del Deeper Well, che dice di essere ricercato da un assassino inviato da Angel per ucciderlo ed eliminare cos\u00ec ogni traccia delle responsabilit\u00e0 del vampiro nella morte di Fred. Lindsey, interpellato sull'accaduto, sostiene che Angel stia agendo per entrare a far parte del \"Circolo della spina nera\", una setta di potenti demoni che lavora per conto dei Soci Anziani in qualit\u00e0 di braccio armato, essendo i demoni che svolgono gli incarichi pi\u00f9 importanti per la Wolfram &amp; Hart. Lindsey \u00e8 per\u00f2 riluttante a credere che Angel possa davvero volersi unire a loro, in quanto rinuncerebbe al suo ruolo di Campione e di eroe. Il gruppo si confronta con Angel, il quale con aggressivit\u00e0 li minaccia, ne scaturisce un combattimento, finch\u00e9 Angel, con uno strumento magico, occulta con un'illusione i prossimi cinque minuti in cui riveler\u00e0 la verit\u00e0 dietro il suo comportamento recente...\nNon svaniremo.\nTrama.\nAngel \u00e8 diventato membro del \"Circolo della Spina Nera\" che, come ultima prova di fiducia, gli fa firmare una rinuncia alla profezia Shanshu, perdendo cos\u00ec la sua speranza di tornare umano. Tuttavia, per far s\u00ec che loro si fidassero, si \u00e8 messo in cattiva luce agli occhi della sua squadra che ora dubita fortemente di lui. Angel riesce a spiegare loro la situazione, quando Cordelia era tornata per un singolo giorno grazie alle Forze dell'Essere gli aveva donato tutte le sue visioni in un solo colpo baciandolo, mostrandogli cosa doveva fare e cos\u00ec ha ideato il piano per raggiungere il suo vero scopo: colpire i soci anziani della Wolfram &amp; Hart uccidendo ogni singolo socio del circolo della Spina Nera. Il risultato porter\u00e0 con tutta probabilit\u00e0 alla morte di tutto il gruppo e perci\u00f2 anzich\u00e9 ordinarlo chiede chi sia disposto ad affrontarne le conseguenze: tutti accettano. \nWesley avr\u00e0 il compito di uccidere lo stregone del circolo, Illyria quello di eliminare il diavolo e altri tre membri, Gunn quello di eliminare la senatrice Brucher, Spike dovr\u00e0 salvare il bambino dato alla Fell Brethren uccidendone nel contempo i membri, Lindsey, che nel frattempo si \u00e8 unito al gruppo, si occuper\u00e0 insieme a Lorne dei demoni Sahrvin, mentre Angel si occuper\u00e0 di Sebassis, il pi\u00f9 influente, potente e pericoloso. Angel ha convinto Lindsey prospettandogli, in caso di vittoria, di essere scelto come nuovo capo della Wolfram &amp; Hart al suo posto, ruolo che Angel stesso preferirebbe fosse assegnato a lui in quanto \u00e8 un nemico che conosce ha dimostrato in passato di avere un po' di umanit\u00e0. Il giorno prima della grande battaglia Angel chiede a tutti di passare quel giorno come se fosse l'ultimo, come probabilmente sar\u00e0, e lui decide di trascorrerlo con Connor, il quale gli rivela di sapere la verit\u00e0 e di essergli molto grato per ci\u00f2 che ha fatto per lui. Gunn trascorre la giornata ad aiutare la sua amica Annie con un trasloco di mobili per un ricovero per ragazzi bisognosi, Lorne lo trascorre cantando al karaoke, Spike recita le sue vecchie poesie in un bar dei bassi fondi dove riscuote grande successo, Wesley si occupa di curare Illyria, cui rivela che senza Fred non gli \u00e8 rimasto nulla che davvero desideri, Lindsey sta con Eve. La notte prefissata per l'attacco giunge e tutti riescono a uccidere i propri bersagli mentre Angel, tradito da Harmony, viene attaccato alla Wolfram &amp; Hart da Hamilton prima di poter andare da Sebassis, ma Angel aveva previsto il tradimento di Harmony e le aveva dato informazioni errate, infatti Sebassis \u00e8 gi\u00e0 morto perch\u00e9 Angel aveva avvelenato il sangue del suo schiavo alla riunione del circolo, il suo bersaglio era Hamilton che, per\u00f2, si rivela molto pi\u00f9 forte di Angel, ma a sorpresa giunge Connor a salvarlo, avendo capito che Angel non si sarebbe mai fermato a bere un caff\u00e8 con lui se il mondo non fosse stato in pericolo. \nPadre e figlio affrontano Hamilton, il quale, per\u00f2, \u00e8 ancora troppo forte e rivela ad Angel che lo stesso sangue dei tre Soci Anziani scorre in lui conferendogli il loro immenso potere, commettendo un errore fatale poich\u00e9 Angel lo azzanna e bevendo il suo sangue indebolisce Hamilton e potenzia se stesso, spezzandogli il collo a pugni. Linsdey batte tutti i demoni Sahrvin, ma viene ucciso dallo stesso Lorne con tre colpi di pistola su ordine dello stesso Angel, troppe volte tradito da Linsdey per fidarsi di lui di nuovo. Lorne, come preannunciato ad Angel, lascia la squadra e la citt\u00e0. Wesley muore, ucciso dallo stregone, e Illyria, furiosa, lo vendica distruggendo la testa del nemico con un solo pugno dopo aver assunto le sembianze di Fred, come le chiede Wesley, per concedergli un dolce addio. Angel, Spike, Gunn, mortalmente ferito, e Illyria si ritrovano, pronti ad affrontare l'inferno scatenatogli contro dai soci anziani, decine di migliaia di demoni mostruosi. La serie si conclude in cliffhanger, con Angel che dice al suo team: \u00ab\"Mettiamoci al lavoro\"\u00bb."}
{"id": "2866916", "revid": "76963", "url": "https://it.wikipedia.org/wiki?curid=2866916", "title": "Desmond Askew", "text": "\u00c8 apparso in film quali \"Go - Una notte da dimenticare\" (1999), \"Repli-Kate\" (2002), \"Le colline hanno gli occhi\" (2006) e \"Turistas\" (2006). Per quanto riguarda la televisione, ha recitato in serie come \"Grange Hill\", \"Las Vegas\", \"Streghe\", la breve \"Then Came You\" e \"Roswell\", serie quest'ultima nella quale ha recitato nel ruolo ricorrente di Brody Davis.\nDesmond ha studiato alla scuola di teatro Sylvia Young Theatre School, ed attualmente recita nella serie commedia del 2009 \"Winston: An Informal Guide to Etiquette\"."}
{"id": "2866917", "revid": "181699", "url": "https://it.wikipedia.org/wiki?curid=2866917", "title": "TeleMatilde", "text": "TeleMatilde era un'emittente televisiva fondata nel 1989 da Paolo Ronzoni a Ciano d'Enza, in provincia di Reggio Emilia, che trasmetteva sui canali UHF 24 e 35.\nIl nome deriva dal fatto che nella zona di trasmissione visse Matilde di Canossa.\nChiuse in seguito alla legge Mamm\u00ec e fu rilevata da Telelupo."}
{"id": "2866927", "revid": "486946", "url": "https://it.wikipedia.org/wiki?curid=2866927", "title": "Bahr al Ghazal Settentrionale", "text": ""}
{"id": "2866929", "revid": "1714743", "url": "https://it.wikipedia.org/wiki?curid=2866929", "title": "Elisabeth Sophia Gyldenl\u00f8ve", "text": "Biografia.\nEra nata dalla relazione tra il re Cristiano IV di Danimarca e la sua amante ufficiale Vibeke Kruse.\nLa relazione dei suoi genitori inizi\u00f2 nel 1629, dopo che suo padre divorzi\u00f2 dalla seconda moglie Kirsten Munk, e dur\u00f2 fino alla morte di Vibeke.\nVenne data in moglie all'et\u00e0 di 10 anni al federmaresciallo e governatore di Nyborg Claus von Ahlefeldt, che spos\u00f2 a Bramstedt il 18 giugno 1648, anno in cui mor\u00ec sua madre Vibeke.\nIl matrimonio fu dettato da ragioni di stato: il re voleva infatti creare un Consiglio degli affari esteri composto da uomini potenti che fossero legati direttamente a lui. Per far ci\u00f2 cerc\u00f2 di far sposare i suoi parenti prossimi con i suoi consiglieri.\nA Claus venne promessa una dote di\nDiede alla luce una figlia:\nElisabeth mor\u00ec a 21 anni e venne sepolta a Kiel il 16 marzo 1654."}
{"id": "2866930", "revid": "110157", "url": "https://it.wikipedia.org/wiki?curid=2866930", "title": "Bienenb\u00fcttel", "text": "Bienenb\u00fcttel \u00e8 un comune di 6.653 abitanti della Bassa Sassonia, in Germania.\nAppartiene al circondario (\"Landkreis\") di Uelzen (targa UE)."}
{"id": "2866933", "revid": "486946", "url": "https://it.wikipedia.org/wiki?curid=2866933", "title": "Bahr al Ghazal Occidentale", "text": ""}
{"id": "2866934", "revid": "53508", "url": "https://it.wikipedia.org/wiki?curid=2866934", "title": "Ebstorf", "text": "Ebstorf \u00e8 un comune mercato di 5.394 abitanti della Bassa Sassonia, in Germania.\nAppartiene al circondario (\"Landkreis\") di Uelzen (targa UE) ed \u00e8 parte della comunit\u00e0 amministrativa (\"Samtgemeinde\") di Altes Amt Ebstorf.\nStoria.\nNell'880 vennero sepolti qui i Martiri di Ebstorf, caduti in battaglia contro la Grande armata danese, la cui memoria \u00e8 celebrata il 2 febbraio."}
{"id": "2866935", "revid": "599013", "url": "https://it.wikipedia.org/wiki?curid=2866935", "title": "Chiesa di San Domenico (Chieti)", "text": "La chiesa di San Domenico \u00e8 sita a Chieti, sul corso Marrucino, affacciata su piazza Giovan Battista Vico. Sorta come monastero dedicato a Sant'Anna, gestito dei monaci Scolopi di San Giuseppe Calasanzio, dalla seconda met\u00e0 del '600 ospit\u00f2 una scuola di studi classici, on contrasto con il Collegio dei Gesuiti di Sant'Ignazio, divenuta nel settembre 1861 uno dei primi regi licei classici d'Abruzzo, chiamato real convitto \"Giambattista Vico\". Ospita anche un convitto nazionale. Dato che il monastero dei Domenicani e la chiesa, a poca distanza sul corso Marrucino, furono demoliti nel 1913 in accordo con la Provincia di Chieti per realizzare un nuovo stabile, il palazzo del Governo, la chiesa con le scuole Pie ha assunto l'attuale denominazione di \"San Domenico al corso - San Domenico nuovo\".\nDal dicembre 2014 il Ministero per i beni e le attivit\u00e0 culturali la gestisce tramite il Polo museale dell'Abruzzo, nel dicembre 2019 divenuto Direzione regionale Musei.\nStoria.\nFu costruita durante il XVII secolo. Tuttavia era originariamente dedicata alla Vergine Maria ed a sant'Anna. La riconsacrazione della chiesa al culto di san Domenico \u00e8 avvenuta verso l'inizio del XX secolo dopo la demolizione del precedente edificio dei domenicani.\nPer la precisione nel 1913-14 iniziarono i lavori di smantellamento dello storico Palazzo Valignani o dell'Universit\u00e0, affacciato sull'ex Largo del Pozzo (Piazza Giangabriele Valignani), poich\u00e9 era semi-crollato per la presenza di un grande vano a deposito, dell'epoca romana, che ne compromise la staticit\u00e0. Insieme ai lavori di smantellamento del palazzo, anche l'annessa chiesa di San Domenico, il cui monastero in Piazza Umberto I era stato gi\u00e0 sequestrato con le leggi napoleoniche per essere adibito a Prefettura Regia, venne lentamente demolita. La parrocchia fu spostata nella chiesa di Sant'Anna dei Padri Scolopi, prendendo dunque il nuovo nome, la chiesa dei Domenicani scompariva per sempre, il gruppo statuario della facciata veniva ripartito presso le altre chiese teatine, a San Giustino (cripta) e San Francesco al Corso (facciata), e sopra di esso veniva costruito l'attuale Palazzo della Provincia, accanto all'ex Palazzo Valignani, sopra cui sorge la Banca d'Italia con i portici.\nDescrizione.\nLa facciata del 1672 \u00e8 in stile classico in pietra divisa in due ordini e presenta forti analogie con la facciata della Chiesa di San Giuseppe Calasanzio di Cagliari. Essa \u00e8 divisa orizzontalmente da cornicione marcapiano, la parte sud \u00e8 inquadrata da quattro paraste ioniche, che inglobano nel centro il principale portale di accesso a linee semplici, architravato con un timpano curvilineo semicircolare. Oltre la cornice marcapiano, la facciata si restringe, e termina sempre in maniera semicircolare, inquadarta da due coppie di paraste ioniche pi\u00f9 piccole, che inquadrano al centro un finestrone.\nIl campanile, in cotto, risale al XVIII secolo, ha pianta rettangolare, caratterizzato da due cornicioni ben aggettanti, che dividono un settore lungo inferiore con quattro oculi, uno per lato, e il settore della cella campanaria, pi\u00f9 il tetto a piramide schiacciata. L'interno \u00e8 a navata unica con soffitto a volta a botte ellittica, decorata da stucchi e pennacchi geometrici, fiancheggiata da alcune cappelle. La prima cappella a destra \u00e8 intitolata a San Pompilio, presenta una tela di Tommaso Cascella del 1949, mentre le decorazioni a stucco sono settecentesche.\nLe decorazioni richiamanti temi biblici sono di G. B. Gianni, architetto lombardo. Nella prima cappella a destra vi sono rappresentate le storie del figliol prodigo e la cacciata dal paradiso terrestre di Adamo ed Eva, sulla volta vi \u00e8 raffigurata il sacrificio di Isacco da parte di Giobbe. Nella seconda cappella vi \u00e8 la nascita e l'annunciazione della Madonna. Delle cappelle a sinistra \u00e8 stata affrescata soltanto la prima con le storie di san Martino. La seconda cappella di sinistra \u00e8 dedicata alla Madonna del Rosario, con una tela del 1679 di Giacomo Farelli, vi si trovano inoltre le conocchie della Madonna Addolorata e del Rosario, che sono portate in processione\nLa pala di san Giuseppe Calasanzio \u00e8 stata dipinta nel 1790 da Giacinto Diana. Il quadro del santissimo rosario \u00e8 stato dipinto da Giacomo Farelli nel 1679. Il pulpito \u00e8 realizzato con intarsi di radica, mentre l'altare \u00e8 in marmo policromo. L'organo risale al settecento. La navata ha la volta a botte in cui vi \u00e8 un'ellisse che simula una cupola. Dal presbiterio si accede al museo diocesano d'arte sacra.\nIl Museo diocesano di arte sacra.\nSi trova presso l'ex monastero, dove si trova il Liceo classico \"Giambattista Vico\". La collocazione dell'ex convento degli Scolopi \u00e8 provvisoria, nel 1937 il soprintendente Francesco Verlengia raccolse a Chieti e dintorni della provincia delle opere d'arte a rischio distruzione o furto, e con l'Arcidiocesi progett\u00f2 per il palazzo del seminario diocesano, accanto alla cattedrale, un museo d'arte sacra. Il progetto per\u00f2 sfum\u00f2 con la seconda guerra mondiale e successivamente le opere furono allestite in parte nell'ex pinacoteca comunale ora Museo d'arte \"Costantino Barbella\" di Chieti, ora nel Convitto nazionale.\nGran parte dei reperti proviene dal palazzo comunale (Palazzo d'Achille) e dalla cattedrale, ma anche dalle chiese della citt\u00e0, tra cui spicca un busto ligneo di Sant'Antonio abate (chiesa omonima), degli affreschi staccati dalle pareti risalenti al XIV-XVI secolo e vari dipinti. Il museo \u00e8 gestito da volontari, non \u00e8 sempre aperto, nel 2016 c'\u00e8 stato un progetto di riallestimento in sede pi\u00f9 consona del materiale, ma non se n'\u00e8 fatto nulla.\nLe seguenti opere conservate sono :\nStorico Liceo Ginnasio \"Giambattista Vico\".\nIl Collegio dei Padri Gesuiti, che avevano la loro sede nell'ex chiesa di Sant'Ignazio (oggi Teatro Marrucino) poco pi\u00f9 a nord in Largo del Pozzo, venne costruito lungo la Strada Grande, ma gi\u00e0 nel Settecento quando i padri vennero cacciati e l'ordine soppresso, Chieti necessit\u00e0 di una nuova scuola giovanile per i figli dei membri d'alto rango della citt\u00e0. Il collegio dei Padri Scolopi fondato da San Giuseppe Casalanzio nel 1636, fu costruito a poca distanza dal monastero di San Domenico, dove nel 1914-21 venne costruito il Palazzo della Provincia; poterono edificare su un terreno concesso da Francesco Vastavigna, e i padri ottennero da Tommaso Valignani delle abitazioni attigue, per potere realizzare la loro opera. Demolita la cappella di Sant'Anna (Piazzale Vico), cui la chiesa successiva venne dedicata, rimanendo tale sino al 1914 col trasferimento della parrocchia di San Domenico, si inizi\u00f2 la costruzione del nuovo complesso. L'opera del collegio fu di educare non solo i rampolli della citt\u00e0, come il Collegio dei Gesuiti, ma di salvare la popolazione in generale dall'ignoranza, la scuola era gratuita e aperta a tutte le classi sociali; presto la rivalit\u00e0 tra le due istituzioni scoppi\u00f2.\nNel XVIII secolo furono introdotti gli studi superiori, anche le classi borghesi medio-alte iniziarono a frequentare il collegio, la disputa con i Gesuiti termin\u00f2 nel 1767 con la soppressione dell'Ordine; Romualdo de Sterlich in una lettera indirizzata a Giovanni Bianchi, racconta che i Gesuiti a Chieti non avevano lasciato un felice ricordo, pensando solo ad accumulare ricchezze, e vennero sostituiti da insegnanti laici o del clero secolare nel Collegio degli Scolopi. Con le leggi napoleoniche del 1807 vennero cacciati, il Collegio pass\u00f2 allo Stato, che lo adib\u00ec a Regio Convitto Borbonico, dove si insegnavano le principali materie di italiano, filosofia, letteratura, latino, matematica, fisica, scienza, economia, tali indirizzi continuarono anche quando la scuola divenne Regio Liceo Ginnasio \"Giambattista Vico\" nel 1861, il primo liceo classico ufficiale d'Abruzzo.\nDal 1822 al 1854 il collegio fu governato dai sacerdoti secolari, successivamente fu elevato a \"Real Liceo dell'Abruzzo Citeriore\" con entusiasmo dei teatini verso Ferdinando II di Borbone, e dunque nello stesso anno divenne \"Real Liceo dell'Ordine Universitario\", con l'istituzione degli insegnamenti di materie giuridiche, chimiche, farmaceutiche, chirurgiche, scienze naturali, mineralogiche, geologiche e botaniche. Nell'ottobre 1861 con l'annessione di Chieti al Regno d'Italia, il 12 settembre l'istituto divenne Convitto Nazionale, con primo rettore Antonio Iocco. Fino al 1908 il convitto fu sempre florido, tanto che acquist\u00f2 una villa presso Castellammare Adriatico (Pescara) per le vacanze estive dei convittori, oggi diventato l'Istituto Tecnico \"Tito Acerbo\". Tra i vari studiosi di prestigio della scuola ci furono Edoardo Scarfoglio, Angelo Camillo de Meis, Giovanni Chiarini e Filippo Masci. Nel 1878 vi studi\u00f2 brevemente anche il poeta Gabriele d'Annunzio, prima di trasferirsi a Prato.Il palazzo ha pianta rettangolare con due principali ingressi con cornice in intonaco bianco, il primo per il convitto e il museo diocesano, e il secondo per il liceo classico, con annessa biblioteca e orto centrale a pianta quadrata. Il palazzo ha fattezze settecentesche con mattoni faccia vista, e viene usato anche nelle manifestazioni rievocative della \"Settimana Mozartiana\".\nL'interno \u00e8 caratterizzato dal chiostro quadrangolare, con i portici caratterizzati da archi a tutto sesto, e suddivisione in campate, la parte principale di ingresso, ha il portico che solitamente viene usato per mostre varie, conserva alcuni documenti storici che hanno reso nota la storia del liceo, e soprattutto si trova una collezione di reperti archeologici rinvenuti nel sito di \"Pallanum\", presso Tornareccio (CH). Dal corridoio si accede alla scala dei piani superiori con le aule, oppure alla biblioteca."}
{"id": "2866937", "revid": "110157", "url": "https://it.wikipedia.org/wiki?curid=2866937", "title": "Hanstedt (Uelzen)", "text": "Hanstedt \u00e8 un comune di 921 abitanti della Bassa Sassonia, in Germania.\nAppartiene al circondario (\"Landkreis\") di Uelzen (targa UE) ed \u00e8 parte della comunit\u00e0 amministrativa (\"Samtgemeinde\") di Altes Amt Ebstorf."}
