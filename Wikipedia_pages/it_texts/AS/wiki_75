{"id": "3030449", "revid": "110157", "url": "https://it.wikipedia.org/wiki?curid=3030449", "title": "Werda", "text": "Werda \u00e8 un comune di abitanti della Sassonia, in Germania.\nAppartiene al circondario (\"Landkreis\") del Vogtland (targa V) ed \u00e8 parte della comunit\u00e0 amministrativa (\"Verwaltungsverband\") di J\u00e4gerswald."}
{"id": "3030450", "revid": "1305772", "url": "https://it.wikipedia.org/wiki?curid=3030450", "title": "Reliance", "text": "Aziende.\nReliance era una azienda indiana fondata da Dhirubhai Ambani, in seguito alla morte del fondatore \u00e8 stata divisa in pi\u00f9 aziende dai suoi due figli:"}
{"id": "3030455", "revid": "287204", "url": "https://it.wikipedia.org/wiki?curid=3030455", "title": "Reno (Texas)", "text": ""}
{"id": "3030457", "revid": "287204", "url": "https://it.wikipedia.org/wiki?curid=3030457", "title": "Klingenthal", "text": "Klingenthal \u00e8 una citt\u00e0 di 8.432 abitanti della Sassonia, in Germania.\nAppartiene al circondario del Vogtland.\nKlinghenthal si trova presso il confine con la Repubblica Ceca, che in effetti passa proprio per il centro del paese. Una delle frazioni del vicino comune ceco di Kraslice, Hranicna, \u00e8 de facto inglobato nel centro urbano di Klinghenthal, e nella frazione, dove sorge anche il mercato del paese, i prezzi sono indicati in Euro anzich\u00e9 in corone ceche nella maggior parte dei negozi.\nKlingenthal si trova completamente circondata dal parco naturale del Erzgebirge/Vogtland, ed il picco pi\u00f9 alto nel comune \u00e8 la cima di Kiel, con i suoi 943,3 metri sul livello del mare. Il suo territorio \u00e8 attraversato da 1 torrente, il Brunnd\u00f6bra, che confluisce nel Zwota all'interno del territorio comunale per poi confluire ulteriormente nel fiume Eger. Zwota \u00e8 anche il nome di una delle localit\u00e0 di Klingenthal (annessa al comune di Klingenthal nel 2013).\nStoria.\nIl 1\u00ba aprile 1992 venne aggregato alla citt\u00e0 di Klingenthal/Sachsen il comune di M\u00fchlleithen.\nSport.\nStazione sciistica per lo sci nordico, ospita il complesso di trampolini della Vogtland Arena, che ha sostituito lo smantellato trampolino Aschberg."}
{"id": "3030458", "revid": "1305772", "url": "https://it.wikipedia.org/wiki?curid=3030458", "title": "Richlands", "text": ""}
{"id": "3030459", "revid": "1305772", "url": "https://it.wikipedia.org/wiki?curid=3030459", "title": "Ridgeland", "text": ""}
{"id": "3030461", "revid": "287204", "url": "https://it.wikipedia.org/wiki?curid=3030461", "title": "Ridgeway", "text": ""}
{"id": "3030462", "revid": "110157", "url": "https://it.wikipedia.org/wiki?curid=3030462", "title": "Zwota", "text": "Zwota \u00e8 una frazione della citt\u00e0 tedesca di Klingenthal, in Sassonia."}
{"id": "3030463", "revid": "88740", "url": "https://it.wikipedia.org/wiki?curid=3030463", "title": "Ridgway", "text": ""}
{"id": "3030466", "revid": "1305772", "url": "https://it.wikipedia.org/wiki?curid=3030466", "title": "River Bend", "text": ""}
{"id": "3030467", "revid": "1305772", "url": "https://it.wikipedia.org/wiki?curid=3030467", "title": "River Road", "text": ""}
{"id": "3030468", "revid": "93436", "url": "https://it.wikipedia.org/wiki?curid=3030468", "title": "Collegi elettorali", "text": ""}
{"id": "3030471", "revid": "1086846", "url": "https://it.wikipedia.org/wiki?curid=3030471", "title": "Associazione Calcio Torino 1967-1968", "text": "Questa voce raccoglie le informazioni riguardanti l'Associazione Calcio Torino nelle competizioni ufficiali della stagione 1967-1968.\nStagione.\nNella Stagione 1967-1968 il Torino disputa il campionato di Serie A, il primo del dopoguerra a 16 squadre, con 32 punti si piazza in settima posizione. Lo scudetto \u00e8 stato vinto agevolmente dal Milan che ottiene 46 punti, al secondo posto nettamente staccato il Napoli con 37 punti. Retrocedono in Serie B il Brescia e la Spal con 22 punti ed il Mantova con 17 punti. \nNel Torino di Edmondo Fabbri brilla la stella del francese Nestor Combin che realizza 13 reti in campionato e 2 in Coppa Italia, trofeo che il Torino vince in questa stagione, per la terza volta, dopo le vittorie nel 1935-1936 e nel 1942-1943, in questa stagione le quattro semifinaliste invece della eliminazione diretta disputano un torneo a quattro squadre con partite di andata e ritorno, che il Torino vince con 9 punti aggiudicandosi il trofeo, davanti al Milan con 7 punti. La sera del 15 ottobre 1967 dopo aver disputato la quarta giornata, Torino-Sampdoria (4-2) il calciatore del Torino Luigi Meroni viene investito e ucciso a Torino in un tragico incidente stradale, una disgrazia che segna indelebilmente la stagione granata."}
{"id": "3030481", "revid": "123834837", "url": "https://it.wikipedia.org/wiki?curid=3030481", "title": "TG1 Sport", "text": "TG1 Sport \u00e8 stata una rubrica televisiva sportiva a cura della redazione sportiva del TG1 in collaborazione con il Pool Sportivo TV.\nDescrizione.\nLa rubrica andava in onda il luned\u00ec, il mercoled\u00ec e il sabato, assumendo diversi nomi a seconda del giorno della settimana. Dal 1987 inizi\u00f2 ad andare in onda anche una breve striscia quotidiana, in onda subito dopo il TG1 delle 20, chiamata semplicemente \"TG1 Sport\", poi, dal 1992 al 1993, \"Uno Sport\" (quando il TG1 si chiam\u00f2 Telegiornale Uno) e, dal 1993 al 1997, di nuovo \"TG1 Sport\". Dal 1997 la rubrica viene assorbita da Rai Sport e assume il nome di \"Rai Sport Notizie\", soprannominato poi TG Sport."}
{"id": "3030488", "revid": "339392", "url": "https://it.wikipedia.org/wiki?curid=3030488", "title": "Canne di bamb\u00f9", "text": ""}
{"id": "3030489", "revid": "339392", "url": "https://it.wikipedia.org/wiki?curid=3030489", "title": "Canna di bamb\u00f9", "text": ""}
{"id": "3030490", "revid": "110157", "url": "https://it.wikipedia.org/wiki?curid=3030490", "title": "Partito della Legge Naturale", "text": "Il Partito della Legge Naturale (PLN) era un partito transnazionale basato sugli insegnamenti di Maharishi Mahesh Yogi. Fu attivo in 74 stati, e in almeno dieci present\u00f2 propri candidati alle elezioni. Fondato nel 1992, fu per lo pi\u00f9 smantellato nel 2004, ma continua ad esistere in India e in alcuni degli Stati Uniti d'America.\nIl PLN considerava \"legge naturale\" il principio organizzatore che governa l'Universo come descritto dai Veda secondo l'interpretazione di Maharishi. Sosteneva l'utilizzo della meditazione trascendentale e del programma TM-Sidhi per ridurre o eliminare i problemi della societ\u00e0.\nIl candidato forse pi\u00f9 appariscente che abbia fatto propria la piattaforma del PLN fu John Hagelin, che corse per la presidenza degli USA nel 1992, 1996 e 2000. Nel Regno Unito il PLN ricevette attenzione per il sostegno di ex membri dei Beatles. Il partito consegu\u00ec dei successi elettorali solo in India, dove l\"'Ajeya Bharat Party\" elesse un rappresentante in un'assemblea statale, ed in Croazia, dove la sezione nazionale del PLN elesse un membro di un'assemblea regionale nel 1993.\nOrigini.\nIl Partito della Legge Naturale (in inglese \"Natural Law Party\", NLP) fu fondato nel 1992 a Fairfield, nello stato americano dell'Iowa, da un gruppo di educatori, uomini d'affari e avvocati, molti dei quali praticavano la tecnica della meditazione trascendentale. Sebbene i leader del Partito della Legge Naturale negassero un legame diretto col movimento della meditazione trascendentale, Bob Roth, un portavoce della dirigenza del partito a Fairfield, disse esplicitamente, \u00abNon \u00e8 un segreto che questo sia il partito della Meditazione Trascendentale\u00bb.\nPiattaforma.\nTra le altre cose, il Partito della Legge Naturale proponeva di:\nSezioni nazionali.\nIl Partito della Legge Naturale \u00e8 stato ufficialmente attivo in 74 paesi, con aderenti in Australia, Austria, Belgio, Canada, Finlandia, Francia, Germania, India, Irlanda, Israele, Italia, Paesi Bassi, Nuova Zelanda e Regno Unito.\nDelegati da 60 paesi presenziarono ad un congresso internazionale dei partiti della Legge Naturale a Bonn, in Germania, nel 1998.\nAustralia.\nIn Australia il partito fu chiuso nel 2002. Nel 1993, Bevan Morris si candid\u00f2 per un seggio in un collegio dell'area metropolitana di Adelaide per la Camera dei rappresentanti per conto del PLN.\nCanada.\nIl Partito della Legge Naturale fu attivo in diverse elezioni canadesi, sia federali che provinciali (soprattutto in Ontario e in Qu\u00e9bec).\nFrancia.\nIl Partito della Legge Naturale ha partecipato nel 1994 alle elezioni per il Parlamento Europeo, ottenendo circa lo 0,5% dei voti.\nGermania.\nIl Partito della Legge Naturale si present\u00f2 a diverse consultazioni elettorali (per il Parlamento Europeo, per i \"Landtag\" e il \"Bundestag\") tra il 1994 e il 1999, con risultati compresi tra lo 0,1 e lo 0,3% dei voti.\nIndia.\nIl Partito della Legge Naturale in India \u00e8 denominato \"Ajeya Bharat Party\" (AJBP) o \"Partito dell'Invincibile India\". Promuove uno stile di vita spirituale secondo il vedismo. Fu fondato verso la fine del 1998 come ala politica del \"Maharishi Vedic Vishwa Prashasan\" (MVVP, Amministrazione Globale di Maharishi tramite la Legge Naturale), che present\u00f2 34 candidati nell'elezione parlamentare del febbraio 1998 in Madhya Pradesh. Si disse che Maharishi fosse \"vivamente interessato\" alla costruzione di una base politica nella sua provincia d'origine. L'MVVP ottenne lo 0,28% dei voti nella sua prima elezione. Mukesh Nayak abbandon\u00f2 il governo e il Partito del Congresso Indiano per assumere la guida dell'MVVP del Madhya Pradesh. Per le elezioni di novembre 1998, l'Ajeya Bharat present\u00f2 una lista di 100 candidati per l'assemblea; raccolse lo 0,5% dei voti con un seggio sui 320 dell'assemblea statale. L'anno successivo, l'unico eletto dell'AJBP cambi\u00f2 partito, lasciando la sua lista di elezione senza rappresentanza. Nel 2008, Nayak torn\u00f2 in seno al Partito del Congresso. Nel 2009, il presidente dell'Ajeya Bharat party, Ambati Krishnamurthy, present\u00f2 un ricorso contro un altro partito che avrebbe utilizzato un contrassegno simile al proprio.\nIrlanda.\nNella Repubblica d'Irlanda era attivo un Partito della Legge Naturale, con sede a Dublino. Il suo candidato di pi\u00f9 alto profilo fu Paddy Seery di Offaly. Il partito fu successivamente sciolto.\nIsraele.\nIl Partito della Legge Naturale d'Israele (, \"Mifleget Hok HaTeva Shel Yisrael\") era una piccola formazione politica, il cui leader era Amihai Rokah. Nelle elezioni parlamentari del 1999 il PLN ottenne solo 2.924 voti (0,09%), molto al di sotto della soglia elettorale dell'1,5% necessaria per entrare alla Knesset. Da allora non ha pi\u00f9 partecipato ad elezioni.\nItalia.\nIl Partito della Legge Naturale \u00e8 stato attivo in Italia negli anni novanta, prendendo parte a diverse elezioni sia politiche che amministrative.\nAlle elezioni politiche del 1994 la lista del PLN, presente solo in alcune circoscrizioni, raccolse 24.897 voti (lo 0,06%) alla Camera e 86.588 (lo 0,26%) al Senato.\nAlle successive 1996 si present\u00f2 solo in Trentino-Alto Adige ottenendo 8.298 voti nella quota proporzionale della Camera e 5.842 voti al Senato (poco pi\u00f9 dell'1% su base regionale, lo 0,02% su base nazionale).\nNuova Zelanda.\nIl Partito della Legge Naturale della Nuova Zelanda fu fondato nel 1995. Non ottenne mai alcun seggio in parlamento, e fu tolto dal registro dei partiti politici ufficiali nel febbraio 2001.\nRegno Unito.\nIl Partito della Legge Naturale fu fondato nel Regno Unito nel marzo 1992. Geoffrey Clements era il suo leader.\nAlle eIezioni generali del 1992, corsero per il PLN 310 candidati, che raccolsero lo 0,19% dei voti. La formazione annunci\u00f2 che aveva speso circa un milione di sterline nella campagna elettorale. In un numero significativo di collegi elettorali si candidarono cittadini di nazioni diverse dal Regno Unito, tra i quali il Canada, l'Australia, la Nuova Zelanda e l'India, poich\u00e9 la legge elettorale britannica permette a qualsiasi cittadino di una nazione del Commonwealth di candidarsi per il parlamento. Tra di loro vi era il mago Doug Henning, canadese di nascita.\nGeorge Harrison si esib\u00ec in un concerto per la raccolta di fondi alla Royal Albert Hall di Londra per il PLN il 6 aprile 1992, il suo primo concerto da solista nel Regno Unito dal 1969. Una settimana prima delle elezioni, Maharishi Mahesh Yogi sugger\u00ec a Harrison che Paul McCartney, Ringo Starr e lui stesso avrebbero potuto candidarsi a Liverpool per il PLN, ma essi declinarono l'invito.\nNelle elezioni generali del 1997, corsero per il PLN 197 candidati, che raccolsero lo 0,10% dei voti.\nIl PLN ebbe 16 candidati in 20 elezioni suppletive tra il 1992 ed il 1997, con in media lo 0,30% dei voti.\nIl PLN ebbe 8 candidati nelle 16 elezioni suppletive tra il 1992 ed il 1997, con in media lo 0,10% dei voti.\nIl PLN non si present\u00f2 alle elezioni generali del 2001 e nelle suppletive successive.\nIl partito, assieme alla sua ala nordirlandese, si fece volontariamente cancellare dalla commissione elettorale alla fine del 2003.\nStati Uniti.\nIl ramo statunitense del Partito della Legge Naturale present\u00f2 il fisico John Hagelin come candidato presidenziale nel 1992, 1996 e 2000. Fu presente sulle schede in 48 stati e nel 1996 ricevette lo 0,12% dei voti. Il partito present\u00f2 anche candidati per il Congresso e le istituzioni locali, tra cui lo stato della California (dove si candid\u00f2 per la carica di governatore il noto psichiatra Harold Bloomfield). Cerc\u00f2 di fondersi col Partito della Riforma nel 2000. L'organizzazione del PLN negli Stati Uniti fu in gran parte smantellata nel 2004. Alcuni ex aderenti nei vari stati hanno continuato a presentarsi alle elezioni alleandosi con altri piccoli partiti."}
{"id": "3030494", "revid": "599013", "url": "https://it.wikipedia.org/wiki?curid=3030494", "title": "Giovanni Papini (allenatore di pallacanestro)", "text": "Carriera.\nInizia a giocare con la maglia della Cestistica Audace Pescia con la quale riesce a scalare le serie dalla D alla B ed in quel periodo disput\u00f2 come atleta i primi derby con Pistoia e Montecatini.\nDa allenatore la sua carriera \u00e8 legata indissolubilmente alle sorti della Kleenex Pistoia; dopo essere stato a lungo vice allenatore, divent\u00f2 primo coach della Kleenex Pistoia in A1 raggiungendo anche i play-off. Ha allenato anche Trapani e Capo d'Orlando, Parma e Viterbo. Dopo una breve permanenza a Livorno come allenatore giovanile torna a Pistoia per allenare la nuova squadra della Pistoia Basket 2000 in B1 e nel basket femminile allenando il Basket Spezia Club ed in seguito la Women Basketball Livorno.\n\u00c8 morto prematuramente dopo lunga malattia dovuta alla leucemia all'et\u00e0 di 58 anni."}
{"id": "3030497", "revid": "1013865", "url": "https://it.wikipedia.org/wiki?curid=3030497", "title": "Penonom\u00e9", "text": "Penonom\u00e9 \u00e8 una citt\u00e0 di Panama, capitale della provincia di Cocl\u00e9.\nLa citt\u00e0 \u00e8 stata fondata nel 1581."}
{"id": "3030498", "revid": "767487", "url": "https://it.wikipedia.org/wiki?curid=3030498", "title": "Sinefrina", "text": "La sinefrina \u00e8 una molecola utilizzata per la perdita di peso, sebbene la sua reale efficacia sia del tutto dubbia.\n\u00c8 una sostanza contenuta nell'arancia amara (\"citrus aurantium\"), ed ha attivit\u00e0 simpaticomimetica. Sembra che la sinefrina interagisca con i recettori B3 adrenergici, localizzati nel tessuto adiposo bruno. L'attivazione dei recettori porta al consumo dell'adipe, che viene convertito in calore, da cui l'attivit\u00e0 termogenica della sinefrina. \u00c8 per\u00f2 da evidenziare che solo nei neonati l'adipe bruna costituisce una porzione rilevante del tessuto adiposo corporeo, mentre nell'adulto le quote sono del tutto trascurabili, e comunque non sufficienti a determinare un rilevante calo ponderale.\nIn Italia \u00e8 autorizzata dal Ministero della Salute la produzione di integratori a base di \"citrus aurantium\" purch\u00e9 con avvertenze relative alla quantit\u00e0 di sinefrina che non pu\u00f2 superare i 30 mg totali se al 10%. Comunque lo stesso Ministero nell'elenco delle piante ammesse alla produzione, indica il \"citrus aurantium\" come utile per la motilit\u00e0 intestinale pi\u00f9 che per il controllo del peso corporeo."}
{"id": "3030501", "revid": "300067", "url": "https://it.wikipedia.org/wiki?curid=3030501", "title": "Daniel Kickert", "text": ""}
{"id": "3030504", "revid": "120416640", "url": "https://it.wikipedia.org/wiki?curid=3030504", "title": "Musei di Milano", "text": "Segue l'elenco dei musei di Milano, differenziati per argomenti e temi espositivi.\nGeneralit\u00e0.\nMilano possiede un notevole tesoro artistico ripartito in pi\u00f9 collezioni; la citt\u00e0 \u00e8 un centro estremamente vitale di mostre e attivit\u00e0 culturali, con iniziative e centri d'apprendimento legati alla storia e alla scienza.\nLa Pinacoteca di Brera \u00e8 sicuramente la galleria d'arte pi\u00f9 completa e celebre di Milano: ospita al suo interno una collezione tra le pi\u00f9 ricche al mondo, contenendo opere dei pi\u00f9 importanti artisti del panorama italiano e internazionale, dal quattordicesimo al ventesimo secolo. La pi\u00f9 antica galleria d'arte milanese \u00e8 invece la pinacoteca Ambrosiana, fondata nel seicento dal cardinale Federico Borromeo assieme alla Biblioteca Ambrosiana, che espongono il \"Musico \" e il Codice Atlantico Leonardo da Vinci, oltre alla celebre Canestra di Caravaggio.\nLa casa Bagatti Valsecchi, che ospita una collezione d'arte e di oggetti d'arredo rinascimentali tra le meglio conservate d'Europa, fa parte del circuito delle case museo milanesi assieme al Poldi Pezzoli (arte dal rinascimento all'Ottocento), villa Necchi Campiglio, edificata nel 1935 da Portaluppi, e casa Boschi di Stefano, con opere dal Razionalismo al dopoguerra. Il Museo del Costume Moda Immagine espone all'interno degli appartamenti settecenteschi di Palazzo Morando la collezione di moda e costume dei Musei Civici e le vedute storiche di Milano.\nIl Palazzo Reale, in sinergia con il Palazzo della Ragione e la rotonda della Besana, \u00e8 la principale sede espositiva di mostre temporanee.\nIl castello Sforzesco \u00e8 invece sede di musei permanenti, come il Museo d'arte antica, con la Piet\u00e0 Rondanini di Michelangelo e la Sala delle Asse di Leonardo, il Museo degli strumenti musicali, il Museo del mobile, la collezione d'Arti applicate e una pinacoteca che raccoglie oltre 200 dipinti della pittura italiana dal XIII al XVIII secolo, con capolavori di Canaletto, Antonello da Messina, Mantegna, Tiziano.\nDal 2010 gli spazi museali cittadini si sono arricchiti del Museo del Novecento, posto nel palazzo dell'Arengario di piazza del Duomo, dopo una complessa ristrutturazione a cura dell'architetto Italo Rota, e delle Gallerie di piazza Scala, ospitate all'interno di Palazzo Brentani e Palazzo Anguissola, con opere dedicate all'Ottocento e al Novecento italiano appartenenti alla Fondazione Cariplo, che costituiscono parte del progetto Gallerie d'Italia. La Galleria d'Arte moderna ospitata nella Villa che fu la reggia di Napoleone e dei Savoia, espone i maestri dell'Ottocento quali Hayez, Segantini, Pelizza da Volpedo, e i cosiddetti Scapigliati.\nMilano non ha un museo di arte contemporanea; nella promozione e nel sostegno alla produzione artistica pi\u00f9 giovane ricoprono un ruolo fondamentale la Triennale, che ospita mostre temporanee e il Museo del Design, i centri d'arte e le istituzioni senza scopo di lucro, tra i quali Careof, Fondazione Prada, Fondazione Trussardi, e le gallerie d'arte commerciali.\nIl patrimonio archeologico dalla preistoria all'et\u00e0 romana \u00e8 esposto principalmente al Museo archeologico presso i resti dell'antico Circo, oltre che all'Antiquarium nel parco dell'Anfiteatro, mentre alla storia della Milano Cristiana sono dedicati il Museo diocesano e il Museo dell'Opera del Duomo.\nTra i musei a carattere scientifico si possono annoverare il museo Nazionale della Scienza e della Tecnologia, celebre tra le altre cose per la mostra permanente su Leonardo da Vinci e il sottomarino Enrico Toti, e il museo civico di Storia Naturale, il pi\u00f9 grande museo di storia naturale italiano e tra i pi\u00f9 importanti musei naturalistici d'Europa.\nNell'autunno del 2011 \u00e8 stato inaugurato il nuovo Museo Interattivo del Cinema (MIC) che ha sostituito il precedente Museo del Cinema. L'attuale nuova sede \u00e8 situata in viale Fulvio Testi e occupa parte dei locali della vecchia Manifattura Tabacchi. Il museo oltre a contenere un'esposizione di storici dispositivi legati alle immagini in movimento si caratterizza per una dotazione di postazioni interattive, presso i quali \u00e8 possibile visionare parte dei materiali dell'archivio della Fondazione Cineteca Italiana.\nIl 27 gennaio del 2013 \u00e8 stato inaugurato il Memoriale della Shoah, situato sotto il binario 21 della Stazione Centrale, dove, dopo l'occupazione nazista, centinaia di ebrei venivano caricati su vagoni bestiame diretti ai campi di concentramento. Paragonabile ai pochi luoghi \"reali\" e ancora esistenti in Europa delle atrocit\u00e0 naziste, i luoghi del Memoriale e l'adiacente binario 21 sono stati definiti \"un grande reperto\", una sorta di \"scavo archeologico\".\nElenco musei di Milano.\nMusei del Castello Sforzesco di Milano.\nLe seguenti collezioni fanno parte del polo museale del Castello Sforzesco:"}
{"id": "3030509", "revid": "6923", "url": "https://it.wikipedia.org/wiki?curid=3030509", "title": "Imnul Regal", "text": "Tr\u0103iasc\u0103 Regele (\"Viva il Re\"), conosciuto anche come Imnul regal (\"L'inno reale\"), \u00e8 stato l'inno nazionale prima del Principato e poi del Regno di Romania dal 1866 al 1947, ed \u00e8 oggi eseguito in presenza di membri della casa reale di Romania.\nStoria.\nNel 1862 venne indetto un concorso per scegliere un inno nazionale per il Regno. Vinse il brano senza testo \"Mar\u0219 triumfal \u0219i primirea steagului \u0219i a M\u0103riei-Sale Prin\u021bul Domnitor\", composto da Eduard H\u00fcbsch. Nel 1881, in occasione dell'incoronazione del Re Carlo I, il poeta Vasile Alecsandri scrisse il testo del \"Imnul regal rom\u00e2n\" (L'inno reale rumeno) che venne eseguito per la prima volta in un'occasione ufficiale nel 1884\nTesto.\nTr\u0103iasc\u0103 Regele / Imnul regal rom\u00e2n\nViva il Re / Inno reale rumeno"}
{"id": "3030511", "revid": "205197", "url": "https://it.wikipedia.org/wiki?curid=3030511", "title": "Tr\u0103iasc\u0103 Regele", "text": ""}
{"id": "3030513", "revid": "767487", "url": "https://it.wikipedia.org/wiki?curid=3030513", "title": "Il cielo ha una porta sola (singolo)", "text": "Il cielo ha una porta sola \u00e8 un brano musicale di Biagio Antonacci, estratto come primo singolo dall'album \"Il cielo ha una porta sola\".\nIl brano.\n\"Il cielo ha una porta sola\" \u00e8 stata scritta da Biagio Antonacci ed \u00e8 stata pubblicata in versione digitale il 10 ottobre 2008 con circa due settimane d'anticipo rispetto alla pubblicazione dell'album. La canzone fa parte anche della colonna sonora del film \"Ex\".\nIl 23 ottobre il brano \u00e8 entrato in classifica dei singoli digitali pi\u00f9 scaricati in Italia alla quinta posizione, per salire la settimana seguente alla quarta posizione, che \u00e8 stata la posizione pi\u00f9 alta raggiunta dal singolo.\nVideo musicale.\nIl videoclip prodotto per \"Il cielo ha una porta sola\" figura la partecipazione dell'attrice italiana Micaela Ramazzotti."}
{"id": "3030514", "revid": "1318658", "url": "https://it.wikipedia.org/wiki?curid=3030514", "title": "Coppa Italia 2007-2008 (pallamano maschile)", "text": "La Coppa Italia di pallamano 2007-2008 \u00e8 stata la 23\u00aa edizione del torneo annuale organizzato dalla Federazione Italiana Gioco Handball.\nIl torneo si \u00e8 svolto in sede unica a Siracusa dal 4 al 6 aprile 2008 e hanno partecipano le otto squadre della Serie A \u00c9lite 2007-2008.\n\u00c8 stata vinta per la seconda volta dalla Italgest Salento d'Amare Casarano."}
{"id": "3030515", "revid": "205197", "url": "https://it.wikipedia.org/wiki?curid=3030515", "title": "Traiasca Regele", "text": ""}
{"id": "3030516", "revid": "767487", "url": "https://it.wikipedia.org/wiki?curid=3030516", "title": "Brand\u00e3ozinho", "text": "Caratteristiche tecniche.\nGiocava come centrocampista, svolgendo compiti principalmente di copertura e marcatura, posizionandosi davanti alla linea difensiva.\nCarriera.\nClub.\nDopo aver trascorso i primi anni di carriera nella societ\u00e0 della sua citt\u00e0 natale, il Campinas, si trasfer\u00ec alla Portuguesa Santista, con cui prosegu\u00ec l'attivit\u00e0 calcistica. Nel 1949, invece, si accas\u00f2 alla Portuguesa \u2014 societ\u00e0 quasi omonima della precedente, ma con sede in una diversa citt\u00e0 \u2014, debuttando il 1\u00ba settembre contro il Palmeiras, nella stessa partita che vide anche Jair Rosa Pinto in campo per la prima volta (nelle file avversarie). Con la societ\u00e0 paulista vinse un torneio Rio-S\u00e3o Paulo nel 1952; dovette ritirarsi in seguito a un'operazione chirurgica che non and\u00f2 a buon fine. Non rinunci\u00f2 comunque ad aiutare il club, curando il settore giovanile insieme, tra gli altri, a Nena.\nNazionale.\nCon la Nazionale vinse il campionato Panamericano 1952, prendendo successivamente parte al Campeonato Sudamericano de Football 1953, terminato con il secondo posto della selezione brasiliana. Venne inoltre convocato per il , ove gioc\u00f2 tre partite."}
{"id": "3030517", "revid": "179980", "url": "https://it.wikipedia.org/wiki?curid=3030517", "title": "Antenor Lucas", "text": ""}
{"id": "3030518", "revid": "287204", "url": "https://it.wikipedia.org/wiki?curid=3030518", "title": "Brandaozinho", "text": ""}
{"id": "3030521", "revid": "1745361", "url": "https://it.wikipedia.org/wiki?curid=3030521", "title": "Allan Cunningham (botanico)", "text": "Biografia.\nGiovent\u00f9.\nCunningham nacque a Wimbledon (nel Surrey), figlio di Allan, emigrato dal Renfrewshire, e della moglie inglese. Fu istruito in una scuola privata di Putney ed inizi\u00f2 a lavorare nello studio di un avvocato. Dopo questa breve esperienza ottenne una posizione ai Kew Gardens, sotto la sovrintendenza di W. T. Aiton; fu grazie a quest'ultimo che entr\u00f2 poi in contatto con Robert Brown e Sir Joseph Banks.\nBrasile e Nuovo Galles del Sud.\nCon le raccomandazioni di Banks, Cunningham visse in Brasile tra il 1814 e il 1816 con lo scopo di raccogliere campioni. Il 28 settembre 1816 salp\u00f2 per Sydney, dove arriv\u00f2 il 20 dicembre di quell'anno. Dopo essersi stabilito a Parramatta, prese parte a diverse spedizioni esplorative, tra le quali quella di John Oxley del 1817, avente lo scopo di superare le Blue Mountains per arrivare ai fiumi Lachlan e Macquarie, attraverso un viaggio di 1930 chilometri di stenti. Collezion\u00f2 campioni di circa 450 nuove specie e diede un notevole apporto con il bagaglio di esperienza che man mano accumul\u00f2. Partecip\u00f2 anche all'esplorazione del monte Keira.\nViaggi per mare.\nCunningham viaggi\u00f2 sulla \"HMS Mermaid\" dal 1817 al 1820, quale botanico di bordo sotto il comando di Phillip Parker King. La \"Mermaid\" salp\u00f2 il 22 dicembre, e il 21 gennaio 1818 raggiunse King George Sound; nonostante la breve permanenza e la relativa sterilit\u00e0 della costa occidentale rispetto a quella orientale, furono trovate diverse specie interessanti. Verso la fine di marzo raggiunsero le isole Goulburn e anche l\u00ec Cunningham scopr\u00ec diverse piante; raggiunsero Timor il 4 giugno e fecero rotta verso la base di partenza, Port Jackson dove arrivarono il 29 luglio. Durante questo viaggio Cunningham riusc\u00ec a mettere assieme la scoperta di 300 specie circa.\nPoco dopo il suo arrivo il botanico intraprese un'escursione nelle terre a sud di Sydney, e verso la fine dell'anno fece un viaggio in Tasmania passando da Hobart il 2 gennaio 1819. Visit\u00f2 anche Launceston e nonostante trov\u00f2 una flora molto interessante, ebbe molte difficolt\u00e0 a trovare qualcosa di totalmente nuovo, in quanto preceduto da Brown. A maggio accompagn\u00f2 King in un secondo viaggio a bordo della \"Mermaid\" per esplorare le coste di nord e nord-ovest. In quell'occasione passarono prima dalla costa orientale e Cunningham ebbe molte possibilit\u00e0 per accrescere le sue scoperte; completarono quindi la circumnavigazione dell'Australia il 27 agosto quando arrivarono all'isola Vernon nello stretto di Clarence; visitarono di nuovo Timor e tornarono a Sydney il 12 gennaio 1820. Il terzo viaggio verso la costa settentrionale inizi\u00f2 il 15 giugno, ma a causa del cattivo tempo si ruppe il bompresso e fu necessario tornare indietro per le riparazioni. Sulla costa a nord-ovest la nave era gi\u00e0 in cattivo stato e fino al raggiungimento del porto di partenza le condizioni di navigazione furono difficili; addirittura affrontarono quasi un affondamento proprio nella Botany Bay. Al rientro la \"Mermaid\" fu quindi considerata inadatta ad un qualsiasi viaggio, e la successiva spedizione fu affrontata a bordo della \"Bathurst\", la quale era grande due volte la \"Mermaid\". Dopo aver stabilito la rotta verso nord, salparono il 26 maggio 1821; durante la permanenza al largo delle coste occidentali si consider\u00f2 necessario fare tappa alle isole Mauritius per rinnovare le scorte, e vi arrivarono il 27 settembre; qui si stabilirono per 7 settimane e raggiunsero King George Sound, ormai un punto di riferimento, il 24 dicembre. La permanenza fu abbastanza lunga, ci\u00f2 permise a Cunningham di collezionare molti esemplari. Dopo aver costeggiate i territori settentrionali, tornarono a Sidney il 25 aprile 1822."}
{"id": "3030526", "revid": "767487", "url": "https://it.wikipedia.org/wiki?curid=3030526", "title": "Kaiser Alexander Garde-Grenadier-Regiment Nr. 1", "text": "Il \"Kaiser Alexander Garde-Grenadier-Regiment Nr. 1\" (KAGGR1 o G Gren.R 1 oppure Alexandrine o Alexander Regiment) di Berlino fu uno dei reggimenti di pi\u00f9 antica tradizione nell'esercito prussiano e poi tedesco.\nStoria.\nLe origini di questo reggimento risalgono al 1\u00ba maggio 1626 quando l'elettore Giorgio Guglielmo di Brandeburgo lo costitu\u00ec con 3.000 soldati.\nEsso venne utilizzato ampiamente solo a partire dall'Ottocento quando divenne un reggimento di granatieri al soldo degli zar di Russia che per tutto il secolo ne furono i comandanti. Esso venne impiegato nelle prime operazioni della rivoluzione del 1848 a Berlino per reprimere i moti e, sempre nella medesima campagna, il reparto prese parte ai combattimenti nello Schleswig ed a Dresda, occasione nella quale il reggimento si distinse particolarmente conquistando un cannone ai ribelli nemici.\nIl reggimento ebbe fama anche durante la guerra del 1866 quando si scontr\u00f2 con l'esercito imperiale nella battaglia di Sadowa, catturando la bandiera del secondo battaglione austriaco che venne in seguito donata alla \"Garnisonkirche\" di Potsdam, la cappella ufficiale del reggimento.\nNella guerra franco-prussiana il reggimento si distinse nella battaglia di Gravelotte il 18 agosto 1870 anche se la battaglia fu un vero disastro perch\u00e9 la compagnia venne quasi completamente decimata con la perdita di 820 uomini di cui 13 ufficiali. Malgrado questo il reggimento continu\u00f2 ad avere un ruolo fondamentale nella battaglia di Le Bourget ed ancora a Sedan, nell'Assedio di Parigi a Tolosa ed a Drancy.\nDurante la prima guerra mondiale il reggimento constava di 3.728 uomini, anche se alla fine del conflitto i soldati effettivi del reggimento erano 2.058. Gran parte delle perdite si registr\u00f2 durante la prima battaglia della Marna ed in quella di Auvelais oltre che nelle Fiandre.\nIl reggimento venne sciolto ufficialmente il 27 novembre 1918 con la caduta dell'Impero tedesco anche se un gruppo parallelo si cre\u00f2 dal 1919 col nome di 51\u00ba battaglione di fanteria, che venne ampiamente utilizzato in Baviera per la repressione dei moti comunisti scoppiati dopo la caduta della monarchia.\nAppartenenti famosi.\nNelle schiere del 1\u00ba reggimento della guardia \"Kaiser Alexander\" servirono molte personalit\u00e0 cruciali della politica militare prussiana, in particolare nel XIX secolo:"}
{"id": "3030527", "revid": "287204", "url": "https://it.wikipedia.org/wiki?curid=3030527", "title": "Franco Polcri", "text": " Ha dedicato ricerche alla storia di Sansepolcro e alla vita e all'opera di Piero della Francesca.\nBiografia.\nNato a Sansepolcro nel 1938, Franco Polcri ha condotto gli studi elementari e superiori nella citt\u00e0 natale, concludendoli con il conseguimento della maturit\u00e0 magistrale presso l'Istituto Magistrale \"Regina Elena\". Conseguita successivamente la laurea presso la Facolt\u00e0 di Magistero dell'Universit\u00e0 degli Studi \"La Sapienza\" di Roma, ha avviato la carriera di docente di materie letterarie (letteratura italiana, letteratura latina, storia) nelle scuole di istruzione secondaria, concludendola nel 1992 presso il Liceo Scientifico \"Pier della Francesca\" di Sansepolcro.\nImpegnato attivamente nella vita culturale cittadina a partire dalla met\u00e0 degli anni '60 del XX secolo, ha pi\u00f9 volte ricoperto la carica di presidente di associazioni culturali (Accademia degli Sbalzati, Pro-Loco \"Vivere a Borgo Sansepolcro\", Associazione Storica dell'Alta Valle del Tevere, di cui \u00e8 stato tra i soci fondatori nel 1996). Nel 1995 al 2015 \u00e8 stato direttore dell'Archivio storico diocesano di Sansepolcro, incarico nel quale \u00e8 succeduto a mons. Ercole Agnoletti.\nInoltre, nel 1966 \u00e8 chiamato a far parte del Consiglio pastorale della Diocesi di Sansepolcro, tra i primi a essere istituiti in Italia.\nHa fondato in Sansepolcro la galleria d'arte \"Linea '70\" e curato l'organizzazione di varie mostre di artisti antichi e moderni.\nAttivit\u00e0 politica.\nCandidato una prima volta a sindaco della propria citt\u00e0 natale per una coalizione formata da una lista civica e da una di centrodestra nel 2004, non viene eletto per soli 23 voti. Dopo due anni la consiliatura viene sciolta e nel 2006 Franco Polcri vince le elezioni, a capo di una coalizione simile alla precedente ma con l'aggiunta di una lista di carattere ambientalista. \u00c8 dunque sindaco di Sansepolcro fino al 2011.\nStoriografia.\nGli studi iniziali di Franco Polcri sono dedicati alla storia risorgimentale di Sansepolcro, alla quale dedica la tesi di laurea pubblicata nel 1966, aggiornando cos\u00ec l'opera di Lorenzo Coleschi. Successivamente affronta temi di storia economica locale in et\u00e0 moderna e ad aspetti di storia economica e istituzionale del periodo malatestiano e del primo periodo fiorentino della storia cittadina. Dalla fine degli anni '80 del secolo scorso, grazie anche al rinvenimento di nuovi documenti d'archivio, ha dedicato la sua attivit\u00e0 di ricerca alla figura e all'opera di Piero della Francesca e della sua famiglia. Inoltre ha dedicato studi al Volto santo di Sansepolcro, alla pittura locale dei secoli XIV, XV e XVI, allo storia della scuola e della cultura a Sansepolcro.\nBibliografia di Franco Polcri.\nElenco delle principali pubblicazioni:"}
{"id": "3030529", "revid": "88740", "url": "https://it.wikipedia.org/wiki?curid=3030529", "title": "Sabotaggio d'amore", "text": "Sabotaggio d'amore \u00e8 un romanzo di Am\u00e9lie Nothomb del 1993.\nTrama.\nDopo aver vissuto a lungo in Giappone, la protagonista (una bambina che \u00e8 facile identificare con l'autrice stessa) e la sua famiglia, causa trasferimento del padre all'ambasciata di Pechino, vanno a vivere in Cina.\nIn realt\u00e0 la vita della bambina si svolge quasi interamente all'interno del ghetto di San Li Tun, dove sono confinati i residenti stranieri.\nLa principale attivit\u00e0 dei bambini all'interno del ghetto \u00e8 farsi la guerra divisi in due bande: quella dei francesi e dei loro alleati (belgi, italiani, camerunesi e altre nazionalit\u00e0) contro i tedeschi (ma solo quelli dell'est).\nLa protagonista partecipa alla guerra con tutte le sue energie e con tutta la sua anima, finch\u00e9 un giorno non arriva Elena, una bambina molto bella della quale la nostra protagonista si innamora. L'innamoramento, non corrisposto, modifica la sua vita: al centro del mondo ora non c'\u00e8 pi\u00f9 lei stessa, ma Elena e la sua indifferenza."}
{"id": "3030530", "revid": "729019", "url": "https://it.wikipedia.org/wiki?curid=3030530", "title": "Stazione di Alassio", "text": "La stazione di Alassio \u00e8 una stazione ferroviaria a servizio del comune di Alassio sulla linea Genova-Ventimiglia in prossimit\u00e0 del Km 87+064.\nStoria.\nLa prima stazione di Alassio fu realizzata, in legno, nel 1872 da parte della Societ\u00e0 per le Ferrovie dell\u2019Alta Italia diventa poi Rete Mediterranea. Nel 1888 fu invece realizzato il Magazzino merci. Per il progetto di un nuovo fabbricato viaggiatori fu incaricato l\u2019ingegner Achille Manfredini e venne completato nel 1915.\nStrutture e impianti.\nLa gestione degli impianti \u00e8 affidata a Rete Ferroviaria Italiana.\nIl fabbricato viaggiatori si compone su due livelli pi\u00f9 una torretta. Il piano terra \u00e8 ricoperto in pietraviva il piano superiore \u00e8 tinteggiato in color rosa salmone e gli spazi fra le finestre sono decorati da un affresco che raffigura dei quadrati rossi. Sul tetto \u00e8 presente un terrazzo protetto da un parapetto dove agli angoli sono poste delle fioriere: sull'esterno del parapetto compare al centro dei quattro lati dell'edificio la scritta Alassio, circondata da una cornice in muratura.\nAccanto al fabbricato viaggiatori \u00e8 presente un altro piccolo fabbricato che ospita i servizi igienici. Anche questo piccolo fabbricato \u00e8 caratteristico e ben tenuto: si compone su un unico piano pi\u00f9 una piccola torretta, gli spazi tra le porte riprendono le decorazioni del fabbricato viaggiatori.\nDall'altro lato del fabbricato viaggiatori (direzione Genova) rimane ancora in ottime condizione il magazzino merci; questo fabbricato \u00e8 molto simile ai magazzini merci delle stazioni ferroviarie italiane. Lo scalo merci \u00e8 stato smantellato ed al suo posto \u00e8 stato realizzato un ampio parcheggio di scambio.\nIl piazzale si compone di tre binari passanti; tutti sono serviti da banchina e sono collegati fra loro da un sottopassaggio. Nel dettaglio:\nLa stazione \u00e8 abilitata al movimento ed era telecomandata da Albenga. Il 18 gennaio 2016 \u00e8 stato attivato il nuovo impianto ACC (Apparato Centrale Computerizzato) con posto di comando remotizzato posto ad Albenga. In futuro \u00e8 previsto il controllo diretto dalla sala operativa di Genova Teglia.\n era ancora presente l'ultimo binario tronco rimanente dello scalo merci, , che veniva saltuariamente impiegato per ospitare i macchinari addetti alla manutenzione della linea.\nTutte le banchine sono dotate di una pensilina in ferro e sulla banchina dei binari 2 e 3 vi sono dei gazebo formati da travi di legno sorrette da colonne in cemento con sotto panchine in pietra.\nSono presenti numerose aiuole che ospitano palme e agave americana.\nMovimento.\nL'impianto \u00e8 servito da treni regionali svolti da Trenitalia nell'ambito del contratto di servizio stipulato con la Regione Liguria, nonch\u00e9 collegamenti a lunga percorrenza svolti dalla medesima societ\u00e0.\nServizi.\nLa stazione, che RFI classifica nella categoria \"silver\", offre i seguenti servizi:"}
{"id": "3030532", "revid": "287204", "url": "https://it.wikipedia.org/wiki?curid=3030532", "title": "Allan Cunningham (scrittore)", "text": "Biografia.\nDa ragazzo, Allan lavor\u00f2 come apprendista presso un tagliapietre. Acquist\u00f2 poi una improvvisa fama con alcune canzoni e ballate pubblicate in \"Antichi canti di Nithsdale e Galloway\" nel 1810, che gli valsero la protezione e il supporto di Walter Scott e di Robert Burns. Divenne segretario dello scultore Francis Chantrey. \nLavor\u00f2 poi a Londra come giornalista dal 1810 al 1814.\nCunningham pubblic\u00f2 anche una raccolta di Canti scozzesi (1825) basata su temi folkloristici, e \"Vite dei pittori, scultori, architetti celebri\" (\"Lives of Eminent British Painters, Sculptors and Artists\"), in 6 volumi, pubblicati tra il 1829 e il 1833.\nFu sposato con Jean Walker, una cameriera nella casa in cui viveva, dalla quale ebbe cinque figli e una figlia, tra cui, Joseph Davey Cunningham, Alexander Cunningham (archeologo ed ingegnere dell'esercito), Peter Cunningham (scrittore) and Francis Cunningham (ufficiale dell'esercito in India ed editore)."}
{"id": "3030535", "revid": "767487", "url": "https://it.wikipedia.org/wiki?curid=3030535", "title": "Asser Christelijke Voetbalvereniging", "text": "L'Asser Christelijke Voetbalvereniging, comunemente noto come ACV, \u00e8 una societ\u00e0 calcistica olandese con sede ad Assen.\nStoria.\nIl club fu fondato l'8 aprile 1939 ed \u00e8 uno dei club di maggior successo nel calcio dilettantistico olandese. Nel 1977-78 e nel 1985-86 vinse il titolo nazionale della Hoofdklasse, laureandosi campione dilettantistico olandese. Nel 2008 \u00e8 retrocesso per la prima volta dal 1974 in Eerste Klasse, ma l'anno successivo \u00e8 ritornato subito in Hofdklasse, dove milita tuttora, non essendo riuscito a qualificarsi per la prima stagione della nuova terza serie olandese, la Topklasse.\nStadio.\nL'ACV disputa le sue partite casalinghe nello stadio Univ\u00e9 Sportpark."}
{"id": "3030536", "revid": "110157", "url": "https://it.wikipedia.org/wiki?curid=3030536", "title": "Zainskij rajon", "text": "Lo Zainskij rajon (, in lingua tatara Z\u0259y rayon\u0131, \u0417\u04d9\u0439 \u0440\u0430\u0439\u043e\u043d\u044b) \u00e8 un municipal'nyj rajon della Repubblica Autonoma del Tatarstan, in Russia. Istituito il 10 febbraio 1935, occupa una superficie di 1861,6 chilometri quadrati, ha come capoluogo Zainsk e ospitava nel 2010 una popolazione di 15.852 abitanti."}
{"id": "3030545", "revid": "2066040", "url": "https://it.wikipedia.org/wiki?curid=3030545", "title": "Amsterdamsche Football Club", "text": "L'Amsterdamsche Football Club, comunemente noto come AFC, \u00e8 una societ\u00e0 calcistica olandese con sede ad Amsterdam.\nStoria.\nL'Amsterdamsche Football Club fu fondato nel 1895. Fino al 2009/2010 ha disputato la Hoofdklasse, il massimo livello dei campionati dilettantistici olandesi, con l'istituzione della Topklasse come massimo campionato dilettantistico nella stagione 2010/2011, \u00e8 passato in Topklasse.\nStadio.\nL'Amsterdamsche FC disputa le sue partite casalinghe nello stadio \"Sportpark Goed Genoeg\", che pu\u00f2 contenere 2000 persone, e si trova all'interno di un complesso sportivo che comprende sette campi di calcio dove disputano le proprie gare le squadre giovanili e Senior del club. Lo Sportpark Goed Genoeg pu\u00f2 essere raggiunto con la linea 5 del tram o con la linea 51 della metropolitana di Amsterdam.\nColori.\nI colori dell'Amsterdamsche FC sono il rosso ed il nero."}
{"id": "3030546", "revid": "499020", "url": "https://it.wikipedia.org/wiki?curid=3030546", "title": "Amsterdamsche FC", "text": ""}
{"id": "3030547", "revid": "33349337", "url": "https://it.wikipedia.org/wiki?curid=3030547", "title": "Teologia cattolica", "text": ""}
{"id": "3030555", "revid": "287204", "url": "https://it.wikipedia.org/wiki?curid=3030555", "title": "Serie A 1990-1991 (calcio femminile)", "text": "L'edizione 1990-1991 \u00e8 stata la ventiquattresima edizione del campionato italiano di Serie A femminile di calcio.\nLa Reggiana ha conquistato lo scudetto per la seconda volta nella sua storia. Il titolo di capocannoniere della Serie A \u00e8 andato a Carolina Morace, calciatrice della Reggiana, autrice di 29 reti. Sono retrocessi in Serie B il Centomo Verona (successivamente riammesso in Serie A a completamento organico) e il Derthona. Dopo la quarta giornata di campionato, a causa della quarta rinuncia a scendere in campo, il Prato \u00e8 stato escluso dal campionato e il 1\u00ba novembre 1990 \u00e8 stato radiato dai ruoli federali.\nStagione.\nNovit\u00e0.\nAl termine della stagione 1989-1990 il Verona, l'Aurora Mombretto e il sono stati retrocessi in Serie B. Al loro posto sono stati promossi il Woman Sassari e il Gravina Catania, vincitori dei due gironi della Serie B 1989-1990, pi\u00f9 il Derthona, vincitore dello spareggio promozione.\nAl termine del campionato il Giugliano Campania e il Modena Euromobil hanno rinunciato a iscriversi alla Serie A. Di conseguenza, il Verona \u00e8 stato riammesso in Serie A e il Prato Sport \u00e8 stato ripescato.\nFormato.\nLe 16 squadre partecipanti si affrontano in un girone all'italiana con partite di andata e ritorno per un totale di 30 giornate. Le ultime tre classificate retrocedono in Serie B.\nClassifica finale.\nLegenda:\nNote:"}
{"id": "3030556", "revid": "110157", "url": "https://it.wikipedia.org/wiki?curid=3030556", "title": "Provincia di Dari\u00e9n", "text": "Dari\u00e9n \u00e8 una delle dieci province di Panama. Con una superficie di 11.896,5 km\u00b2, si tratta della maggiore del Paese e il capoluogo \u00e8 la citt\u00e0 di La Palma. Si trova nell'estremit\u00e0 orientale e meridionale della nazione e confina a nord con la provincia di Panama e la comarca di Guna Yala, a sud con l'Oceano Pacifico e la Colombia (Dipartimento di Choc\u00f3) e ad ovest con l'Oceano Pacifico e la provincia di Panama.\nGeografia.\nTopografia.\nLa provincia di Dari\u00e9n occupa un'area di 11.896 km\u00b2, un'area simile a quella dell'isola di Giamaica. Nella sua parte centrale vede una pianura ondulata attraverso la quale si sviluppano le valli dei fiumi Chucunaque e Tuira, mentre vi sono zone scoscese nei pressi dei monti San Blas, Bagre, Pirre, la Serran\u00eda del Baud\u00f3 e quella del Dari\u00e9n. L'omonimo parco nazionale si sviluppa proprio in quest'ultima zona.\nLe montagne pi\u00f9 alte della provincia di Dari\u00e9n sono rappresentate dal Tacarcuna (2.280 m), dal Pi\u00f1a (1.581 m), dal Pirre (1.569 m), dal Nique (1.550 m), dal Chucant\u00ed (1.430 m), dal Pavarand\u00f3, dal Tanela (1.415 m) e dall'Altos del Qu\u00eda (1.361 m).\nIn termini di suolo, il Dari\u00e9n vede l'8% della terra adatta alla coltivazione intesiva, il 60% adatta alla pastura, alle colture permanenti e alla produzione di legname e il 25% alla protezione e alle riserve forestali. La vegetazione naturale dominante nel Dari\u00e9n comprende le foreste, che in base all'altitudine topografica e al regime delle precipitazioni sono classificate come tropicali umide, tropicali molto umide e pluviali premontane. La zona meno intaccata dall'intervento umano si trova proprio a ridosso del confine tra la Colombia e Panama ed \u00e8 conosciuta come tappo del Dari\u00e9n. Esso ospita diverse foreste e numerose specie animali che rischiavano di essere intaccate dal progetto di estensione dell'autostrada panamericana, la quale avrebbe dovuto transitare proprio in tale area: il piano si \u00e8 poi arenato.\nIdrografia.\nNella regione del Dari\u00e9n, i bacini idrografici formano corsi d'acqua estesi e sedimentari, riversando le loro acque in diversi fiumi come il Chucunaque (231 km) e il Tuira (230 km), tra l'altro i pi\u00f9 lunghi e pi\u00f9 grandi di Panama.\nIl sistema idrografico del Dari\u00e9n registra una differenza minima in termini di portata nel periodo marzo-aprile e una massima nel mese di novembre.\nAd oggi, l'uso delle risorse idriche \u00e8 sostanzialmente limitato alla fornitura di servizi di acqua potabile a 15 centri abitati. La mancanza di informazioni dettagliate su topografia, idrometeorologia e fluviometria non consente di stimare il potenziale idroelettrico, ma \u00e8 consigliabile effettuare studi corrispondenti nei fiumi Pirre, Antad\u00f3, Tuira, Chico e Yape.\nClima.\nLe precipitazioni si attestano tra i 1.700 e i 2.000 mm all'anno in prossimit\u00e0 dell'insenatura di Garachin\u00e9, con un marcato periodo di siccit\u00e0 tra i mesi da gennaio ad aprile (classificazione di K\u00f6ppen). Tuttavia, nelle zone pedemontane e nelle valli all'interno della provincia, le precipitazioni possono superare gli 8.000 mm all'anno e non esiste praticamente una stagione secca, in quanto la regione \u00e8 considerata tra le pi\u00f9 piovose del pianeta. La temperatura varia in base all'altitudine tra i 17\u00b0 e i 35 \u00b0C, con i diversi tipi di suoli e con la loro altitudine legate alle variazioni topografiche e alla geologia locale.\nStoria.\nNel 1508, la Corona decise di colonizzare le terre in futuro diventate parte della regione di Tierra Firme; l'area andava dal promontorio ad ovest dell'America Centrale (nelle attuali Nicaragua e Honduras), a capo della Vela in Colombia, ad est.\nLe province in cui era divisa la Tierra Firme erano quella di Nueva Andaluc\u00eda, che accorpava le terre tra il fiume Atrato nel golfo di Urab\u00e1 e il capo della Vela, in Colombia, e quella del governatorato di Veragua, che si estendeva dal fiume Atrato al capo Gracias a Dios in America Centrale. Il governatore della Nueva Andaluc\u00eda era Alonso de Ojeda e il governatore di Veragua era Diego de Nicuesa, che divenne il primo governatore dell'istmo di Panama, poich\u00e9 il suo versante settentrionale era compreso nella provincia sotto la sua giurisdizione. D'altra parte, Diego de Nicuesa fond\u00f2 la citt\u00e0 di Nombre de Dios nel 1510.\nIl baccelliere Mart\u00edn Fern\u00e1ndez de Enciso fond\u00f2 Santa Mar\u00eda la Antigua del Dari\u00e9n, a ovest del golfo di Urab\u00e1 nel settembre 1510, su suggerimento di Vasco N\u00fa\u00f1ez de Balboa, che conosceva queste terre essendovi arrivato con Rodrigo de Bastidas. Il 1\u00ba settembre del 1513, Vasco N\u00fa\u00f1ez de Balboa, in qualit\u00e0 di governatore ad interim della regione, decide di esplorare i territori a sud, e riusc\u00ec a raggiungere il Mare del Sud, l'attuale Oceano Pacifico, con 190 spagnoli e mille indigeni. Dopo essere riuscito ad osservare quest'oceano il 25 settembre del 1513, si insedi\u00f2 quattro giorni dopo nel golfo di San Miguel.\nNel 1513, Pedro Arias D\u00e1vila venne nominato governatore e capitano generale della nuova provincia di Castilla del Oro (vicina al governatorato di Veragua), situata tra la parte settentrionale della Colombia, il sud di Panama e i territori del versante meridionale recentemente scoperti da Vasco N\u00fa\u00f1ez de Balboa. D\u00e1vila assunse l'incarico nel 1514, nonostante avesse gi\u00e0 circa 64 anni, nominando Santa Mar\u00eda la Antigua del Dari\u00e9n capitale della nuova provincia. Nel gennaio 1519, il governatore accus\u00f2 Vasco N\u00fa\u00f1ez de Balboa di tradimento e lo giustizi\u00f2 ad Acla, sulla costa dell'Atlantico; in seguito, nell'agosto 1519, fond\u00f2 la citt\u00e0 di Panama e la nomin\u00f2 capitale, anche se la sede mut\u00f2 in futuro.\nAlla fine del XVII secolo vi fu un progetto di colonizzazione scozzese dell'istmo di Panama, in particolare della baia di Caledonia (Dari\u00e9n), con la figura del visionario William Paterson emersa come asse centrale dell'impresa fallita. Il tentativo di colonizzare la \u00abCompany of Scotland Trading to Africa and the Indies\u00bb rientrava nel conflitto di interessi tra la Spagna e le altre potenze europee, dal XVI secolo in reazione al trattato di Tordesillas (1494). Il 14 luglio del 1698, Paterson part\u00ec con una spedizione di circa 1.200 persone a bordo di cinque navi (Saint Andrew, Caledonia, Unicorn, Dolphin e Endeavour) da Leith, in Scozia. I membri della spedizione sbarcarono il 30 ottobre 1698 nella baia sabbiosa di Anachucuna a nord di Darien e molto vicino alla cosiddetta Isla de Oro. Si concluse poi un \"trattato di alleanza e amicizia\" con un capo indigeno e si celebr\u00f2 la nascita nei dintorni dell'antica Acla della colonia della Nuova Caledonia. Una forza spagnola che ha cercato di impedire che il progetto che si realizzasse prima di ritirarsi. Tuttavia, il clima malsano e le condizioni di scarsa igiene, aspetti tipici di quella regione, decimarono rapidamente i membri della spedizione. Di conseguenza, nel giugno 1699 gli scozzesi furono costretti a lasciare la Nuova Caledonia, nonostante le proteste di Patterson e virarono verso la Giamaica.\nUna seconda spedizione lasci\u00f2 la Scozia il 24 settembre 1699 dal porto del Clyde con quattro imbarcazioni e un equipaggio in totale di 1.300 uomini: la Rising Sun, la Hamilton, la Hope of Boroughstonness e la Company's Hope. Il 30 novembre del 1699 arrivarono sani e salvi al porto di Caledonia. Tuttavia, questo nuovo tentativo incontr\u00f2 una resistenza molto maggiore da parte delle forze spagnole, essendosi verificati costanti assedi che terminarono spesso con successo per via dell'inferiorit\u00e0 numerica degli scozzesi. Questi ultimi, privi di supporto esterno, accettarono il 28 marzo del 1700 le condizioni poste per la resa.\nDurante il periodo dell'annessione alla Grande Colombia, con la legge 23 luglio 1824, il Congresso colombiano abol\u00ec l'ufficio del sindaco di Dari\u00e9n e cre\u00f2 il \"Cant\u00f3n del Dari\u00e9n\", incorporato nella provincia di Panama. Dopo lo scioglimento della Grande Colombia, l'istmo di Panama ricadde nella Repubblica della Nuova Granada intorno al 1931. Nel 1846 venne creato il Territorio del Dari\u00e9n con l'area del cantone sopra menzionato, ma fu soppresso nel 1850.\nNel 1855, quando si istitu\u00ec lo Stato federale di Panama, il territorio nazionale and\u00f2 diviso in dipartimenti e regioni. Durante questa fase vide la luce la comarca del Dari\u00e9n, con Yaviza come capoluogo; nel 1890, il centro principale si spost\u00f2 a Chepigana. Con la separazione di Panama dalla Colombia nel 1903, Dari\u00e9n mantenne il titolo di comarca.\nDopo la separazione di Panama dalla Colombia, con la legge n. 22 del 27 dicembre 1922, si cre\u00f2 la provincia di Dari\u00e9n, divisa in 2 distretti (Chepigana e Pinogana), con a capo La Palma. In seguito, la legge n. 22 dell'8 novembre 1983, istitu\u00ec la regione dell'Ember\u00e1 del Dari\u00e9n, provvedimento a cui fece seguito il decreto esecutivo n. 84 del 9 gennaio 1984 con le disposizioni applicative. Nell'aprile 1999, vide la luce la comarca di Ember\u00e1-Wounaan. Kuna de Wargand\u00ed venne invece istituita con legge n. 34 del 25 luglio 2000, in un'area geografica segregata dai distretti di Chepigana e Pinogana, nella provincia di Dari\u00e9n, con un'area di 77.500 ettari. Di conseguenza, il territorio della provincia del Dari\u00e9n ha subito gradualmente una significativa riduzione a livello di superficie.\nToponimo.\nIl termine Darien deriva dalla lingua parlata dai nativi Cueva, un popolo sterminato dai conquistatori nel corso del XVI secolo. Il nome Tanel o Tanela, riservato a un fiume che sfocia nella sponda sinistra del basso Atrato, venne spagnolizzato e la sua pronuncia sub\u00ec delle modifiche, trasformandosi fino a diventare Dari\u00e9n. La parola veniva adoperata per designare la regione in cui si stabilirono e le diverse comunit\u00e0 indigene che l\u00ec risiedevano. In seguito fu il nome con cui era conosciuto il fiume Atrato. Va notato che l'avamposto spagnolo di Santa Mar\u00eda la Antigua del Dari\u00e9n, il primo fondato nella provincia di Tierra Firme, ha un legame con la designazione del corso d'acqua. Successivamente L'intera regione \u00e8 stata designata con questa denominazione e i confini sono stati definiti nei dintorni di Urab\u00e1.\nCultura.\nMusica e danza.\nI generi musicali e di danza che contraddistinguono il popolo Darien sono di origine africana, come nel caso del bullarengue, del cumbia, del bunde e del tamborito. Ciascuno dei gruppi di emigrati in quest'area geografica lotta per preservare le proprie radici e mantenere i propri usi e costumi, ma la vicinanza alla Colombia e ai media radiofonici colombiani sta influendo sulle tendenze musicali locali, soprattutto se si pensa alla sponsorizzazione del vallenato.\nFeste.\nTra le principali festivit\u00e0 celebrate in questa provincia vanno menzionare:\nGastronomia.\nNonostante la disomogeneit\u00e0 demografica, nel Dari\u00e9n si percepisce un legame con la terra panamense e con le abitudini tradizionali locali, con riferimento ad esempio alla gastronomia e alla moda. Per quanto riguarda la prima, \u00e8 comune preparare pasti come guacho di mare, pesce e riso al cocco, ma non manca anche la serendegue tra gli altri. Tra le bevande, una tra quelle caratteristiche \u00e8 a base di banana cotta e viene chiamata \"choca'o\". Con riferimento alla moda, in genere le donne indossano abiti cuciti completamente a mano per le donne, mentre gli uomini vestono alla occidentale.\nDemografia.\nLa popolazione della provincia si caratterizza per essere bassa, eterogenea e distribuita in maniera disomogenea, oltre che perlopi\u00f9 localizzata in numerosi piccoli centri abitati legati ai corsi d'acqua. Si registrano stabilmente flussi migratori molto significativi da e verso la provincia. A livello etnografico, si segnalano indigeni, afro-americani e coloni emigrati da altre province (principalmente da Chiriqu\u00ed, Los Santos, Herrera e Veraguas) in cerca di buone terre e migliori opportunit\u00e0.\nNel 1970, la popolazione raggiunse un totale di 22.685 abitanti, soprattutto mulatti, neri, colombiani del dipartimento di Choc\u00f3, indigeni e coloni provenienti da altre aree di Panama. Circa il 60% di questa popolazione vive in 523 centri abitati con meno di 500 abitanti ciascuno.\nNel 2000, il censimento della popolazione e delle abitazioni evidenzi\u00f2 che la popolazione locale nel maggio di quell'anno era di 40.284 abitanti e c'erano circa 11.514 abitazioni, distribuite in 613 agglomerati urbani.\nI dati preliminari dell'XI censimento della popolazione nazionale e del VI censimento delle abitazioni evidenziavano che il Dari\u00e9n aveva una popolazione il 16 maggio 2010 di 46.951 abitanti, di cui 25.764 uomini e 21.187 donne. Inoltre, si contava un totale di 15.310 abitazioni.\nAmministrazione.\nLa giunta provinciale esercita le funzioni amministrative all'interno della suddivisione panamense.\nSuddivisione amministrativa.\nDal 14 febbraio 2018, la provincia di Dari\u00e9n comprende tre distretti politico-amministrativi: quello di Chepigana, quello di Pinogana e quello di Santa Fe, suddiviso in 26 comuni:\nEconomia.\nAgricoltura e legname.\nTra le principali colture prodotte si registrano nella provincia il mais, il riso, il pl\u00e1tano, le banane, la manioca, l'igname e i fagioli.\nUn altro commercio fiorente riguarda la flora, sfruttata per via del commercio del legname, della resina e delle propriet\u00e0 di alcune specie vegetali: si pensi al cedro, al balsa (\"Ochroma pyramidale\"), al ceratofillo comune (\"Ceratophyllum demersum\"), al mogano e al cocobolo.\nPesca.\nNel golfo di San Miguel, la pesca costituisce un'attivit\u00e0 diffusa: gamberi, pesci e aragoste risultano prelibatezze ben conosciute a livello nazionale, tanto da giungere anche nei piatti degli abitanti della capitale di Panama. Nei fiumi interni della provincia, la pesca artigianale \u00e8 praticata principalmente per autoconsumo.\nTurismo.\nAttualmente il turismo costituisce una componente importante nell'economia della provincia. Tra le attivit\u00e0 pi\u00f9 comuni svolte dai visitatori non vanno tralasciate l'osservazione della nidificazione delle tartarughe, la pesca sportiva, il nuoto e la visita delle spiagge tropicali, il birdwatching, il trekking, l'immersione e l'osservazione della flora e della fauna. La provincia \u00e8 una delle pi\u00f9 estese in termini di aree boschive e vanta alcuni insediamenti urbani caratteristiche. Tra le aree principalmente frequentate a livello turistico figurano il parco nazionale del Darien, la bocca di Cupe, la \"playa Muerto\", porto Pi\u00f1a o \"Bah\u00eda Pi\u00f1a\", la stazione Pirre, i fiumi Tuira e Chucunaque, persone Metet\u00ed, La Palma e Yaviza.\nPiano di sviluppo sostenibile.\nIl 27 luglio 2006, nel corso di una fondamentale riunione straordinaria del Consiglio Comunale di Pinogana, si \u00e8 approvato il piano \"di dare seguito al progetto di Strategia di Sviluppo per la provincia di Dari\u00e9n\". In seguito, il 29 agosto dello stesso anno, il Consiglio Comunale di Chepigana, in seduta ordinaria \"approvava la fattibilit\u00e0 del progetto\", ideato e presentato da Mois\u00e9s Pinz\u00f3n Mart\u00ednez, all'epoca direttore dell'ufficio regionale e dell'Autorit\u00e0 per le micro e medie imprese (AMPYME).\nDa allora ad oggi sono trascorsi 6 anni, un tempo in cui questo preziosissimo documento, che costituisce una tappa importante per la pianificazione dello sviluppo di questa provincia, il quale necessitava di finanziamenti e avrebbe intaccato molto poco l'ecosistema, non ha goduto la necessaria promozione. Essendo la parte meridionale della provincia di particolare importanza a livello naturale, le organizzazioni internazionali ambientaliste, ben consapevoli della deforestazione imperante in diverse aree boschive della terra, presentarono perplessit\u00e0 sulla fattibilit\u00e0 del piano."}
{"id": "3030560", "revid": "3115", "url": "https://it.wikipedia.org/wiki?curid=3030560", "title": "Riziero Fantini", "text": "Le origini.\nRiziero Fantini nasce a L'Aquila, Coppito, il 16 aprile 1892 da Adolfo e Maria Apollonia. Di umili origini, frequenta la scuola elementare fino alla terza classe. Giovanissimo, milita nel circolo socialista di Coppito, per passare successivamente all'anarchismo. In questi anni, il movimento anarchico nell'aquilano \u00e8 animato da un gruppo composto da attivisti e giovani artigiani e studenti, che adottano la linea malatestiana ed il Programma socialista-anarchico.\nL'emigrazione.\nPer ragioni di lavoro, nel 1910 Fantini \u00e8 costretto ad emigrare, e raggiunge gli USA, stabilendosi a Boston. Trova lavoro come terrazziere, frequenta scuole serali, conosce Luigi Galleani e partecipa alle attivit\u00e0 del movimento anarchico di lingua italiana, nonch\u00e9 al periodico locale \u00abLa Scintilla\u00bb, e per firmare i suoi articoli usa lo pseudonimo \u2018Jack\u2019.\nAll'Aquila.\nSi trasferisce all'Aquila per qualche tempo, dove entra in relazione con i militanti del gruppo comunista-anarchico aquilano Sorgiamo! aderente all'UAI e alla Federazione Anarchica Abruzzese (FAA).\nPer la vita di Sacco e Vanzetti.\nSi sposta quindi nelle Marche, dove fonda un comitato per salvare Nicola Sacco e Bartolomeo Vanzetti. Intraprende un giro di comizi e conferenze attraversando alcune cittadine e piccoli centri della regione, che gli costa la schedatura della polizia: \"lui era amico di Sacco e Vanzetti - ricorda Adolfo Fantini - mio fratello ancora conserva una lettera di Sacco e Vanzetti che gli scrissero dal carcere perch\u00e9 lui torn\u00f2 in Italia nel 1922 proprio per questa campagna per salvare Sacco e Vanzetti e fece una serie di comizi nelle Marche che era una zona di anarchici e loro gli scrissero per ringraziarlo\u2026\".\nCompila un resoconto sull'attivit\u00e0 svolta, pubblicato sulle colonne di \"Umanit\u00e0 Nova\" con il titolo \"Note retrospettive ad un giro di conferenze\", da cui si legge:\nDi Nicola Sacco, Fantini conserver\u00e0 alcune lettere, che saranno ritrovate dai figli e pubblicate nel dopoguerra.\nContro il fascismo e la Resistenza.\nPer la sua attivit\u00e0 antifascista viene prima arrestato e schedato, quindi dopo il rilascio si trasferisce nel quartiere Montesacro di Roma, dove sar\u00e0 tra gli organizzatori della resistenza. Arrestato a causa di una delazione e torturato dai nazisti, lo fucilarono a Forte Bravetta con Italo Grimaldi e Antonio Feurra nel dicembre 1943.\nLa memoria.\nLa sezione del partito comunista di Coppito viene a lui intitolata.\nUn ricordo di Riziero Fantini appare su \"Umanit\u00e0 Nova\" nel 1983:"}
{"id": "3030571", "revid": "84184", "url": "https://it.wikipedia.org/wiki?curid=3030571", "title": "Florindo Andreolli", "text": " \nBiografia.\nGli inizi.\nConsiderato un tenore lirico \"\"dotato\" \"di innata musicalit\u00e0 e dotato d'una vocalit\u00e0 tecnicamente solidissima\"\", studi\u00f2 canto con Rosetta Pampanini, perfezionandosi con Gilda Dalla Rizza. Debutt\u00f2 come Florio Andreolli il 13 gennaio 1951 al Teatro la Fenice di Venezia nel ruolo di Pinellino nell'opera di Giacomo Puccini, \"Gianni Schicchi,\" diretto da Oliviero De Fabritiis con Afro Poli. Diede cos\u00ec inizio ad un'importante carriera con un vasto repertorio, prevalentemente di seconde parti.\nLa Rai.\nNel 1953 venne scritturato dalla RAI di Milano per una serie di opere, sia per la radio, che la televisione. Diede cos\u00ec inizio ad una significativa collaborazione con la TV pubblica, collaborazione che proseguir\u00e0 fino al 1977 con 42 titoli, dall'opera ottocentesca di Giacomo Puccini, de \"La cambiale di matrimonio\", all'opera verista di \"Andrea Ch\u00e9nier\" e a lavori contemporanei come \"Il cappello di paglia di Firenze\" di Nino Rota.\nTeatro Massimo di Palermo, Milano, Tel Aviv, Lione.\nNello stesso anno debutt\u00f2 al Teatro Massimo di Palermo nel ruolo di Paolino nell'opera, \"Il matrimonio segreto\", di Domenico Cimarosa, esibendosi poi nei principali teatri italiani, compresa la Scala, ed anche esteri, di quali vanno ricordati il ruolo di Nemorino nell' \"Elisir d'amore\", di Gaetano Donizetti, a Tel Aviv e l'Arlecchino nei \"Pagliacci\", del Leoncavallo, al Grand Th\u00e9\u00e2tre di Lione.\nLa Fenice, Teatro Verdi di Trieste, Schwehtzingen, Venezia.\nAncora per la Fenice nel 1954 \u00e8 la voce uno dei due Fauni nell'opera lirica, \"Arianna\" del Benedetto Marcello, diretta da Gianandrea Gavazzeni al Teatro Verde dell'Isola di San Giorgio Maggiore, con Antonietta Stella e Nicola Filacuridi. Nel 1955 interpreta il personaggio di Joe ne, \"La fanciulla del West\" , di Giacomo Puccini, con Elisabetta Barbato, Gian Giacomo Guelfi, Franco Corelli ed Ivo Vinco ed Un Cantante ne \"Il cavaliere della rosa\", di Richard Strauss,\nNel 1955 debutta al Teatro Verdi di Trieste nel ruolo di Joe ne \"La fanciulla del West\" diretto da Franco Capuana con Gigliola Frazzoni, Guelfi, Corelli ed Eno Mucchiutti.\nAlla Fenice nel 1956 interpreta il ruolo di Felice ne, \"Il cappello di paglia di Firenze\", opera di Nino Rota, con Mariella Adani, il Folletto ne \"La vedova scaltra\", del compositore italiano, Wolf-Ferrari, con Magda Olivero ed Enrico Campi, Beppe nei \"Pagliacci\" anche questa diretta da Ermanno Wolf-Ferrari, Il Marinaio nell'opera, \"Maria Egiziaca\" del Respighi e diretta da Ettore Gracis, Mingone ne \"L'amante di tutte\" di Baldassare Galuppi, diretta da Virgilio Mortari con Ilva Ligabue in tourn\u00e9e a Schwehtzingen e a Venezia, l' El Capitano ne \"La Passione\" di Gian Francesco Malipiero con Alfredo Kraus, nel 1957 l'Innocente nell'opera, \"Boris Godunov\" diretta da Tullio Serafin con Nicola Rossi-Lemeni e Pang nella \"Turandot\" diretta da Franco Ghione e nel 1958 Dona Cate Panciana ne \"Il campiello\" con Sesto Bruscantini.\nIl debutto alla Scala di Milano.\nAlla Scala debutta nel 1958 interpretando il ruolo della zanzara nella prima italiana di \"La volpe astuta\" di Leo\u0161 Jan\u00e1\u010dek, diretta da Nino Sanzogno, con Dino Dondi, Paolo Montarsolo, Angelo Mercuriali, Mariella Adani, Luigi Alva e Giuseppe Nessi, seguito da Poisson nell'opera \"Adriana Lecouvreur\" diretta da Gavazzeni con Giuseppe Campora, Mario Carlin, la Olivero ed Oralia Dom\u00ednguez e da Felice nella prima di \"Il cappello di paglia di Firenze\" alla Piccola Scala con Alvinio Misciano, Giorgio Tadeo e Jolanda Gardino, nel 1959 interpreta Parpignol nella prima di \"La boh\u00e8me\" diretto da Antonino Votto con Gianni Raimondi, Ettore Bastianini, Boris Christoff e Renata Scotto, un Notaro nella prima di \"Don Pasquale\" con Rolando Panerai e Graziella Sciutti, un Musico nella prima di \"Il cordovano\" di Goffredo Petrassi con Fiorenza Cossotto ed Il banditore del coprifuoco nella prima assoluta di \"La scuola delle mogli\" di Virgilio Mortari diretto da Bruno Bartoletti, nel 1962 Bardolfo nel \"Falstaff\" di Giuseppe Verdi con Wladimiro Ganzarolli, Piero De Palma, Gabriella Tucci e Fedora Barbieri, nel 1970 interpreta Pong nella prima di \"Turandot\" con Birgit Nilsson e Mirella Freni, nel 1973, Missail nella prima di \"Boris Godunov\" con Nicolai Ghiaurov e Bruna Baglioni, il 7 dicembre 1979 sempre il personaggio di Missail in \"Boris Godunov,\" nella serata d'inaugurazione della stagione d'opera diretta da Claudio Abbado con Alida Ferrarini, Nikola Gjuzelev, Lucia Valentini Terrani e Ruggero Raimondi, nel 1981 Peppe nella prima di \"Pagliacci\" diretto da Georges Pr\u00eatre con Pl\u00e1cido Domingo e Juan Pons e Lo scrivano nella prima di \"Chovan\u0161\u010dina\" con Elena Souliotis, il 7 dicembre 1983 Pong in \"Turandot\" nella serata d'inaugurazione della stagione d'opera diretto da Lorin Maazel con Ghena Dimitrova, Nicola Martinucci e Katia Ricciarelli e nel 1985 Momo nella prima di \"Orfeo\" con Mariana Nicolesco, Susanna Rigacci e William Matteuzzi. Per la Scala canta fino al 1989 quando interpreta Pang nella \"Turandot\" al Palazzo di Stato del Cremlino con Paul Plishka/Carlo Colombara, Lando Bartolini e Daniela Dess\u00ec.\nAncora a Trieste nel 1958 \u00e8 Domenico Kirlatos in \"Monte Ivn\u00f2r\" di Lodovico Rocca con Piero Guelfi.\nPalmares.\nImportante, per lo pi\u00f9 in ruoli di secondo piano, fu anche l'attivit\u00e0 discografica, con le principali etichette discografiche, Decca, EMI, Cetra, RCA, Cbs - Sony, a fianco di famosi cantanti come Luciano Pavarotti, Pl\u00e1cido Domingo, Alfredo Kraus, Jon Vickers, Leo Nucci, Joan Sutherland, Renata Scotto, Nicolai Ghiaurov sotto la direzione di importanti direttori d'orchestra: Tullio Serafin, John Barbirolli, Lorin Maazel, James Levine, Riccardo Chailly.\nArtista versatile, possedeva un vasto repertorio, dal compositore napoletano Giovanni Paisiello al compositore tedesco Carl Orff, comprendente ben 121 opere cantate in italiano, francese, russo e tedesco per un totale di 152 personaggi, in quanto in alcune interpretava pi\u00f9 ruoli: ad esempio ne \"I racconti di Hoffmann\" ne sosteneva ben quattro. \u00c8 Beppe nei \"Pagliacci\", un film del 1982. L'ultima sua apparizione fu nella stagione 1994 al Teatro Regio di Parma come Missail nel \"Boris Godunov\", una sue delle parti preferite."}
{"id": "3030577", "revid": "1013865", "url": "https://it.wikipedia.org/wiki?curid=3030577", "title": "La Palma (Panama)", "text": "La Palma \u00e8 una citt\u00e0 di Panama, capitale della provincia di Dari\u00e9n. Al 2010 aveva circa 4205 abitanti."}
{"id": "3030578", "revid": "1924342", "url": "https://it.wikipedia.org/wiki?curid=3030578", "title": "Freshlyground", "text": "I Freshlyground sono un gruppo musicale sudafricano, formatosi a Citt\u00e0 del Capo nel 2002. I membri del gruppo provengono dal Sudafrica, dal Mozambico e dallo Zimbabwe. Stilisticamente, i Freshlyground incorporano elementi della tradizione musicale sudafricana (come la kwela ed il locale folk), blues e jazz, oltre che elementi di indie rock. La principale cantante del gruppo \u00e8 Zolani Mahola, la cui voce caratteristica \u00e8 uno dei segni distintivi del gruppo. Il gruppo ha pubblicato quattro album ed ha partecipato anche al brano \"Waka Waka (This Time for Africa)\" di Shakira, inno ufficiale dei mondiali di calcio del 2010, esibendosi anche durante la cerimonia d'apertura e quella conclusiva dei mondiali. Nel 2006 \u00e8 stato il primo gruppo africano ad aver vinto un MTV Video Music Award."}
{"id": "3030582", "revid": "1982", "url": "https://it.wikipedia.org/wiki?curid=3030582", "title": "Ala ellittica", "text": "Un'ala ellittica \u00e8 una configurazione alare apparsa negli anni 30 del XX secolo per diminuire la resistenza aerodinamica degli aeromobili.\nLa forma ellittica riduce la curvatura delle ali fino alla punta causando un flusso d'aria in modo uniforme su tutta la lunghezza e una forza di spinta vicina allo zero alla sua estremit\u00e0. Tutto ci\u00f2 permette di migliorare l'efficienza aerodinamica. \nIl suo impiego, tuttavia, \u00e8 rimasto limitato per diversi motivi: "}
{"id": "3030585", "revid": "253269", "url": "https://it.wikipedia.org/wiki?curid=3030585", "title": "Robert Alda", "text": "Biografia.\nCarriera.\nFiglio di Frances Tumillo e del barbiere Anthony D'Abruzzo, entrambi d'origine italiana, era il padre dell'attore Alan Alda.\nRobert Alda si diplom\u00f2 alla \"Stuyvesant High School\" di New York nel 1930, e inizi\u00f2 a calcare le scene teatrali come cantante alla radio e in locali notturni. Dal 1935 lavor\u00f2 nel vaudeville come cantante e ballerino e, nel 1942, si un\u00ec a una compagnia che allestiva spettacoli per le truppe americane impegnate al fronte.\nAlda debutt\u00f2 sul grande schermo nel 1945 interpretando il ruolo del grande musicista George Gershwin nel film \"Rapsodia in blu\" (1945), forse la sua interpretazione cinematografica pi\u00f9 famosa. Successivamente l'attore comparve sporadicamente sugli schermi ed ebbe maggior fortuna sulle scene teatrali, in cui si distinse grazie alla brillante interpretazione del giocatore Sky Masterson, protagonista della commedia musicale \"Guys and Dolls\", in scena a Broadway dal 1950 al 1953, che nel 1951 gli valse il Tony Award quale miglior attore, e nella pi\u00e8ce \"Harbor Lights\" (1956). Nel 1955 interpret\u00f2 in Italia la commedia musicale \"La padrona di Raggio di Luna\" di Garinei e Giovannini. \nTra le sue apparizioni di rilievo per il cinema, durante gli anni cinquanta, sono da ricordare \"La donna pi\u00f9 bella del mondo\" (1955), biografia della cantante lirica Lina Cavalieri, in cui imperson\u00f2 il maestro di canto Doria, e il melodramma \"Lo specchio della vita\" (1959), nei panni dell'agente teatrale Allen Loomis.\nDall'inizio degli anni sessanta, Alda si trasfer\u00ec in Italia per vivere a Roma, dove partecip\u00f2 a diversi film di produzione italiana, tra cui le commedie \"Un militare e mezzo\" (1960) e \"Tot\u00f2 e Peppino divisi a Berlino\" (1962), e le pellicole storiche \"Il sepolcro dei re\" (1960) di Fernando Cerchio, \"La vendetta dei barbari\" (1960) di Giuseppe Vari, e \"I moschettieri del mare\" (1962) di Steno. Torn\u00f2 comunque regolarmente negli Stati Uniti per proseguire la carriera teatrale nelle commedie \"What Makes Sammy Run?\" (1964-1965), \" My Daughter, Your Son\" (1969) e \"The Front Page\" (1969-1970).\nAlda fu anche attore televisivo fin dagli anni cinquanta in show di intrattenimento e telefilm di successo come \"Alfred Hitchcock presenta\" (1959). Il suo impegno sul piccolo schermo si intensific\u00f2 particolarmente durante gli anni settanta, con apparizioni in \"Sulle strade della California\" (1975), \"Kojak\" (1975), \"Ellery Queen\" (1975), \"Fantasilandia\" (1978), \"L'incredibile Hulk\" (1978-1979), \"M*A*S*H\" (1975-1980), \"Love Boat\" (1981) e \"Quincy\" (1977-1983).\nVita privata.\nDal primo matrimonio con Joan Brown (sposata nel 1932), Alda ebbe il figlio Alan (nato nel 1936), a fianco del quale apparve in due episodi del telefilm \"M*A*S*H\", \"The Consultant\" (1975) e \"Lend a Hand\" (1980). In quest'ultima puntata apparve anche l'altro figlio di Alda, Anthony, avuto dalla seconda moglie Flora Martino.\nDoppiatori italiani.\nNelle versioni in italiano dei suoi film, Robert Alda \u00e8 stato doppiato da:"}
{"id": "3030588", "revid": "729019", "url": "https://it.wikipedia.org/wiki?curid=3030588", "title": "CANT 35", "text": "Il CANT 35 era un idroricognitore e bombardiere leggero biplano a scafo centrale, realizzato dall'azienda italiana Cantiere Navale Triestino (CANT) negli anni trenta. Ne fu realizzato un unico esemplare, e non entr\u00f2 mai in servizio.\nStoria del progetto.\nIl CANT 35 costitu\u00ec la risposta ad un requisito del 1930, avente per oggetto un velivolo idoneo ad equipaggiare alcune unit\u00e0 della Regia Marina (ovvero gli incrociatori pesanti classe Trento e la nave appoggio idrovolanti \"Giuseppe Miraglia\"). L'ingegner Raffaele Conflenti progett\u00f2 un idrovolante biplano, ligneo ed a scafo centrale, che venne acquistato il 24 ottobre 1930 per 402.000 lire. Ricevette la matricola militare MM.154.\nTrasferito temporaneamente a Lisbona il 21 dicembre 1931, vol\u00f2 per la prima volta il 18 maggio 1932. Tuttavia, questo aereo non ebbe sviluppi, e l'unico esemplare costruito venne radiato il 23 giugno di sei anni dopo, in seguito ad un incidente.\nTecnica.\nCome detto precedentemente, il CANT 35 era un idrovolante biplano in legno con ali ripiegabili. La lunghezza era di 10,39 m, con un'apertura alare di 14,29. L'ala superiore, inoltre, era caratterizzata dalla presenza di alette Handley Page.\nLa propulsione avrebbe dovuto essere assicurata da un Isotta Fraschini Asso Caccia da 440 CV con 12 cilindri a V ed elica tripala trattiva, ma sul prototipo venne installato un Isotta Fraschini Asso 500 da 510 CV. Il motore, comunque, era sistemato su una costruzione di tubi metallici tra le due ali.\nL'armamento difensivo era costituito da due mitragliatrici da 7,7\u00a0mm, in altrettante postazioni difensive (una centrale e l'altra anteriore). Per le armi di caduta, erano stati previsti alcuni attacchi subalari, oltre ad una apparecchiatura fotografica per la ricognizione."}
{"id": "3030597", "revid": "107033401", "url": "https://it.wikipedia.org/wiki?curid=3030597", "title": "Gilbert Stork", "text": "\u00c8 stato professore emerito di chimica alla Columbia University. La sintesi delle enammine di Stork \u00e8 cos\u00ec chiamata in suo onore.\nSi laure\u00f2 all'Universit\u00e0 della Florida nel 1942 e prese il Ph.D all'Universit\u00e0 del Wisconsin-Madison nel 1945 con Samuel Marion McElvain.\nNel 1946 entr\u00f2 come istruttore alla Harvard University dove nel 1948 divenne assistente professore. Nel 1953 entr\u00f2 come professore associato alla Columbia University dove divent\u00f2 professore nel 1955, \"Eugene Higgins Professor\" nel 1967 e professore emerito nel 1993.\nRicevette numerosi premi e riconoscimenti tra cui il premio Wolf nel 1995."}
{"id": "3030598", "revid": "1498232", "url": "https://it.wikipedia.org/wiki?curid=3030598", "title": "Alessandra De Stefano", "text": "Biografia.\nDa sempre appassionata di ciclismo, diviene giornalista professionista il 18 ottobre 1995. Membro della redazione di Rai Sport dal 1992, dove viene assunta nell'agosto del 1995, diventa inviato speciale nel 2000, e da allora \u00e8 sempre presente sul traguardo di tutti i principali eventi ciclistici trasmessi dalla Rai (Giro d'Italia, Tour de France), seguendone oltre 30 edizioni complessive. Ha partecipato inoltre a quattro edizioni dei Giochi olimpici estivi e due edizioni di quelli invernali.\nDal 2010 \u00e8 la prima donna a condurre \"Il processo alla tappa\", la trasmissione creata da Sergio Zavoli in onda su Rai 3 al termine di ogni tappa della corsa rosa. Nel 2011 viene pubblicato il suo libro \"Giulia e Fausto\", ovvero, la storia dell'amore segreto tra il Campionissimo e la Dama Bianca. Dal 2014 conduce, sempre sulle reti Rai, le trasmissioni televisive del Giro d'Italia, che lascia nel 2019 dopo la nomina a vicedirettrice di Rai Sport, salvo poi tornare alla conduzione del \"Processo alla tappa\" l'anno successivo.\nNell'estate 2021 conduce la trasmissione \"Il circolo degli anelli\" su Rai 2, programma di commento alle gare del giorno dei giochi olimpici di Tokyo.\nIl 18 novembre 2021 viene nominata direttrice di Rai Sport."}
{"id": "3030610", "revid": "22475", "url": "https://it.wikipedia.org/wiki?curid=3030610", "title": "Tyler Br\u00fbl\u00e9", "text": "Biografia.\nBr\u00fbl\u00e9 ha iniziato la sua carriera di giornalista nel 1989 per la BBC. Inviato come reporter in Afghanistan, il fuoristrada su cui viaggiava \u00e8 stato attaccato nei pressi di Kabul, e Br\u00fbl\u00e9 \u00e8 rimasto seriamente ferito: perder\u00e0 quasi totalmente l'uso della mano sinistra.\nNel 1994, avendo deciso di diventare anche editore, ha lanciato la rivista \"Wallpaper*\", da lui poi venduta nel 1997 a Time Inc. per 1,63 milioni di dollari. Nel 1998 ha fondato l'agenzia Winkreative, con la quale si \u00e8 occupato dell'immagine di Swissair. Nel 2004 ha ricevuto il Lifetime Achievement Award da parte della British Society of Magazine Editors.\nNel 2007 ha lanciato la rivista \"Monocle\". Egli continua a scrivere articoli per il \"Financial Times\" e \"The New York Times\"."}
{"id": "3030612", "revid": "287204", "url": "https://it.wikipedia.org/wiki?curid=3030612", "title": "Tyler Brule", "text": ""}
{"id": "3030613", "revid": "15756", "url": "https://it.wikipedia.org/wiki?curid=3030613", "title": "Pier Paolo D'Attorre", "text": "Biografia.\nSi laurea a Bologna nel 1976, relatore Enzo Collotti, con una tesi su: \"Agrari e fascismo. La formazione del regime reazionario di massa: Bologna negli anni '20\". Diventer\u00e0 ricercatore per quella Universit\u00e0 (1985) e successivamente docente. Direttore della Fondazione Gramsci Emilia-Romagna e promotore della rivista \"I viaggi di Erodoto\". \nIl 6 giugno 1993 \u00e8 eletto sindaco di Ravenna grazie al voto di 48.711 su 87.109 (55,92%) concittadini. D'Attorre \u00e8 il primo Sindaco di Ravenna eletto con la nuova legge per l\u2019elezione diretta dei sindaci entrata in vigore nel marzo dello stesso anno. \nFortemente voluta dal Sindaco D'Attorre, in collaborazione con la Soprintendenza per i Beni Ambientali e Architettonici e l'Archidiocesi, l'iscrizione di Ravenna nella World Heritage List dell'Unesco, sancita formalmente il 7 dicembre 1996. \nOtto monumenti ravennati (Mausoleo di Galla Placidia, Battistero Neoniano, S. Apollinare Nuovo, Battistero degli Ariani, Cappella Arcivescovile, Mausoleo di Teodorico, Basilica di S. Vitale e S. Apollinare in Classe) diventano cos\u00ec Patrimonio dell'Umanit\u00e0. \nIl 27 dicembre 1994, su proposta del Ministro dell'Interno, il Presidente della Repubblica, Oscar Luigi Scalfaro, gli conferisce l'onorificenza di Commendatore dell'ordine Al Merito della Repubblica Italiana. \nDa quando scomparve, il 27 aprile 1997, proprio alla scadenza del mandato di Sindaco, molti ne avvertirono fortissima la mancanza.\nIn una lettera al padre Piero, datata 17 ottobre 1998, Enzo Collotti scrive di Pier Paolo D'Attorre: \u00abla sua spiccata attitudine alla ricerca era in permanente tensione con la sua vocazione politica, che ne fece sempre un militante politico, in cui passione e intelligenza si declinavano alla ricerca di un equilibrio non sempre facile da stabilire. Non era un intellettuale prestato alla politica, uno sdoppiamento per lui impossibile, cercava piuttosto di fare convivere le sue due anime e di conferire alla politica una qualit\u00e0 e una dignit\u00e0 al di fuori della routine o di una visione riduttiva del piccolo cabotaggio giorno per giorno. Ero convinto che sarebbe stato un ottimo sindaco, soprattutto che in questo ufficio avrebbe fatto valere quella sintesi di interessi politici e di capacit\u00e0 culturali che era stato l'obiettivo costante della sua esistenza\u00bb."}
{"id": "3030615", "revid": "287204", "url": "https://it.wikipedia.org/wiki?curid=3030615", "title": "Francoise Macchi", "text": ""}
{"id": "3030616", "revid": "1776051", "url": "https://it.wikipedia.org/wiki?curid=3030616", "title": "Le Sentier", "text": "Le Sentier (toponimo francese) \u00e8 una frazione del comune svizzero di Le Chenit, nel Canton Vaud (distretto del Jura-Nord vaudois).\nStoria.\nLa frazione, dotata di una certa autonomia amministrativa, \u00e8 stata istituita nel 1900 ed \u00e8 il capoluogo del comune di Le Chenit; fino al 2008 \u00e8 stata anche il capoluogo del distretto della Vall\u00e9e.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nEconomia.\nLe Sentier \u00e8 sede dell'azienda di orologeria Jaeger-LeCoultre.\nInfrastrutture e trasporti.\nLe Sentier \u00e8 servito dalla stazione di Sentier-Orient, lungo la ferrovia Pont-Brassus.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "3030633", "revid": "119673203", "url": "https://it.wikipedia.org/wiki?curid=3030633", "title": "Mogo (personaggio)", "text": "Mogo \u00e8 un pianeta immaginario dell'Universo DC, e un membro del Corpo delle Lanterne Verdi. Comparve per la prima volta in \"Green Lantern\" (vol. 2) n. 188 (maggio 1985), in una storia dal titolo \"Mogo Don't Socialize\", e fu creato da Alan Moore e Dave Gibbons.\nBiografia del personaggio.\nSfondo.\nMogo \u00e8 un pianeta senziente o \"vivente\". Quando lo desidera, la sua appartenenza al Corpo viene marcata da un fogliame che forma una fascia verde, marchiata con il simbolo del Corpo delle Lanterne Verdi, che circonda la zona equatoriale di Mogo (per rendere l'idea, si deve pensare ad una palla bianca con una fascia verde che l'attraversa, al cui centro vi \u00e8 il simbolo del Corpo).\nNelle sue prime comparse, Mogo non \u00e8 una Lanterna Verde socializzante, e le sue interazioni con il resto dell'Universo DC non sono ben documentate. Evita di annunciare la sua presenza, preferendo rappresentarsi utilizzando degli ologrammi pseudonimi. Durante la sua prima comparsa, fu spiegato che il campo gravitazionale planetario di Mogo sarebbe stato devastante per gli altri pianeti se questi avesse tentato di \"visitarli\"; quindi, Mogo \"non socializza\".\nBolphunga l'Implacabile fu uno degli avversari diretti di Mogo; dopo aver visto la leggendaria Lanterna Verde vicino al pianeta dove risiedeva, Bolphunga pass\u00f2 gli anni successivi alla ricerca di Mogo, esaminando ogni tipo di pianta e di animale alla ricerca dei segni del passaggio di un anello del potere, finch\u00e9 un esame pi\u00f9 approfondito di un particolare tipo di fogliame lo port\u00f2 a capire cosa Mogo fosse in realt\u00e0.\nIn un incidente, invi\u00f2 degli ologrammi per inseguire i delfini di Lobo. Quando Lobo tent\u00f2 di ritrovarli, un ologramma di Mogo lo convinse a non farlo. Nello stesso momento, Mogo permise ad alcune razze aliene di vivere sulla sua superficie e cambi\u00f2 addirittura le sue condizioni climatiche per assicurare la loro sopravvivenza. Questi abitanti potrebbero non aver mai saputo che la loro casa era viva e li osservava.\nQuando l'entit\u00e0 nota come Parallax, che all'epoca possedeva il corpo di Hal Jordan, distrusse la Batteria del Potere Centrale su Oa e uccise i Guardiani, Mogo perse il contatto con l'energia da Lanterna Verde che lo aiutava a sostenersi. Viaggi\u00f2 fino al settore 1014 per chiedere l'aiuto del collega Ch'p, ignaro che il suo amico era morto tempo prima. Avendo fatto affidamento sull'energia smeraldo della batteria del potere per sostenersi, Mogo perse conoscenza e and\u00f2 alla deriva nel settore 1014 finch\u00e9 non venne scoperto da una razza aliena nomade. Questi alieni procedettero con lo strappare Mogo delle sue risorse naturali e inquinarono il suo ambiente. Il suo corpo reag\u00ec spontaneamente, creando dei costrutti che impedissero agli alieni di sfruttare le sue risorse. Mogo fu infine salvato da Kyle Rayner, che utilizz\u00f2 il suo anello del potere per risvegliare il gigante dormiente. Mogo offr\u00ec alla razza aliena la possibilit\u00e0 di insediarsi sulla sua superficie e avrebbe dato loro tutto ci\u00f2 di cui potevano avere bisogno, ma questi, ostinati, decisero di abbandonare i propri insediamenti. Successivamente, Mogo rivel\u00f2 a Rayner che in realt\u00e0 era sollevato che se ne fossero andati, e che, se fossero rimasti, avrebbe dato loro le peggiori condizioni ambientali come punizione per l'inquinamento creato.\nMogo comparve in \"Green Lantern Corps: Recharge\" n. 2, mentre richiedeva rinforzi contro le forze Ranniane e Thanagariane. Le Lanterne Verdi Kyle Rayner, Guy Gardner, Stel e Green Man furono inviati per disfarsi delle flotte nemiche, e quindi si godettero una piccola tregua sulla sua superficie (Guy richiam\u00f2 la storia di Moore, affermando che Mogo stava socializzando).\nCon la ricomparsa del Corpo delle Lanterne Verdi, Mogo riprese il ruolo di un pianeta di ricreazione e addestramento per i suoi colleghi. Soranik Natu, Kyle Rayner e altre Lanterne viaggiarono verso il suo settore per chiedergli consiglio. In pi\u00f9, mentre difendeva Mogo da un attacco dei Sinestro Corps, la Lanterna Verde Arisia spieg\u00f2 che Mogo \u00e8 responsabile della guida degli anelli del potere senza portatore a coloro che possono superare una grande paura, e disse che \"senza di lui, gli anelli sono senza meta\".\nCrisi Infinita.\nMogo ebbe un ruolo cruciale alla conclusione della \"Crisi infinita\", in cui il Corpo delle Lanterne Verdi, Superman e Kal-L dovettero sconfiggere Superboy-Prime. I Supermen portarono Prime nel sole rosso Rao nel disperato tentativo di depotenziarlo. Con lo svanire dei poteri di tutti e tre, i Kryptoniani si schiantarono sulla superficie di Mogo.\nSuperboy-Prime fu sconfitto da Kal-El, ma Kal-L mor\u00ec a causa delle ferite riportate. Dopo il combattimento, il resto del Corpo delle Lanterne Verdi, che aveva supportato molte perdite di per s\u00e9, prese Superboy-Prime in custodia.\nIn \"52\" n. 41, la nave di Adam Strange e Starfire stava precipitando verso un sole, ma Mogo comparve e li salv\u00f2.\nProfezia.\nIn \"Tales of the Green Lantern Corps Annual\" n. 2 (1986), una profezia narrata da Abin Sur sugger\u00ec che Mogo sarebbe stato l'ultima Lanterna Verde. In una battaglia contro l'Impero delle Lacrime, Ranx la Citt\u00e0 Senziente avrebbe fatto esplodere una bomba all'interno del nucleo di Mogo, uccidendo la Lanterna Verde e mettendo fine al Corpo delle Lanterne Verdi per sempre.\nQuando il Corpo fu ricostituito di nuovo, molte Lanterne ebbero un partner. Mogo divenne il partner di Bzzd, una Lanterna delle dimensioni di una mosca. Bzzd mor\u00ec durante una battaglia contro Mongul II, e viene ricordato per essere stato una delle Lanterne Verdi pi\u00f9 grandi mai esistite.\nIn \"Green Lantern Corps\" vol. 2 n. 11, Mogo mostr\u00f2 a Kilowog alcune immagini della sua specie, ormai defunta, spingendolo verso la pazzia e quindi contro il Corpo delle Lanterne Verdi. Cominci\u00f2 quindi a giocare con le menti delle Lanterne che lo cercavano per avere consigli, nella forma di un'illusione creata dai poteri di Mogo, che incolpava Guy Gardner di aver messo le Lanterne una contro l'altra. Questo strano comportamento sembr\u00f2 essere causato dal membro dei Sinestro Corps noto come Despotellis, e, secondo Gardner, fu completamente ignorato dal pianeta, che era immune ai funghi (affermato da Green Man nel n. 13). Dopo che il fungo stesso si fece conoscere facendosi strada verso il nucleo di Mogo, il pianeta senziente procedette a cambiare la sua orbita nella scia di un asteroide il cui impatto lo sfregi\u00f2 visibilmente ma sradic\u00f2 il fungo, i cui resti furono distrutti dalle altre Lanterne Verdi.\nI Sinestro Corps attaccarono Mogo con Ranx al seguito, che cominci\u00f2 a perforare il pianeta con l'intenzione di piazzarci una bomba all'interno. Si scopr\u00ec, quindi, che Mogo \u00e8 colui che guida gli anelli delle Lanterne decedute al portatore successivo, e che se lui morisse, il Corpo non sarebbe in grado di reclutare altri membri in questo modo. Grazie a Sodam Yat, cos\u00ec come grazie al cambiamento del Libro di Oa che permise alle Lanterne l'utilizzo della forza non letale contro i Sinestro Corps, Ranx fu distrutto, e i Sinestro Corps furono espulsi da Mogo.\nLa notte pi\u00f9 profonda.\nDurante gli eventi di \"La notte pi\u00f9 profonda\", Oa fu attaccato dal mortale Corpo delle Lanterne Nere. Durante l'attacco, Salaak che tutti gli anelli del potere delle Lanterne decedute sarebbero dovute essere inviate a Mogo, cos\u00ec da non mettere in pericolo le vite di potenziali reclute. Soranik Natu, quindi, invi\u00f2 i combattenti feriti su Mogo, ma si ritrov\u00f2 al fianco di Kyle Rayner che venne attaccato dal cadavere di Jade, ora una Lanterna Nera. Cos\u00ec, invi\u00f2 la sua partner, Iolande, su Mogo da sola per occuparsi dei pazienti. Mogo si present\u00f2 ad Oa per aiutare le Lanterne contro i nuovi nemici, al che Kilowog afferm\u00f2 \"Mogo vuole socializzare dopo tutto\", un vago riferimento alla storia originale di Moore. Mogo increment\u00f2 la sua gravit\u00e0 ad un grado cos\u00ec elevato che tutte le Lanterne Nere furono attirate su di lui e furono quindi attirate verso il suo nucleo. Il magma super incandescente al suo interno continu\u00f2 a bruciare i corpi delle Lanterne Nere, evitando che si potessero rigenerare. Mogo descrisse questa azione come \"Bruceranno, per l'eternit\u00e0\".\nDopo l'imprigionamento di successo e la distruzione delle Lanterne Nere, Mogo e il resto del Corpo delle Lanterne Verdi insieme a Munk e Miri dovettero affrontare l'ira di un Guy Gardner divenuto Lanterna Rossa. Mentre Miri, una Star Sapphire, tent\u00f2 di riconnettere Guy alla sua umanit\u00e0, fu Mogo che riusc\u00ec a liberarlo dall'influenza della luce rossa. Tuttavia, lo avvert\u00ec che un po' dell'influenza della luce rossa era rimasta dentro di lui, e che solo il potere di un anello del potere di una Lanterna Blu avrebbe potuto liberarlo del tutto.\nFuturo.\nIn \"Legion of Three Worlds\" n. 2, si scopr\u00ec che nel XXXI secolo Mogo era morto da tempo e, che senza di lui, non c'era modo di distribuire gli anelli e cos\u00ec non esisteva pi\u00f9 neanche il Corpo delle Lanterne Verdi.\nPoteri e abilit\u00e0.\nIn aggiunta ai poteri standard dell'anello del potere delle Lanterne Verdi, Mogo \u00e8 anche in grado di alterare il clima e le condizioni della sua superficie come la crescita delle piante, e viaggiare nello spazio ad una velocit\u00e0 superiore a quella della luce. Mogo possiede una consapevolezza sensoria ed extrasensoriale di ci\u00f2 che avviene intorno e su di lui. Tuttavia, si pensa che i suoi poteri e anche la sua consapevolezza dipendano in parte della fornitura costante di energia dalla batteria del potere da Lanterna Verde. Mogo guida anche telepaticamente gli anelli del potere ai loro portatori.\nAltre versioni.\nNella serie limitata \"Green Lantern versus Aliens\", Mogo fu la casa adottiva di un gruppo di Aliens. Sembr\u00f2 che anni prima, Hal Jordan ed un gruppo di Lanterne Verdi stessero combattendo contro un gruppo di Xenomorfi dopo la morte di una Lanterna Verde, e che Jordan volesse evitare uccisioni se fosse stato possibile, credendo che fossero solo animali, e che quindi non fossero malvagi. La sua soluzione era quella di lasciarli su Mogo, dove non sarebbero stati una minaccia per nessuno e dove avrebbero potuto continuare a vivere indisturbati. Anni dopo questo avvenimento, per\u00f2, Kyle Rayner e altre Lanterne, incluso Salaak, viaggiarono su Mogo per salvare l'equivalente di un cargo schiantatosi sulla grande Lanterna Verde. Questo fu il primo incontro di Kyle con il pianeta senziente, anche se non parl\u00f2 direttamente con lui. La maggior parte delle Lanterne non sopravvisse. Tuttavia, a causa della sua natura non-canonica, durante il loro incontro successivo, Rayner non ricord\u00f2 questo evento."}
{"id": "3030647", "revid": "46291", "url": "https://it.wikipedia.org/wiki?curid=3030647", "title": "Coccoloba", "text": "Coccoloba \u00e8 un genere di piante della famiglia delle Poligonacee, a cui appartengono svariate specie native dell'America tropicale e delle Antille.\nUsi.\nLe piante del genere \"Coccoloba\" sono molto di uso ornamentale, per via delle foglie coriacee, dei piccoli fiori e dei frutti a bacca, che sono commestibili.\nIl legno di \"Coccoloba uvifera\" fornisce una sostanza nota come Kino della Giamaica, dalle notevoli propriet\u00e0 astringenti."}
{"id": "3030657", "revid": "767487", "url": "https://it.wikipedia.org/wiki?curid=3030657", "title": "Le strabilianti avventure di Superasso", "text": "Le strabilianti avventure di Superasso (\"Viva Knievel!\") \u00e8 un film del 1977, diretto da Gordon Douglas."}
{"id": "3030661", "revid": "418178", "url": "https://it.wikipedia.org/wiki?curid=3030661", "title": "Motore sterling", "text": ""}
{"id": "3030663", "revid": "1442080", "url": "https://it.wikipedia.org/wiki?curid=3030663", "title": "Bert Nordberg", "text": " e dal 15 ottobre 2009 ricopre il ruolo di presidente nell'azienda nippo-svedese di telecomunicazioni Sony Ericsson Mobile Communications AB.\nLaureatosi nel 1978 in Ingegneria elettronica, nel 1980 fu Ingegnere nella Marina Svedese.\nIntegr\u00f2 la sua laurea seguendo dei corsi di Management Internazionale, Marketing e Finanza all'istituto INSEAD, in Francia.\nTra il 1985 e il 1996 lavor\u00f2 presso la Data General Corporation e la Digital Equipment Corporation.\nNel 1996 entr\u00f2 alla Ericsson, ricoprendo diversi ruoli dirigenziali fino alla nomina a Presidente della Sony Ericsson nel 2009.\nCollegamenti esterni.\n Sito della Sony Ericsson"}
{"id": "3030669", "revid": "492811", "url": "https://it.wikipedia.org/wiki?curid=3030669", "title": "Zalophus wollenbecki", "text": ""}
{"id": "3030674", "revid": "1876278", "url": "https://it.wikipedia.org/wiki?curid=3030674", "title": "Storia di Massa", "text": "Le origini.\nLa storia di Massa, capoluogo di provincia della Toscana settentrionale a breve distanza dai confini con la Liguria, risale al paleolitico e al neolitico, come attestato dai ritrovamenti archeologici, comprendenti i resti di alcune tombe con armi e arredi, che testimoniano con certezza la presenza umana in quel territorio appartenente all'antica Lunigiana. Un primo insediamento abitativo sorse per\u00f2 solo in et\u00e0 romana (le \"tabernas Frigidas\" della Tavola Peutingeriana, probabilmente una \"statio\" per i viaggiatori) finch\u00e9, nell'882, non compare l'attestazione scritta di un borgo chiamato \"Massa prope Frigidum\". Feudo degli Obertenghi in et\u00e0 medievale, pass\u00f2 quindi nelle mani del vescovo di Luni (Massa Lunense), per poi sottostare alternativamente al predominio di Pisa (Uguccione della Faggiola), Firenze e Lucca (Castruccio Castracani). Nel 1441 Massa si sottomise al marchese di Fosdinovo Antonio Alberico Malaspina per poi passare in mano ad uno dei figli di questi, Giacomo (Jacopo) Malaspina. Fu dunque appannaggio dei Malaspina (Massa del Marchese) e, per via matrimoniale, prima dei Cybo (Massa Cybea), poi degli Este e infine degli Asburgo-Este. Spazzati via gli antichi signori con l'avvento di Napoleone, Massa fece parte della Repubblica Cisalpina, del Regno Italico e poi del Principato di Lucca e Piombino, creato per la sorella di Napoleone Elisa Bonaparte Baciocchi. Dopo il Congresso di Vienna (1815) ritorn\u00f2 alla legittima sovrana Maria Beatrice d'Este, ultima esponente della casata, ed alla sua morte nel 1829 sotto gli Asburgo-Este entrando a far parte del Ducato di Modena (Massa Ducale). Il 1859 vide il plebiscito di adesione al Regno di Sardegna e quindi al nascente Regno d'Italia, di cui poi la citt\u00e0 segu\u00ec le successive vicende storiche.\nI Liguri Apuani.\nLa nascita e lo sviluppo della citt\u00e0 di Massa sono fortemente legati alla sua collocazione geografica e alla morfologia del territorio. Il territorio \u00e8 distinto in tre parti: una fascia montuosa, una zona intermedia pedemontana bagnata dal fiume Frigido e una fascia litoranea acquitrinosa. I primi insediamenti sorsero sulla fascia montuosa per opera di gruppi semiselvaggi di Liguri Apuani, ribelli ad ogni dominazione. Fondarono i paesi di Pariana, Altagnana, Bergiola, Mirteto, Forno, Resceto, Casette, Caglieglia e Casania, paesi in cui sono stati ritrovati loro utensili e oggetti di uso quotidiano. Nel II secolo a.C. furono combattuti, vinti e deportati nel Sannio dai Romani.\nLa presenza romana.\nCon la presenza dei Romani per il territorio di Massa inizia la vera e propria fase storica. La costruzione nel 109 a.C. della via Emilia Scauri (dal nome del censore Marco Emilio Scauro) diede una spinta decisiva allo sviluppo commerciale del territorio, a tal punto che la cittadina di Luni alla fine del I secolo a.C. era divenuta uno dei centri commerciali pi\u00f9 fiorenti e popolati del giovane Impero Romano. Dal suo porto veniva infatti spedito il pregiato e richiestissimo marmo delle Alpi Apuane; inoltre, sul golfo di Bocca di Magra i ricchi patrizi romani iniziarono a costruire le loro ville estive e le terre un tempo occupate dai Liguri Apuani furono riassegnate ai soldati veterani di Roma che ne iniziarono la coltivazione e costruirono i primi villaggi, piccoli centri di case private e servizi che prendevano la consistenza di una massa. Sull'Emilia Scauri, nell'attuale villaggio San Leonardo, nacque la mansio romana di \"Taberna Frigida\", in seguito diventata l'ospedale gerosolimitano di San Leonardo al Frigido.\nTutto decadde con la fine dell'Impero Romano. La pianura apuana fu oggetto di razzie e scorribande da parte dei barbari che fecero cessare i commerci e la popolazione terrorizzata abbandon\u00f2 gli insediamenti litoranei per rifugiarsi sulle colline. I campi non pi\u00f9 curati tornarono ad assumere l'aspetto di acquitrini e Luni fu lasciata all'incuria del tempo, sepolta da metri di fango.\nLe fornaci romane di Piazza Mercurio.\nA sostenimento dell'ipotesi di un \"castrum\" precedente alla Rocca Malaspina, e quindi un insediamento romano in citt\u00e0, abbiamo la scoperta di alcuni ritrovamenti in Piazza Mercurio: sono state dissotterrate, durante gli scavi del 2012 dovuti alla ripavimentazione di Piazza Mercurio e alcune zone circostanti, due fornaci romane, i resti di un muro, un contrafforte e strumenti vari. Le prime, sono di diversa grandezza e fattura, quindi probabilmente servivano a scopi diversi. I muri sono probabilmente i resti di un capannone o fattoria adibita alla preparazione delle merci, mentre il contrafforte serviva sicuramente da contenimento della collina sovrastante. Sono state trovate anche due vasche, per la depurazione dell'argilla, varie anfore e monete romane. Sicuramente, attorno alla piazza si svilupp\u00f2 un qualche tipo di centro abitato, e ci\u00f2 porta alla conclusione che Massa, dopo l'arrivo dei Liguri Apuani, sia stata frequentata anche dai Romani, che secondo la versione ufficiale non toccarono mai la valle del Frigido, se non a Taberna Frigida.\nGli Obertenghi.\nIn seguito i nuovi dominatori, i Longobardi, per secoli quasi si dimenticarono di questa parte del loro regno fino a quando il territorio apuano si trov\u00f2 incluso nel beneficio concesso dall'imperatore Ottone I di Sassonia al nobile longobardo Oberto I, attorno alla met\u00e0 del X secolo. Gli Obertenghi edificarono sul colle dove in precedenza sorgeva un \"castrum\" romano il primo nucleo architettonico di quella costruzione che diverr\u00e0 poi il castello o Rocca Malaspina e il termine \"massa\", che indicava l'insieme delle abitazioni lungo il Frigido, fu assunto come nome proprio del piccolo borgo. Massa (cui si aggiunse l'appellativo \"Lunense\" per distinguerla dalle altre \"masse\") veniva usata dagli Obertenghi come base di partenza per sanguinose imprese di conquista che li spinsero fino in Corsica. Non esiste tuttavia nessuna testimonianza sul territorio della presenza obertenga, le uniche tracce di questa potente famiglia rimangono in diplomi e documenti mal leggibili.\nDalle vicar\u00ece ai Malaspina.\nDopo la fine del dominio obertengo, dovuta alla decadenza dell'impero germanico, il territorio apuano si ritrov\u00f2 al centro di una tumultuosa lotta di potere fra il comune di Lucca, quello di Pisa e il vescovo di Luni (donde il nome di Massa Lunense), riflesso locale di quell'anarchia politica e religiosa che funest\u00f2 l'Italia a causa della feroce rivalit\u00e0 che si stava consumando fra impero e papato. Risulta dunque difficile stabilire quale fosse l'ordinamento politico del territorio durante questa fase che ebbe termine dopo il Mille, quando il pieno controllo della zona fu preso dal comune di Lucca fondando una vicar\u00eca imperiale. Sotto la dominazione lucchese, Massa, per oltre un secolo (fra il Tre e il Quattrocento), visse un periodo di tranquillit\u00e0 e prosperit\u00e0. Nacque infatti un'attiva borghesia di proprietari e mercanti che assunse il controllo della vita economica locale e che avrebbe potuto assumere il controllo politico di Massa e includerla in quello sciame di piccoli comuni che poi la famiglia Medici avrebbe trasformato in potenza europea.\nLe cose in realt\u00e0 andarono diversamente, le vicin\u00ece pi\u00f9 importanti che costituivano Massa (Antona, Mirteto e Bagnara) scelsero di organizzarsi insieme per amministrare il territorio, spinte dal senso di \"vita comunitaria\" e dalla solidariet\u00e0 tra vicini. Il tentativo di rendersi indipendenti e di costituire un nuovo comune toscano fall\u00ec completamente. Mentre altri comuni come Firenze, Lucca e Pisa stavano vivendo il loro periodo di massimo splendore, Massa non poteva essere ancora considerata un comune ma rimaneva semplicemente un'espressione topografica sulla mappa. In seguito, vista l'impossibilit\u00e0 di diventare un centro politico-economico indipendente, i \"boni homines\" delle tre vicin\u00ece principali di Massa si riunirono per scegliere il signore al quale affidarsi e nel 1441 si dettero ai Malaspina di Fosdinovo, mentre era marchese Antonio Alberico I Malaspina.\nIn realt\u00e0, i Marchesi Malaspina di Fosdinovo avevano gi\u00e0 un potere, almeno formale, sull'area del massese. Infatti, Massa era entrata, fin dalla nascita avvenuta nel 1355, nell'orbita del Marchesato di Fosdinovo, che nel 1359, alla morte di Gabriele Malaspina, venne spartito tra i fratelli di questi, Guglielmo e Galeotto Malaspina. In particolare, Massa spett\u00f2 a Guglielmo, la cui discendenza si estinse ben presto, nel 1374. Cos\u00ec, i suoi possedimenti, tra cui Massa, tornarono nelle mani dei discendenti di Galeotto, Spinetta e Leonardo Malaspina. In particolare spett\u00f2 a Leonardo, che, col nome di Leonardo I Malaspina, divent\u00f2 nel 1393 Marchese di Castel dell'Aquila.\nLa Massa dei Marchesi Malaspina di Fosdinovo.\nIl Marchese di Fosdinovo Antonio Alberico I Malaspina, alleato della Repubblica Fiorentina, aveva occupato i territori di Carrara, Avenza, Moneta e Massa, fino ad allora dipendenti da Lucca gi\u00e0 una prima volta negli anni in cui questa fu in guerra con Firenze (e cio\u00e8, dal 1430 al 1442), ma gi\u00e0 nel 1432 aveva perso le citt\u00e0 e le terre appena conquistate in favore di Niccol\u00f2 Piccinino, capitano di ventura al soldo di Filippo Maria Visconti, duca di Milano, ma, solo un anno dopo, a seguito del Trattato di Ferrara, stipulato il 26 aprile 1433, il duca di Milano riconobbe Antonio Alberico quale vassallo imperiale e gli restitu\u00ec le terre occupate da Piccinino. Successivamente, a seguito del tentativo di impadronirsi della rocca di Massa compiuto da una fazione di cittadini, il popolo del borgo e della vicaria di Massa offr\u00ec allora la signoria ad Antonio Alberico; l'atto di sottomissione, con un accordo favorevole ai cittadini di Massa e con i relativi capitoli, fu redatto dal notaio Antonio da Moncigoli in data 8 dicembre 1441. Pertanto, con questa nuova annessione, Antonio Alberico I Malaspina si pot\u00e9 fregiare, per primo, del titolo di Signore di Massa, che aggiunse a quello di Marchese di Fosdinovo.\nAntonio Alberico I Malaspina, marchese di Fosdinovo, fu colui che diede inizio alla signoria familiare che resse il governo della citt\u00e0 per oltre un secolo rinnovandone radicalmente la fisionomia e riformandone le rigide strutture feudali di potere altrove ancora imperanti. L'impronta innovatrice cos\u00ec impressa e il titolo marchionale portato ininterrottamente da una generazione all'altra valsero alla citt\u00e0 il mutamento del nome in quello di Massa del Marchese. A suo figlio Giacomo I si deve l'erezione della chiesa conventuale di San Francesco (che nell'Ottocento diverr\u00e0 la cattedrale della diocesi di Massa Carrara) e l'estensione, nel 1473, della propria signoria anche su Carrara (che da allora fu unita in modo pressoch\u00e9 inscindibile alle sorti di Massa). Suo figlio Antonio Alberico II divenne marchese di Massa e signore di Carrara nel 1481 ma, essendo privo di eredi maschi e avendo diseredato i nipoti in seguito alla ribellione del fratello Francesco, design\u00f2 a succedergli la figlia primogenita Eleonora bench\u00e9 la legge di successione dei Malaspina escludesse le donne. Deceduta per\u00f2 Eleonora nel 1515, alla morte di Alberico nel 1519 fu quindi la secondogenita Ricciarda I a prenderne il posto sul trono apuano.\nGiovane, orfana, gi\u00e0 vedova e con diritti incerti sul proprio titolo, la marchesa si rivel\u00f2 donna di forte temperamento, colta e intelligente. Per prima cosa cerc\u00f2 nelle nozze (14 maggio 1520) con Lorenzo Cybo (cugino di papa Leone X e nipote sia di papa Innocenzo VIII che di Lorenzo il Magnifico) la protezione di quell'illustre casato influente tanto a Genova come nella Curia romana. Quindi si schier\u00f2 apertamente con l'imperatore Carlo V che, bisognoso di appoggi per la sua politica italiana, vedeva nel piccolo stato di confine tra Lucca e Genova, dotato di porto e a guardia del Passo della Cisa, un alleato minore ma non trascurabile. In concreto ci\u00f2 le valse nel settembre 1529 l'investitura imperiale (che sanava cos\u00ec il \"vulnus\" della sua salita al trono) e il permesso imperiale (21 marzo 1530) di associare il marito al governo e la facolt\u00e0 di scegliersi l'erede.\nMassa cybea.\nIl matrimonio di Ricciarda I diede avvio alla discendenza dei Cybo-Malaspina, di cui fu capostipite Alberico I. Ereditata la signoria alla morte della madre (1553), il giovane marchese non ancora ventenne riprese la politica progressista dei Malaspina rivelandosi un profondo innovatore della corte massese, cui diede lustro e fama grazie ai legami di parentela e alle notevoli capacit\u00e0 politiche. Seppe infatti muoversi con abilit\u00e0 e diplomazia tanto da ricevere dall'imperatore Massimiliano II i titoli di principe di Massa e marchese di Carrara (23 agosto 1568), dal 1590 pot\u00e9 fregiare il suo stemma con l'aquila nera imperiale e, prima di morire a 94 anni, ebbe la soddisfazione di veder innalzata la \"sua\" Massa al rango di citt\u00e0 dall'imperatore Ferdinando II (1605). Massa fu la seconda citt\u00e0 a ottenere tale riconoscimento nel territorio oggi compreso nella Provincia di Massa Carrara, dopo la sola Fosdinovo (che l'ottenne sotto Carlo V d'Asburgo, nella prima met\u00e0 del '500). Oltre all'aspetto amministrativo ed economico, Alberico I cur\u00f2 anche l'esecuzione di sostanziali opere di rinnovamento urbano a Carrara ma soprattutto a Massa, dove \"fond\u00f2\" la cosiddetta \"Massa Nova\" o \"Massa Cybea\" trasformando il vecchio borgo di Bagnara in quello che \u00e8 tuttora il centro storico cittadino, la cinse di un'ampia cerchia di mura fortificate (1557-1617), vi eresse Palazzo Ducale come nuova sede della corte, trasferendola dall'antica Rocca Malaspina, e intervenne sull'arredo urbano (fontane e portali) utilizzando il pregiato marmo delle vicine cave che, grazie alle sue attenzioni, divenne una delle principali fonti di ricchezza del piccolo stato.\nIl lungo e buon governo di Alberico si concluse nel 1623. Il principato pass\u00f2 quindi nelle mani del nipote Carlo I, appassionato di scienza e letteratura, cui nel 1662 succedette il figlio Alberico II che ottenne il titolo di duca di Massa e principe di Carrara (1664). \nNel 1690 lo scettro ducale pass\u00f2 a suo figlio Carlo II; il suo governo fu intaccato spesso dalle accuse di imparzialit\u00e0 verso i Borbone, impedendogli di apportare miglioramenti significativi alla citt\u00e0. Sua moglie, Teresa Pamphili, orn\u00f3 Massa con elementi caratteristici della sua citt\u00e0 di origine, Roma. Dal loro matrimonio, nacquero cinque femmine, delle quali una mor\u00ec bambina mentre le altre quattro diventarono suore, e quattro maschi: Alberico III, Cammillo, e i restanti due entrambi chiamati Alderano, ma di essi uno mor\u00ec in giovane et\u00e0. \nAl trono pass\u00f2 il primogenito Alberico III, una persona molto riservata e mal vista dalla corte a causa dei problemi creati dal padre Carlo II, ma di estrema dolcezza. Mor\u00ec molto presto, e il successore non fu il secondogenito, Cammillo, ma bens\u00ec Alderano; il primo era cardinale a Roma, perci\u00f2 decise tenere la propria posizione e passare quella di duca di Massa al fratello terzogenito. \nAlderano era una persona vivace e dinamica, che amava la bellezza e le arti. Massa, nel suo periodo di governo, ebbe un grande splendore, che poi per\u00f2 fu soffocato dai bassi renditi, causati anche dal patto col fratello Cammillo. Durante il suo regno, ci furono anche liti con la Repubblica di Lucca, la quale tent\u00f2 di attaccare Massa, il 24 aprile 1716. Stanco, il duca massese chiese aiuto all'Imperatore Carlo VI, chiedendo un risarcimento dalla Repubblica di Lucca per la scorrettezza dei gesti. Il denaro ricevuto dal ducato di Massa era molto, denaro con cui il duca risolse la maggior parte dei debiti. Ebbe, dal matrimonio con Ricciarda Gonzaga, tre figlie, Maria Teresa, Marianna e Maria, delle quali la primogenita divenne successore del padre. Cos\u00ec, termin\u00f2 definitivamente la casata dei Cybo, insieme alla morte di Cammillo.\nMaria Teresa, vide morire suo padre, e fu cos\u00ec educata dalla madre ormai vedova Ricciarda. La ragazza crebbe diventando sensibile, buona, generosa, volenterosa e misericordiosa; queste virt\u00f9 la resero una principessa amata e rispettata, sia a Massa che a Carrara; mun\u00ec la prima di un ospedale, per il bene dei sudditi, e la seconda di un'accademia delle arti, tuttora esistente. Tuttavia, non fu premiata dal marito Ercole III d'Este, che dimostrava poco interesse nei suoi confronti, e infine la abbandon\u00f2. Mor\u00ec, triste di questo fatto e di chi, come il marito, approfittava della sua bont\u00e0, a Reggio, e in suo onore i cittadini di Massa e Carrara organizzarono grandiosi e solenni funerali.\nLe successe la sua unica figlia, Maria Beatrice d'Este, che visse i suoi primi anni a Milano. Ma una volta consapevole del possesso del Ducato di Massa, si impegn\u00f2 al massimo per la citt\u00e0, abbassandosi al livello dei sudditi, ascoltandoli, capendoli e confortandoli. Divenne una vera \"amica\" per Massa, riportando in citt\u00e0 pace e allegria. Ma tutti i suoi progetti caddero in rovina, con le guerre che iniziarono a colpire l'Italia, che la tolsero dal comando della citt\u00e0. Depressa, torn\u00f2 a Milano, col cuore che per\u00f2 le rimarr\u00e0 impresso nella citt\u00e0 degli agrumi.\nMassa ducale.\nMassa venne nominata \"Massa ducale\" dopo l'annessione al regno di Modena e Reggio. Ma la citt\u00e0 non rimase per molto in mano a questo regno, passando poco dopo al Principato di Lucca e Piombino, per mano di Napoleone.\nLa nuova principessa era la sorella dello stesso condottiero, Elisa Bonaparte Baciocchi, da molti considerata una psicopatica['], piuttosto egoista e vanitosa. Massa era la sua residenza estiva: alloggiava a Palazzo Ducale, in Piazza Grande (attuale Piazza Aranci). Qui, esisteva l'antica cattedrale di Massa, la chiesa di San Pietro in Bagnara, un imponente edificio annesso all'oratorio di San Sebastiano, quest'ultimo distrutto dalla Seconda Guerra mondiale. Alla principessa infastidiva l'odore proveniente dalla chiesa e il chiasso dei fedeli, e la considerava un intralcio alla visuale della piazza, cos\u00ec nel 1818['], nonostante il dissenso dei cittadini, la abbatt\u00e9, senza minimamente curarsi del suo valore artistico. La principessa, fece demolire pure parte delle mura, senza un apparente motivo. Non fu per questo molto apprezzata dai cittadini, ma per fortuna col Congresso di Vienna Massa torn\u00f2 nelle mani dell'amatissima[\"\"], Maria Beatrice d'Este, entusiasta di essere nuovamente al potere.\nL'11 aprile 1815 nei pressi di Massa si combatt\u00e9 l'omonima battaglia, parte della guerra austro-napoletana, tra la 3\u00aa Divisione dell'esercito napoletano del generale Giuseppe Lechi e le forze austro-toscane del generale Laval Nugent von Westmeath. La battaglia si risolse con la vittoria difensiva austriaca e l'inizio della ritirata napoletana dalla Toscana.\nMaria Beatrice d'Este mun\u00ec la citt\u00e0 di un ulteriore ospedale, un acquedotto, una diocesi, di un ponte sul fiume Frigido e dell'attuale strada della Foce, che collega Massa a Carrara. Trasform\u00f2 poi la chiesa di San Francesco in cattedrale, sostituendo la ormai demolita San Pietro in Bagnara. Mor\u00ec nel 1829, lasciando un marchio indelebile nella sua citt\u00e0 e nei suoi abitanti, lasciandoli al figlio Francesco IV, e al dominio perci\u00f2 estense. Massa in seguito fu teatro di scontri tra partiti per l'unione dei territori e gli estensi, i quali ovviamente ebbero il sopravvento. \nNegli ultimi periodi della citt\u00e0 di Massa prima dell'unit\u00e0 d'Italia, la vediamo annessa al Regno di Sardegna, con la cacciata degli Este.\nMassa italiana.\nDurante l'unit\u00e0 d'Italia, Massa ebbe una grande espansione economica, demografica e territoriale, uscendo dalla cinta muraria rinascimentale. Ci\u00f2 accadde grazie al ruolo di capoluogo di provincia, e alle vie di comunicazione in seguito create. Sub\u00ec ingenti danni nella prima guerra mondiale, ma la vera strage la vediamo nella seconda guerra mondiale: la citt\u00e0 era a ridosso della linea gotica, confine tedesco che tratteneva gli americani a sud di Montignoso. Sulle Alpi Apuane sopra Massa risiedevano i partigiani, che con temerariet\u00e0 e coraggio cacciarono i tedeschi dalla citt\u00e0, assieme agli americani. Molte persone morirono, la citt\u00e0 era stata gravemente bombardata. \nNel 1938 il comune di Massa venne fuso con i comuni di Carrara e Montignoso, formando il nuovo comune di Apuania. Esso venne disciolto nel 1946, dopo la fine della guerra."}
{"id": "3030677", "revid": "729019", "url": "https://it.wikipedia.org/wiki?curid=3030677", "title": "Stazione di Andora (1872)", "text": "La stazione di Andora era una stazione ferroviaria a servizio del comune di Andora sulla linea ferroviaria Genova-Ventimiglia.\nLa gestione degli impianti era affidata a Rete Ferroviaria Italiana societ\u00e0 del gruppo Ferrovie dello Stato.\nStoria.\nLa stazione fu inaugurata nel 1872 e fu chiusa alle ore 2:00 del 2 novembre 2016. \u00c8 stata sostituita dalla nuova stazione di Andora a partire dall'11 dicembre 2016 in vista del cambio di orario ferroviario. La nuova stazione \u00e8 situata a monte per il raddoppio delle tratta San Lorenzo-Andora.\nStrutture e impianti.\nIl fabbricato viaggiatori si sviluppava su tre livelli: il secondo ed il primo sono una abitazione privata mentre il piano terra offriva i vari servizi per i viaggiatori e l'ufficio del capostazione.\nAi lati del fabbricato viaggiatori ci sono due piccoli fabbricati ad un solo piano molto simili tra loro: uno ospita i servizi igienici l'altro la cabina elettrica.\nIl piazzale si componeva di tre binari serviti da banchine collegate fra loro da attraversamenti asfaltati dei binari. Sono presenti numerose panchine e una pensilina per il binario 1.\nMovimento.\nIl servizio viaggiatori era esclusivamente di tipo regionale. Il servizio era espletato per conto della Regione Liguria da Trenitalia controllata del gruppo Ferrovie dello Stato.\nI treni che effettuavano servizio presso questa stazione erano circa sessantacinque. Le loro principali destinazioni sono: Ventimiglia, Santo Stefano di Magra, Genova Brignole.\nServizi.\nLa stazione, che RFI classificava nella categoria \"silver\", disponeva di:"}
{"id": "3030681", "revid": "252548", "url": "https://it.wikipedia.org/wiki?curid=3030681", "title": "Trisol", "text": ""}
{"id": "3030682", "revid": "67678845", "url": "https://it.wikipedia.org/wiki?curid=3030682", "title": "Faglia di Argentat", "text": "La faglia di Argentat \u00e8 un importante struttura tettonica presente nel Massiccio Centrale. \nLa si pu\u00f2 individuare seguendo un pendio con orientazione NNW da Argentat fino all'altopiano di Millevaches; nel suo solco scorre per 18 km la Souvigne, affluente della Dordogna, ed \u00e8 situata la strada che va da Tulle ad Aurillac.\nLa faglia \u00e8 una zona di taglio complessa che associa diverse famiglie di dislocazioni, solo uno studio strutturale approfondito permette di rilevare due faglie principali diverse.\nLa prima corrisponde ad una struttura di et\u00e0 Vis\u00e9ana superiore (335-337 Ma), contemporanea alla messa in posto di istituzione dei graniti dell'altopiano di Millevaches. La seconda faglia corrisponde ad una zona di deformazione fragile associata ai bacini carboniferi di H\u00f4pital e di Argentat."}
{"id": "3030685", "revid": "767487", "url": "https://it.wikipedia.org/wiki?curid=3030685", "title": "Settimo potere", "text": "Settimo potere (\"The Resurrection of Zachary Wheeler\") \u00e8 un film del 1971, diretto da Bob Wynn."}
{"id": "3030686", "revid": "84184", "url": "https://it.wikipedia.org/wiki?curid=3030686", "title": "Teresa di Sassonia-Altenburg (1823-1915)", "text": "Biografia.\nTeresa era la seconda delle quattro figlie sopravvissute del duca Giuseppe di Sassonia-Altenburg (1789\u20131868), e di sua moglie Amalia (1799\u20131848), figlia del duca Ludovico Federico Alessandro di W\u00fcrttemberg. Suoi padrini furono, oltre suo nonno Ludovico, il principe Alessandro di W\u00fcrttemberg e la principessa Elisabetta Alessandrina di W\u00fcrttemberg, suoi zii materni. Venne istruita, insieme alle sue sorelle Maria, Elisabetta ed Alessandra, da Carl Ludwig Nietzsche, padre del famoso filosofo. In seguito Teresa avrebbe aiutato finanziariamente Friedrich Nietzsche e la sua famiglia.\nTeresa, anche se descritta come la pi\u00f9 attraente delle sorelle, non si spos\u00f2 mai. Tra coloro che la chiesero in sposa vi fu, tra gli altri, l'imperatore dei francesi Napoleone III. Ella fu inizialmente addolorata per la madre gravemente ammalata, ed in seguito cur\u00f2 il padre sino alla morte di questi.\nTeresa visse sino alla sua morte nel castello estivo detto del Gioioso Ritorno, che mantenne in buone condizioni, nonostante vi soggiornasse sempre, tanto che in seguito il castello acquis\u00ec nuova importanza per il tribunale di Altenburg. Nel 1894 l'Imperatore Guglielmo II fu ospite nel castello, nel corso di una battuta di caccia. Teresa fu una dama dell'ordine bavarese di Teresa, fondato in onore di sua zia."}
{"id": "3030687", "revid": "1573940", "url": "https://it.wikipedia.org/wiki?curid=3030687", "title": "William Dennison (politico)", "text": "Biografia.\nFu il ventunesimo direttore generale delle poste degli Stati Uniti durante la presidenza di Abraham Lincoln (sedicesimo presidente) e la presidenza di Andrew Johnson (diciassettesimo presidente)\nNato nello stato dello stato dell'Ohio, dopo aver studiato all'universit\u00e0 di Miami, con altri organizz\u00f2 la costruzione della ferrovia della Val Hocking. Nel 1840 spos\u00f2 Anne Eliza Neil, figlia dell'uomo d'affari William Neil. I due ebbero sette figli, fra cui William Dennison Neil, militare pluridecorato.\nFra le altre cariche importanti che ha ricoperto quella di 24\u00ba governatore dell'Ohio"}
{"id": "3030689", "revid": "290948", "url": "https://it.wikipedia.org/wiki?curid=3030689", "title": "Polimero termoplastico", "text": ""}
{"id": "3030693", "revid": "131358", "url": "https://it.wikipedia.org/wiki?curid=3030693", "title": "Jeju United FC", "text": ""}
{"id": "3030694", "revid": "131358", "url": "https://it.wikipedia.org/wiki?curid=3030694", "title": "Jeju United", "text": ""}
{"id": "3030696", "revid": "1543377", "url": "https://it.wikipedia.org/wiki?curid=3030696", "title": "Pigmeo (romanzo)", "text": "Pigmeo \u00e8 un romanzo di Chuck Palahniuk del 2009. La traduzione dell'edizione italiana \u00e8 a cura di Matteo Colombo.\nTrama.\nLa trama si svolge attorno a un tredicenne chiamato Agente numero 67, proveniente da uno stato totalitario descritto come \"un misto tra Corea del Nord, Cuba, la Cina comunista e la Germania nazista\", approdato come studente di scambio in una famiglia americana di una oscura localit\u00e0 del midwestern come agente dormiente per portare a termine un attacco terroristico negli Stati Uniti, col nome in codice di \"Operazione Caos\". Soprannominato \"Pigmeo\" dalla sua famiglia americana per la sua statura minuta, questi viene introdotto in tutti i rituali della moderna societ\u00e0 americana, come iscriversi alla sua scuola pubblica. Durante un giro al Wal-Mart col fratello ospite, nel bagno Pigmeo sodomizza un bullo che se l'era presa col fratello. Questo \u00e8 solo il primo atto dell'operatore per conformarsi alla vita americana, mentre in segreto prepara, insieme ai compagni operativi, anch'essi occultati come studenti di scambio, l'esecuzione dell'\"Operazione Caos\".\nStile.\nPigmeo \u00e8 scritto in forma di romanzo epistolare. Ogni capitolo \u00e8 un dispaccio del personaggio principale, Pigmeo, scrivendo come Agente 67, presumibilmente al governo della sua nazione d'origine. Il libro usa una grammatica scorretta, un \"Engrish\" fondamentalmente comico, scritto in un tono distaccato e scientifico. Pigmeo fustiga la cultura e la societ\u00e0 americana attraverso il suo comico biasimo in prima persona, spesso con effetti umoristici. Come in molti altri romanzi di Palahniuk, ci sono numerosi piccoli temi all'interno dell'opera. Palahniuk ha chiamato questi temi ricorrenti \"ritornelli\" in Pigmeo: tra questi i modi in cui l'agente 67 pu\u00f2 uccidere un uomo con un solo calcio o pugno, la frequente recitazione degli elementi della tavola periodica e numerose citazioni storiche di dittatori, politici, generali e filosofi."}
{"id": "3030699", "revid": "775504", "url": "https://it.wikipedia.org/wiki?curid=3030699", "title": "Culpables", "text": "Culpables \u00e8 una serie televisiva argentina prodotta nel 2001 da Pol-ka Producciones e trasmessa da Canal 13 dal 3 aprile 2001 al 25 dicembre dello stesso anno. La sigla \u00e8 cantata da Andr\u00e9s Calamaro.\nRacconta la storia di tre coppie di amici, tutti sposati tranne Checu. Tutte le coppie sposate sono alle prese con i problemi quotidiani della vita di coppia, tra cui crisi personali, mancanza di lavoro, divorzio e altro.\nLa serie e gli attori che la interpretano hanno ricevuto dei premi o delle nomination. La serie ha vinto il Mart\u00edn Fierro de Oro ed anche un altro premio al Mart\u00edn Fierro 2001. Anche gli attori Diego Peretti e Gabriela Toscano hanno vinto un premio. Invece Mercedes Mor\u00e1n, Soledad Villamil, Nazareno Casero e Alfredo Casero hanno ricevuto una candidatura. Gli autori della serie hanno vinto un premio e il regista una nomination, sempre al Premio Mart\u00edn Fierro 2001. La serie ha vinto anche un premio ai Premios Clar\u00edn nel 2001."}
{"id": "3030714", "revid": "1573940", "url": "https://it.wikipedia.org/wiki?curid=3030714", "title": "Zalophus wollebaeki", "text": "Il leone marino delle Galapagos (\"Zalophus wollebaeki\" ) \u00e8 un mammifero della famiglia Otariidae che vive nelle isole Gal\u00e1pagos e in Ecuador.\nDescrizione.\nAdeguata al suo stile di vita semi-acquatico, il leone marino delle Galapagos, ha un corpo idrodinamico pinne robuste. Il maschio pu\u00f2 essere lungo 200 - 250 cm e pu\u00f2 pesare tra i 200 e i 400 kg mentre la femmina \u00e8 lunga 150 - 200 cm e pu\u00f2 pesare 50 - 110 kg. I maschi adulti hanno la pelliccia marrone scuro mentre le femmine sono di un colore leggermente pi\u00f9 chiaro. Oltre che per dimensioni pi\u00f9 elevate i maschi si distinguono dalle femmine per la fronte pi\u00f9 ampia \u00e8 per il colore della pelliccia della testa che \u00e8 molto chiaro. I giovani sono di color marrone castagna e alla nascita pesano, circa, 75 kg.\nBiologia.\nComportamento.\nI leoni marini delle Galapagos sono animali molto socievoli che formano colonie che possono arrivare a contare fino a 30 individui. Ogni colonia \u00e8 dominata da un maschio dominante che difende con molta aggressivit\u00e0 il suo territorio in modo da scacciare gli eventuali intrusi. All'interno del suo harem il maschio ha una posizione dominante su un gruppo compreso da 5 a 25 femmine. Le madri sono molto vigili e sorvegliano i loro piccoli in modo da tenerli lontani dai pericoli. Spesso le femmine fanno a turno per sorvegliare i cuccioli delle altre mentre queste sono a caccia. Il maschio oltre a scacciare gli intrusi ha il compito di avvertire il branco nel caso si stia avvicinando un predatore.\nAlimentazione.\nGli individui sono attivi durante il giorno e la caccia avviene in acque poco profonde (fino a circa 200 metri di profondit\u00e0) dove si nutrono di pesci, polpi, e crostacei.\nRiproduzione.\nLa stagione riproduttiva non dipende dalle migrazioni infatti questo animale rimane nell'arcipelago delle Gal\u00e1pagos tutto l'anno. L'inizio della stagione degli amori varia di anno in anno anche se, generalmente, dura 16-40 settimane tra giugno e dicembre. La femmina partorisce, sulla spiaggia, un unico cucciolo dopo una gestazione di 11 mesi.\nDistribuzione e habitat.\nQuesta specie vive sulle isole dell'arcipelago delle Gal\u00e1pagos e nelle coste dell'Ecuador dove una popolazione \u00e8 stata introdotta.\nIl leone marino delle Galapagos ama vivere sulle spiagge sabbiose o rocciose con un minimo di vegetazione, mentre gli piacciono le acque che sono fresche e ricche di cibo.\nConservazione.\nLa IUCN Red List classifica il leone marino delle Gal\u00e1pagos come specie in pericolo di estinzione.\nQuesta specie \u00e8 protetta oltre che nelle isole Galapagos anche nell'Ecuadorian National Park."}
{"id": "3030715", "revid": "492811", "url": "https://it.wikipedia.org/wiki?curid=3030715", "title": "Leone marino delle Galapagos", "text": ""}
{"id": "3030721", "revid": "278830", "url": "https://it.wikipedia.org/wiki?curid=3030721", "title": "Beethoven Big Break", "text": ""}
{"id": "3030722", "revid": "1718925", "url": "https://it.wikipedia.org/wiki?curid=3030722", "title": "Bridget Forrester", "text": ""}
{"id": "3030724", "revid": "115473341", "url": "https://it.wikipedia.org/wiki?curid=3030724", "title": "Son amores", "text": "Son amores \u00e8 una sitcom argentina prodotta dal 2002 al 2004 da Pol-ka Producciones e diretta da Rodolfo Ant\u00fanez e Daniel De Felippo. Gli ideatori sono Adri\u00e1n Suar, Jorge Maestro e Ernesto Korovsky, il primo dei tre anche produttore.\nLa serie ha raggiunto grande successo in patria con ascolti alti, diventando il programma pi\u00f9 seguito dell'anno 2002 nella televisione pubblica argentina oltre che per aver vinto alcuni premi al Mart\u00edn Fierro e al Clar\u00edn.\nProduzione.\nLe prime indiscrezioni sulla sitcom appaiono a met\u00e0 dell'anno 2001. Nel settembre vengono firmati i primi contratti e nel novembre vengono annunciati gli attori partecipanti. Il telefilm viene annunciato ufficialmente alla presentazione della programmazione dei canali televisivi argentini per la stagione 2002. Nella stessa occasione, viene confermato il cast principale, composto da Miguel \u00c1ngel Rodr\u00edguez, Mariano Mart\u00ednez, Nicol\u00e1s Cabr\u00e9, Florencia Bertotti, Millie Stegmann e Mario Pasik e la trama. Le registrazioni iniziano a met\u00e0 dicembre 2001.\nTra i luoghi utilizzati per le riprese c'\u00e8 lo Stadio Islas Malvinas e alcuni quartieri di Buenos Aires per le scene esterne, gli studi di Pol-ka Producciones per le interne.\nIl telefilm viene presentata al pubblico all'Hotel Alvear alla presenza del produttore della serie Adri\u00e1n Suar nel gennaio e debutta il 28 dello stesso mese su Canal 13 per concludersi il 3 gennaio 2003.\nViene confermata una seconda stagione, gi\u00e0 dall'ottobre del 2002 che inizia le registrazioni nel gennaio del 2003 e finiscono il 15 dicembre dello stesso anno. Lasciano la loro parte Millie Stegman, Marcela Kloosterboer e Reina Reech ed entrano Gabriela Toscano, Norberto D\u00edaz, Jazm\u00edn Stuart, Agustina Cherri e Milton Delacanal. Inizialmente, si era pensato anche a Nancy Dupl\u00e1a per la sostituzione del ruolo di Lola, ma alla fine \u00e8 stata scelta la Toscano. A met\u00e0 delle registrazioni alcuni attori ritornano, cio\u00e8 la Stegman e Kloosterboer. La trasmissione inizia 3 marzo 2003 e termina il 2 gennaio 2004.\nLa serie non fu rinnovata per una terza stagione, vista la nuova produzione di Suar \"Los pensionados\".\nAscolti.\nI primi episodi ottengono un buon risultato di ascolti. Nel marzo supera giornalmente i 20 punti, battendo la concorrenza di \"Franco Buenaventura, el profe\".\nIl 9 maggio ottiene 17.7 punti, uno dei peggiori risultati per la serie, visto il debutto del programma \"El show de Videomatch\" di Marcelo Tinelli che ottiene da oltre dieci anni ascolti record. Son Amores supera lo show di Tinelli nel giugno, arrivando a 27.6 punti contro i 26.6 di Videomatch. Il rating medio di Son Amores \u00e8 comunque di 30 punti, salvo il gioved\u00ec e il luned\u00ec in quanto c'\u00e8 il programma rivale. Il capitolo finale della prima stagione raggiunge 30.9 punti diventando il programma pi\u00f9 visto del 2002, leader della sua fascia oraria e in varie occasioni anche il pi\u00f9 guardato giornalmente del canale.\nIl ritorno con la seconda parte segna 30.4 battendo con il doppio dei punti \"Costumbres Argentinas\". Con il passare dei mesi, perde tra i 4 e i 5 punti di rating, arrivando nel maggio a 20.6. Il rating migliora, arrivando alle ultime settimane con una media di 23 punti. Per l'anno 2003 Son amores \u00e8 la seconda fiction pi\u00f9 vista con 21 punti di media, preceduta da \"Soy gitano\" e seguita da \"Costumbres Argentinas\" e \"Resistir\u00e9\" che raggiungono rispettivamente 20.1 e 19.8.\nTrama.\nPrima stagione.\nRoberto S\u00e1nchez, un uomo solitario ed arbitro di calcio, \u00e8 ossessionato dalle regole. Ad un certo punto della sua vita, sua moglie lo abbandona e inaspettatamente arrivano i suoi due nipoti Martin e Pablo Marquesi, figli della sorella di Roberto. Si trasferiscono per cercare la fortuna e il successo con lo sport, infatti giocheranno nella prima squadra degli \"All Boys\". Poco tempo dopo, ai due si aggiunge anche la sorella minore, Valeria che non sopporta pi\u00f9 la vita nei villaggi. Lo zio dovr\u00e0 abituarsi ad una nuova vita frenetica e non sar\u00e0 semplice per uno rigido come lui.\nDall'altra parte, c'\u00e8 Lola che ha una doppia personalit\u00e0: la prima \u00e8 un'efficiente ostetrica e la seconda \u00e8 la donna preziosa di suo marito Guillermo, un uomo che pur amandola, mantiene un certo egoismo nei suoi confronti.\nSeconda stagione.\nMart\u00edn Marquesi, durante la permanenza in Italia per giocare a calcio, si infortuna gravemente ed \u00e8 costretto ad appendere gli scarpini al chiodo. Suo fratello, Pablo \u00e8 appena tornato da un viaggio nel sud dell'Argentina. Valeria ha invece scoperto il proprio ragazzo con il suo amante.\nLola viaggia per l'Europa e Roberto si innamora di Chela.\nEpisodi.\nLa serie \u00e8 composta da due stagioni per un totale di 463 puntate.\nMedia.\nMusica.\nLa sigla iniziale \u00e8 cantata da Los Aut\u00e9nticos Decadentes e porta il titolo omonimo alla fiction.\n\u00c8 uscito un album, contenente canzoni cantate da Mariano Mart\u00ednez e Facundo Espinosa. Il disco \u00e8 stato certificato disco d'oro in Argentina.\nAltri prodotti.\nNel giugno del 2003 viene pubblicato per la prima volta il mensile \"El Libro de Son Amores\" contenente una sezione dedicata all'oroscopo, interviste e temi legati allo sceneggiato. Dalla serie \u00e8 uscito anche, nel paese natale, album di figurine, un disco e cappellini.\nSon amores in teatro.\n\"Son amores\" \u00e8 l'adattamento teatrale della serie, diretto da Santiago Doria per conto di Pol-ka Producciones. Le prove sono iniziate tra l'aprile e il maggio del 2002, quando il libro doveva essere ancora concluso. La storia \u00e8 stata scritta dagli stessi autori televisivi, ovvero Jorge Maestro e Ernesto Korovsky. Il cast era composta dagli attori principali della serie, cio\u00e8 Miguel Angel Rodr\u00edguez, Millie Stegmann, Nicol\u00e1s Cabr\u00e9, Mariano Mart\u00ednez, Florencia Bertotti, Marcela Kloosterboer, Claudia Font\u00e1n e Berugo Car\u00e1mbula. Invece, Laura Azcurra, Mario Pasik e Reina Reech non prendono parte alle rappresentazioni. Lo spettacolo viene presentato ufficialmente al pubblico il 27 giugno, solamente per i giornalisti, compagni e amici del cast ed \u00e8 composto da tre scene per la durata di circa un'ora. La storia inizia al momento di una cena tra i due innamorati Roberto e Lola e i tre nipoti di lui Martin, Pablo e Valeria e narra dei tre fratelli Marquesi che vogliono lasciare Capit\u00e1n G\u00f3mez per andare a trovare la madre.\nA met\u00e0 luglio dello stesso anno l'attrice Millie Stegman che impersona Lola lascia il ruolo per affaticamento da stress che le ha provocato una trombosi. Sul punto di cancellare lo show, gli autori decidono di cambiare, in parte, la storia e cos\u00ec la Stegman viene rimpiazzata dalla collega Reina Reech, la quale aveva gi\u00e0 sostituito l'altra attrice che si era assentata per gli stessi motivi. La Reech interpreta lo stesso suo personaggio della serie, ovvero Michi. Nell'agosto vengono sospese le tappe a causa di alcune lesioni ai danni di Mariano Mart\u00ednez.\nAnche questa versione fu apprezzata dalla critica e dal pubblico.\nAdattamenti.\nDalla sitcom sono state create due versioni locali in:\nAccoglienza.\nLa serie \u00e8 stata accolta positivamente sia dal pubblico che dalla critica come confermano anche i numerosi premi ricevuti anche al di fuori del paese natale, ovvero a Miami. Inoltre, il debutto della seconda stagione arriva a 30 punti di rating, superando la concorrenza e vincendo la fascia oraria varie volte.\nIl giornale \"La Capital\" commenta sulla serie: \"[piace perch\u00e9] corrisponde agli standard di qualit\u00e0 a cui gli argentini sono abituati dalle produzioni di Adri\u00e1n Suar e \"conquista le persone con una semplice ed efficace ricetta: racconta la storia che gli abitanti hanno bisogno di vedere. Per farmi capire: in un momento di crisi una commedia romantica in cui l'unica preoccupazione dei suoi protagonisti sono i problemi di cuore \u00e8 un balsamo che aiuta a dimenticare tutti i problemi\". Il quotidiano \"La Naci\u00f3n disse: \"una forza di un casting impeccabile, buon soggetto e una delle migliori recitazioni la serie di Pol-ka \u00e8 un fenomeno\".\nNonostante i 25 punti che raggiungeva durante la seconda stagione, il Clar\u00edn disse: \"anche se il secondo anno non ha avuto la stessa ripercussione del primo e negli ultimi mesi ha perso il vigore e la freschezza che aveva al suo inizio, i personaggi di questa storia si sono installati nell'immaginario televisivo e sono diventati cari al pubblico\". Il giornale La Gaceta analizz\u00f2 la serie: \"rappresent\u00f2 la nuova forma di fare fiction creata e consolidata per le produzioni indipendenti. Con i valori di sempre, per\u00f2 moderna, fresca e con molto marketing. Arriva in un paese depresso\", gareggiando intelligentemente con humor e vince\".\nLa critica si compliment\u00f2 in pi\u00f9 occasioni con il cast, in particolar modo con Nicol\u00e1s Cabr\u00e9 e Mariano Mart\u00ednez, Florencia Bertotti e Gabriela Toscano."}
{"id": "3030725", "revid": "6923", "url": "https://it.wikipedia.org/wiki?curid=3030725", "title": "Donna Logan", "text": ""}
{"id": "3030727", "revid": "212348", "url": "https://it.wikipedia.org/wiki?curid=3030727", "title": "The End (Alien Army)", "text": "The End \u00e8 un album del 2003 degli Alien Army."}
{"id": "3030730", "revid": "278830", "url": "https://it.wikipedia.org/wiki?curid=3030730", "title": "Beethoven's Big Break", "text": ""}
{"id": "3030735", "revid": "1566286", "url": "https://it.wikipedia.org/wiki?curid=3030735", "title": "Kimberlin Brown", "text": "Biografia e carriera.\nNata nel 1961 fa il suo esordio nel 1984 in un episodio della serie \"Fantasilandia\".\nDopo aver recitato in ruoli minori in famose soap opera come \"Capitol\" (1987) e\" Santa Barbara\" (1990), nel 1990 viene scelta per interpretare la cattiva Sheila Carter nella soap [Febbre d'amore]. Grazie a quella parte acquista una molta popolarit\u00e0 oltre a ricevere la sua unica (per il momento) nomination all'Emmy Awards nel 1993 come miglior attrice non protagonista. Nel 1992 interpreta lo stesso ruolo nella soap-gemella \"Beautiful\". Un grande successo per l'attrice che diventa uno dei personaggi pi\u00f9 amati e odiati delle soap-opera. Grazie alla sua interpretazione riceve ben 5 nomination al Soap Opera Digest Awards (l'Oscar delle soap) dal 1993 al 1997 vincendolo per 2 volte nel 1993 e 1995 nella categoria di miglior cattiva. Nel 1998 esce dalla soap \"Beautiful\", dove torner\u00e0 nel 2002 e nel 2003; torna a \"Febbre d'amore\" tra il 2005 e il 2006.\nAlle soap ha alternato spesso film e altri telefilm, per esempio nel 1986 ha recitato con Gary Busey nel film \"A prova di vendetta\", nel 1997 ha recitato con Dick Van Dyke nella serie \"Un detective in corsia\".\nNel 2010 entra nel cast della soap \"La valle dei pini\".\nNel 2017 torna, con grande sorpresa del pubblico, nel ruolo di \"Sheila Carter\" nella soap \"Beautiful\", uscendo di scena nel 2018. Rientra nel cast di \"Beautiful\" nel 2021.\nPremi &amp; riconoscimenti.\nEmmy Awards.\nNomination:\nSoap Opera Digest Awards.\nVinti:\nNomination:"}
{"id": "3030736", "revid": "46291", "url": "https://it.wikipedia.org/wiki?curid=3030736", "title": "Estrusoma", "text": "Gli estrusomi sono organuli presenti nelle cellule dei Protisti che, in seguito a stimoli di differente tipo (per esempio, meccanico o chimico) vengono rapidamente espulsi all'esterno della cellula subendo, nel passaggio allo stato estruso, cambiamenti morfologici\nClassificazione.\nIn base alla morfologia e alla funzione gli estrusomi possono essere classificati in tre classi generali: "}
{"id": "3030740", "revid": "228587", "url": "https://it.wikipedia.org/wiki?curid=3030740", "title": "Lyle Rains", "text": "Biografia.\nLyle Rains \u00e8 stato un dipendente di Atari che ha partecipato con diversi ruoli, principalmente come produttore esecutivo, alla realizzazione di diversi videogiochi della societ\u00e0, il pi\u00f9 famoso dei quali \u00e8 senz'altro Asteroids, a cui ha legato il suo nome insieme a quello di Ed Logg."}
{"id": "3030742", "revid": "395232", "url": "https://it.wikipedia.org/wiki?curid=3030742", "title": "Ferrovia Arezzo-Sansepolcro", "text": ""}
{"id": "3030743", "revid": "767487", "url": "https://it.wikipedia.org/wiki?curid=3030743", "title": "Oltre Selinunte", "text": "Oltre Selinunte \u00e8 un documentario del 2006 diretto da Salvo Cuccia.\nIl film.\nIl documentario racconta simultaneamente le vicende della seconda parte del XX secolo e dell'antichit\u00e0 di Selinunte, percorrendo il ritorno dell'ex soprintendente alle Antichit\u00e0 della Sicilia occidentale, Vincenzo Tusa, al Parco archeologico da lui creato per salvare dall'incuria e dalla speculazione edilizia uno dei pi\u00f9 grandi siti archeologici della Sicilia.\nL'opera utilizza un linguaggio audiovisivo di contaminazione tra fiction, videoarte, e nuove forme del racconto documentario, in cui si alternano riprese in Digital Beta, mini DV, 35 mm, e immagini di repertorio, tra cui estratti da vecchi cinegiornali, frammenti da alcuni documentari di Folco Quilici, dal saggio di diploma al Centro Sperimentale di Cinematografia di Fernando Birri, e da filmini super 8 della famiglia di Benni Atria, montatore e co-sceneggiatore del film.\nTra le interviste a storici, archeologi e antropologi, al film partecipa Vincenzo Consolo che, tra le rovine di Selinunte, legge alcuni passi dal suo romanzo \"Retablo\".\nColonna sonora.\nLa musica originale ha un ruolo importante nel film, ed \u00e8 tra gli elementi estetici che lo caratterizzano. I brani, tutti di generi diversi tra loro, sono stati realizzati e sincronizzati appositamente sulle immagini.\nI musicisti, quasi tutti siciliani, sono:\nVideo installazione.\nIl 12 giugno 2009 il film \u00e8 stato presentato nel Parco archeologico di Selinunte. Per l'occasione l'opera \u00e8 stata rimontata appositamente in tre diverse versioni e con tre piste audio stereo per la proiezione simultanea e sincronizzata su tre schermi. La proiezione \u00e8 stata accompagnata dal vivo dall'ensemble per archi e voce Curva Minore.\nPubblicazione in DVD.\nLa versione in DVD \u00e8 stata pubblicata con sottotitoli in francese, giapponese, greco, inglese, spagnolo e tedesco.\nTra gli extra contiene l'intervista integrale a Vincenzo Tusa, le fotografie di scena di Giuseppe Mineo e una galleria di immagini storiche."}
{"id": "3030747", "revid": "123285465", "url": "https://it.wikipedia.org/wiki?curid=3030747", "title": "Enrico Pau", "text": "Biografia.\nAppassionato di sport da giovane, si \u00e8 laureato in Lettere con una tesi dedicata all'opera degli scenografi e registi Adolphe Appia e Edward Gordon Craig. \u00c8 stato professore di italiano nelle scuole superiori e ha collaborato come professore a contratto con l'Universit\u00e0 di Cagliari dove ha insegnato Storia del teatro. Ha svolto attivit\u00e0 didattica per il Celcam, \"Centro per l'educazione ai linguaggi del cinema, degli audiovisivi e della multimedialit\u00e0\". \u00c8 giornalista pubblicista e collabora dalla fine degli anni ottanta, in qualit\u00e0 di cronista teatrale, con la pagina culturale del quotidiano sassarese \"La Nuova Sardegna\".\nAlla fine degli anni settanta inizia la sua collaborazione con la sede locale della Rai scrivendo, conducendo e dirigendo programmi e sceneggiati radiofonici in collaborazione con Carlo Antonio Borghi e Aldo Tanchis. Collabora come attore con alcune compagnie teatrali della sua citt\u00e0, in particolare con la \"Cooperativa Teatro di Sardegna Il Crogiuolo\" di Mario Faticoni e il \"Palazzo d'inverno\" fondato da Rino Sudano.\nNel 1996 esordisce nel cinema con il cortometraggio \"La volpe e l'ape\": il corto vince il primo premio al \"Festival di Bologna - Visioni italiane\" e viene selezionato in concorso al Festival international du court m\u00e9trage de Clermont-Ferrand e al festival Premiers Plans di Angers. Nel 1999 realizza il suo documentario \"Storie di pugili\", che racconta le vicende umane di sette grandi pugili sardi. Il suo esordio nel lungometraggio avviene nel 2001, quando scrive (con Aldo Tanchis) e dirige \"Pesi leggeri\", storia ambientata nelle periferie cagliaritane che racconta la vita di due giovani pugili.\nDel 2006 \u00e8 invece \"Jimmy della collina\", opera \u00e8 tratta da un romanzo breve di Massimo Carlotto e sceneggiata dal regista con Antonia Iaccarino. Il film, in concorso al festival di Locarno, racconta, mischiando finzione e realt\u00e0, l'esperienza della comunit\u00e0 di recupero per giovani carcerati \"La collina\" creata a Serdiana da don Ettore Cannavera. Dirige quindi \"L'anatema di Aquilino\", breve documentario dedicato al poeta e ambientalista cagliaritano Aquilino Cannas. Del 2015 \u00e8 \"L'accabadora\", scritto ancora con Antonia Iaccarino. Un film che affronta il tema dell'eutanasia guardandolo dalla prospettiva del passato."}
{"id": "3030749", "revid": "123820299", "url": "https://it.wikipedia.org/wiki?curid=3030749", "title": "Episodi di Pretty Little Liars (prima stagione)", "text": "La prima stagione della serie televisiva Pretty Little Liars \u00e8 andata in onda negli Stati Uniti d'America dall'8 giugno 2010 sul canale ABC Family. Inizialmente l'ordine era di 10 episodi, ma visto il buon riscontro di ascolti ottenuto dalla serie, la ABC ha deciso di aggiungere altri 12 episodi ai 10 gi\u00e0 ordinati.\nIn Italia la stagione \u00e8 andata in onda dal 21 febbraio 2011 al 18 luglio 2011 su Mya, canale pay della piattaforma Mediaset Premium.\nIn chiaro viene trasmessa dal 10 giugno al 9 luglio 2013 su Italia 1.\nL'antagonista di questa stagione \u00e8 -A.\nSono ancora qui.\nTrama.\nLe \"Pretty Little Liars\" sono un gruppo formato da quattro ragazze che vivono a Rosewood: Aria Montgomery, Spencer Hastings, Hanna Marin ed Emily Fields. Quando la loro migliore amica, nonch\u00e9 leader del gruppo, Alison DiLaurentis, scompare durante un pigiama party nel fienile di Spencer, la notte del Labor Day, le altre quattro ragazze smettono di frequentarsi. Aria si trasferisce in Islanda con la famiglia, mentre le altre tre rimangono a Rosewood, ma non si frequenteranno pi\u00f9 fino al ritorno di Aria, che avviene esattamente un anno dopo la sua partenza.\nAl suo rientro a Rosewood, Aria conosce un bel e affascinante ragazzo, Ezra Fitz, con cui si bacia nei bagni di un locale. Successivamente, Ezra si riveler\u00e0 essere il suo nuovo professore di letteratura, cosa che spinger\u00e0 il ragazzo ad allontanare Aria, la quale, invece, sembra aver avuto una sorta di colpo di fulmine e quindi ora non vuole rinunciare a lui.\nHanna, da ragazza cicciottella e compatita dalle amiche, passa ad essere la pi\u00f9 bella e popolare della scuola. Grazie a questa sua trasformazione, riesce sempre ad ottenere quello che vuole, nonostante viva una difficile situazione famigliare: il divorzio dei suoi genitori. Sua madre \u00e8 completamente sommersa dal lavoro e suo padre si \u00e8 trasferito nel Maryland, con la sua nuova compagna. Hanna passa quindi gran parte del suo tempo con la sua nuova migliore amica, Mona Vanderwall (una ragazza tempo prima bullizzata da Alison), con la quale, occasionalmente, compie piccoli furti ai grandi magazzini. A causa di questo suo \u201cvizio\u201d, il detective locale, Darren Wilden, si presenta a casa di Hanna e di sua madre durante la cena, per via di una denuncia di taccheggio fatta recentemente nei confronti della ragazza.\nSpencer \u00e8 una ragazza molto intelligente e determinata, che per\u00f2 vive nell'ombra di sua sorella maggiore, Melissa Hastings, adorata dai genitori. La giovane era la vicina di casa di Ali, prima che i DiLaurentis vendessero l\u2019immobile, e attualmente sta ristrutturando il fienile di famiglia per trasferircisi durante gli ultimi anni del liceo. Ma Melissa, da poco fidanzatasi, pretende di poter occupare il fienile insieme al suo ragazzo, in attesa che la loro nuova casa a Philadelphia venga ultimata. Durante lo screzio tra le due sorelle, Spencer conosce Wren Kingston, il nuovo ragazzo di Melissa, che studia medicina. Durante la cena di famiglia di quella sera, Wren cerca di scusarsi con Spencer per averle tolto il fienile, arrivando ad instaurare con lei un\u2019ottima intesa. Tramite un flashback, veniamo a sapere che Spencer, anni prima, aveva baciato l\u2019ex ragazzo di Melissa, un certo Ian Thomas, per poi confidare la cosa solamente ad Alison, che all\u2019epoca l\u2019aveva minacciata di rivelare tutto a Melissa.\nEmily, la pi\u00f9 fragile delle quattro, non riesce a dimenticare Alison, a cui era molto legata (emotivamente parlando), e a superare l'accaduto. \u00c8 la sportiva del gruppo e fa parte della squadra femminile di nuoto del Liceo di Rosewood, le Sharks.\nLe quattro ragazze si ritrovano costrette a riallacciare i rapporti poich\u00e9 un misterioso utente, \"A\", comincia a mandare loro degli strani messaggi, minacciandole di svelare a tutti i loro segreti pi\u00f9 intimi. Le ragazze, inizialmente, associano questa figura enigmatica ad Alison, poich\u00e9 solo lei era a conoscenza di certe cose.\nIntanto, nella casa dove prima abitava Ali, si trasferisce, con la famiglia, Maya St.Germain, una ragazza che stringe subito una forte amicizia con Emily. Successivamente, nel giardino di Maya, viene rinvenuto proprio il cadavere di Alison.\nIl giorno dopo avvengono i funerali e le \"Pretty Little Liars\" si siedono in prima fila, in chiesa. Durante il rito funebre, per\u00f2, fa la sua comparsa Jenna Marshall, ragazza non vedente a causa di un incidente delle cui misteriose dinamiche sono al corrente solo le \"Liars\".\nNon appena termina il funerale, A rinnova le sue minacce alle quattro amiche.\nAd Aria: \"Forse fa sempre lo stupido con le studentesse. Molti insegnanti lo fanno. Chiedi a tuo padre. -A\"\nA Emily: \"Hey Em! Mi hai rimpiazzata, hai trovato un'altra amica da baciare! -A\"\nA Spencer: \"Povera Spencer. Che vuole sempre i ragazzi di Melissa. Ma ricorda, se tu baci io parlo. -A\"\nAd Hanna: \"Attenta Hanna. Ho sentito che il cibo in prigione fa ingrassare. -A\"\nAd Aria, Emily, Spencer e Hanna: \"Io sono ancora qui, stronzette, e so tutto. -A\"\nLa cosa di Jenna.\nTrama.\nLe quattro \"Liars\" sono sedute al tavolo di un bar e stanno parlando di Alison e degli strani messaggi che arrivano loro da quando si sono ritrovate. All\u2019improvviso, entra nel locale Jenna, che si \u00e8 ripresentata in citt\u00e0 durante il funerale di Ali. Le \"Liars\", alla sua vista, si sentono subito in imbarazzo, perch\u00e9 nascondono molti segreti, primo fra tutti uno che riguarda proprio Jenna e la sua cecit\u00e0. Cos\u00ec le quattro amiche escono dal bar senza salutare Jenna, per poi dirigersi ognuna in una direzione diversa.\nHanna parla con sua madre, Ashley Marin, e si scusa con lei per la brutta situazione in cui l\u2019ha messa con il giovane detective Wilden, ora incaricato di indagare sull\u2019omicidio di Ali. Ashley, infatti, \u00e8 stata costretta ad andare a letto con il detective per far cadere le accuse di taccheggio fatte nei confronti della figlia. La donna, nonostante tutto, perdona Hanna rassicurandola.\nAria e sua madre, Ella Montgomery, fanno colazione insieme ma, quando la ragazza si accorge che il padre, Byron Montgomery (professore universitario), ultimamente \u00e8 sempre di fretta, glielo fa notare. Quando poi padre e figlia restano soli in casa, l\u2019uomo dice ad Aria di avere occhi solo per lei e per sua madre e che, ormai, non ha pi\u00f9 alcuna amante. L\u2019anno prima, infatti, Byron era stato beccato da Aria e da Alison appartato in macchina con la sua giovane amante, una sua studentessa di nome Meredith Sorenson. Pi\u00f9 tardi, a scuola, Aria decider\u00e0 di lasciare il corso di letteratura per non vedere pi\u00f9 Ezra, il suo professore, visto che al momento la loro frequentazione sembra diventata impossibile da mandare avanti. I due giovani, per\u00f2, si rincontrano per caso nel pomeriggio e si lasciano andare a dolci effusioni, appartati in macchina.\nIntanto, Emily sembra aver trovato una nuova amica in Maya, tant\u2019\u00e8 che sua madre, Pam Fields, invita la ragazza a restare a casa loro per la notte, il tutto per far evitare a Maya il via vai di persone che, ormai, hanno preso la sua casa come un altarino per commemorare Alison. Durante la notte, mentre le due stanno dormendo, Emily si lascia accarezzare in modo intimo da Maya.\nNel frattempo, a scuola, il detective Wilden convoca le ragazze nell\u2019ufficio del preside per una specie di interrogatorio, che alla fine lascia le \"Liars\" molto destabilizzate. Successivamente, le quattro ragazze, durante la pausa pranzo, invitano Jenna a sedersi al loro tavolo. Qui, tramite un flashback, veniamo a conoscenza delle circostanze in cui Jenna rimase cieca. \"Una notte d\u2019estate, Alison e le sue quattro migliori amiche erano a casa di Emily, intente a scambiarsi i vestiti, quando improvvisamente Ali si mise ad urlare perch\u00e9 Toby Cavanaugh, il ragazzo strano del quartiere, si era messo a spiarle. Attraversata la strada per dirigersi a casa di Toby e fargliela pagare, Alison, con al seguito le sue quattro amiche, accese un fuoco d\u2019artificio e lo lanci\u00f2 nel capanno degli attrezzi di Toby, dentro al quale, per\u00f2, in quel momento si trovava solo la sorellastra del ragazzo, Jenna, che a causa della successiva esplosione rimase cieca. Ali, non si sa come, riusc\u00ec a far ricadere la colpa dell\u2019incidente su Toby, che venne spedito in riformatorio. Mentre Jenna, successivamente, venne mandata in un\u2019apposita scuola per ciechi a Philadelphia.\"\nSpencer, intanto, si ritrova nuovamente invischiata in una cena di famiglia con suo padre, Peter Hastings (noto avvocato), con sua sorella Melissa e con il suo ragazzo, Wren, con il quale continua a trovarsi estremamente in sintonia. Qualche sera pi\u00f9 tardi, Spencer si lascia andare ai suoi desideri pi\u00f9 profondi e finisce con il baciare Wren, il tutto sotto gli occhi di un\u2019incredula Melissa che, una volta affrontato il ragazzo, alla fine lo caccia dal fienile.\nTramite un flashback, veniamo a sapere che Ali, poco prima della sua scomparsa, aveva fatto realizzare cinque braccialetti in corda per ognuna delle ragazze del suo gruppo, lei compresa. Su ogni braccialetto \u00e8 riportato il nome di ciascuna \"Liars\", ma l\u2019unica a portare ancora il suo \u00e8 Emily. Secondo Alison, quei braccialetti sarebbero stati il pegno della loro amicizia eterna.\nUccidere la ragazza che ti deride.\nTrama.\nLe quattro ragazze, su consiglio della madre di Emily, decidono di andare a fare una gita nel bosco, lo stesso identico bosco in cui quella fatidica notte Alison scomparve. Mentre stanno passeggiando, le \"Liars\" parlano tra di loro di questa assurda \u201cmissione\u201d nel bosco, con lo scopo di accettare la morte di Ali, anche se alla fine non sembrano essere molto convinte che la cosa possa servire loro. Proprio quando Hanna inizia a parlare della sua convinzione che Alison sia ancora viva, ecco arrivare un nuovo messaggio, per tutte loro, da parte di A.\nIntanto, le cose per le famiglie delle varie ragazze non sembrano cambiare, infatti il detective Wilden \u00e8 ancora piazzato a casa di Hanna e nel letto di sua madre Ashley, che non ha intenzione di avere problemi con la polizia, quindi lo asseconda in tutto.\nAria assiste ad un incontro tra Meredith, l\u2019ex amante di Byron, e quest\u2019ultimo. Padre e figlia sono fuori a fare colazione insieme, quando Meredith si avvicina al loro tavolo e consegna un\u2019e-mail molto importante all'uomo, permettendo ad Aria di scoprire che ora la ragazza lavora a stretto contatto con il padre. Nel corso della giornata, Aria incontra nuovamente Meredith e le intima di stare alla larga dalla sua famiglia.\nSpencer deve affrontare la furia di sua sorella Melissa, dopo che quest\u2019ultima l\u2019ha beccata mentre si baciava con il suo ormai ex ragazzo, Wren.\nDopo la notte passata assieme, Maya rimane infastidita alla vista di Emily insieme al suo ragazzo, Ben Coogan.\nIntanto, a scuola, fa il suo ritorno anche Toby, il fratellastro di Jenna. Inoltre, il detective Wilden continua a tenere sotto torchio le ragazze, senza per\u00f2 ottenere nulla.\nSpencer va a trovare Wren nel suo nuovo appartamento, per chiedergli aiuto e mediare cos\u00ec una pace tra lei e Melissa. Ma Wren non crede di essere in grado di aiutarla e le consiglia invece di concentrarsi su altro, dicendole infine di aver capito di essersi innamorato della sorella Hastings sbagliata. Spencer, confusa da quelle parole, se ne va.\nEmily si ritrova sola con il suo ragazzo, Ben, negli spogliatoi della scuola, dopo l\u2019allenamento di nuoto. Ben prova a costringerla ad avere un rapporto sessuale ma Emily, spaventata e confusa, perch\u00e9 si sente attratta da Maya, prova ad allontanarlo, senza per\u00f2 riuscirci. Fortunatamente, Toby entra nello spogliatoio appena in tempo e salva la ragazza dal tentativo di abuso di Ben. Tutto questo porter\u00e0 Emily a rompere con il suo ragazzo.\nNel frattempo, il detective Wilden viene beccato da Ashley mentre curiosa nella borsa di Hanna. La donna lo caccia quindi di casa e mette fine alla loro \u201crelazione\u201d.\nNoel Khan, un ragazzo molto popolare e bello del Liceo di Rosewood, organizza una festa nel suo cottage privato.\nHanna, durante la festa di Noel, per l\u2019ennesima volta viene rifiuta dal suo ragazzo, Sean Ackard, che non sembra intenzionato ad avere rapporti sessuali con lei. Affranta da quella situazione, Hanna se na va dalla festa rubando l\u2019auto di Sean, che finisce con il distruggere poco dopo in un incidente stradale.\nSempre alla festa, Emily e Maya si avvicinano nuovamente e finiscono per baciarsi, mentre si stanno scattando alcune foto all'interno di una cabina fotografica presente sul posto. Una volta uscite, per\u00f2, le due scoprono che i negativi delle loro foto sono stati rubati da qualcuno.\nAria lascia la festa di Noel per andare in citt\u00e0, ad una mostra d\u2019arte organizzata da sua madre Ella, dove per\u00f2 si presenta Meredith, che se ne infischia altamente delle minacce ricevute quello stesso pomeriggio da Aria. La ragazza, non sapendo come affrontare la situazione, si reca all'appartamento di Ezra per cercare un po\u2019 di conforto.\nEmily, tornata a casa dalla festa di Noel, incontra Toby, suo vicino di quartiere, e lo ringrazia per averla salvata da Ben.\nIl giorno dopo, le quattro ragazze si ritrovano nel bosco, nello stesso identico punto dove andavano con Ali quando erano pi\u00f9 piccole, perch\u00e9 hanno intenzione di creare un piccolo santuario per la loro amica deceduta. All'improvviso, per\u00f2, vengono spaventate da alcuni rumori sospetti, quindi si mettono a correre, quando improvvisamente trovano a terra il braccialetto in corda un tempo appartenuto ad Alison.\nMi senti ora?\nTrama.\nStanche di essere minacciate da A, le ragazze decidono di bloccare i messaggi e le e-mail provenienti da utenti sconosciuti, ma questo non risolve i loro problemi.\nAria continua la sua relazione top secret con Ezra anche se, a causa della troppa segretezza, i rapporti tra i due cominciano a farsi molto tesi, soprattutto a scuola. \nContinua il \u201ctira e molla\u201d anche tra Emily e Maya; quest\u2019ultima decide di fare un regalo ad Em, che per\u00f2 sembra non voler accettare la realt\u00e0 dei fatti riguardo al suo orientamento sessuale, quindi si avvicina a Toby, con il quale continua a scontrarsi lungo i corridoi della scuola, finendo cos\u00ec per iniziare a frequentarlo. Dopo averlo scoperto, per\u00f2, le sue amiche le intimano di stargli alla larga, in quanto Toby \u00e8 ritenuto un tipo poco affidabile.\nIntanto Hanna, dopo aver distrutto la macchina del suo ragazzo, riceve la visita del padre, Tom Marin, che le fa una ramanzina per poi presentarle la sua nuova \u201cfamiglia\u201d, composta dalla sua compagna Isabel e dalla figlia di quest\u2019ultima, Kate Randall, gettando la povera Hanna nello sconforto pi\u00f9 totale.\nEmily ritrova le foto del bacio con Maya, infilate in uno dei suoi libri di scuola.\nAria si reca nuovamente da Ezra per cercare di chiarire la loro situazione e il ragazzo la accoglie ancora una volta nel suo appartamento.\nSpencer, rimasta sola in casa, viene raggiunta da Wren che, ubriaco, tenta di scusarsi con la ragazza per la brutta situazione in cui l\u2019ha messa con la sua famiglia. I due finiscono per baciarsi nuovamente, anche se Spencer non sembra intenzionata ad iniziare a frequentare il ragazzo.\nHanna riceve una dedica in radio da parte di A.\nElla, la madre di Aria, riceve una lettera anonima, in realt\u00e0 scritta da A, che la mette al corrente del passato tradimento del marito con Meredith e del fatto che la figlia ne fosse a conoscenza.\nSpencer trova un messaggio scritto con il rossetto direttamente sullo specchio della sua camera: \u201c\"it won\u2019t be that easy, bitches\"! (non sar\u00e0 cos\u00ec facile, stronzette!)\u201d.\nCapendo che bloccare sms ed e-mail non \u00e8 servito a nulla, le ragazze si rassegnano e sbloccano tutto.\nLa realt\u00e0 mi morde.\nTrama.\nAria passa la serata in compagnia di Ezra, dal quale alla fine dimentica il suo cellulare. La mattina seguente, il ragazzo, dopo aver letto un messaggio inviatole da A che parla della loro relazione, decide di rompere con lei piuttosto che rischiare di essere scoperto e quindi licenziato.\nHanna comincia a lavorare in uno studio dentistico per ripagare i danni causati alla macchina di Sean e riceve nuove informazioni da A su una delle sue amiche.\nEmily, a causa dei sospetti delle ragazze riguardo Toby, nasconde la nuova amicizia che si \u00e8 instaurata tra i due, ferendo i sentimenti del ragazzo.\nSpencer, mentre si trova al campo da tennis del Country Club con il padre, conosce un ragazzo molto carino che lavora l\u00ec, Alex Santiago.\nElla affronta il tradimento di suo marito Byron.\nIl ballo degli ex alunni.\nTrama.\nEmily decide di farsi perdonare e di andare con Toby al ballo degli ex alunni organizzato dal Liceo di Rosewood, creando una difficile situazione con Maya, visto che tra le due sembrava stesse nascendo qualcosa.\nAria \u00e8 triste per la fine della relazione con Ezra ma, durante il ballo degli ex alunni, scopre che il suo insegnante \u00e8 davvero interessato a lei e che l'unico problema \u00e8 mantenere segreta la loro storia.\nSpencer porta al ballo il ragazzo conosciuto il giorno prima al campo da tennis del Country Club, Alex. Ma la sorella Melissa, presente alla serata in quanto ex alunna, si mette in mezzo creando scompiglio tra i due.\nHanna fa la conoscenza di un ragazzo non popolare della scuola, Lucas Gottesman, mettendo a rischio la sua elezione a \"reginetta del ballo\". Allo stesso tempo, scopre delle informazioni poco rassicuranti riguardo al passato di Toby e, durante il ballo degli ex alunni, pianta in asso il suo ragazzo, Sean, per cercare Emily, scomparsa misteriosamente insieme a Toby.\nI postumi del ballo.\nTrama.\nEmily rimane ferita durante il ballo degli ex alunni e viene portata in ospedale da Toby, il quale scappa via subito dopo.\nHanna deve fare i conti con Sean, che \u00e8 ancora arrabbiato per essere stato lasciato solo la notte del ballo, ma allo stesso tempo inizia ad interessarsi a Lucas.\nMike Montgomery, fratello minore di Aria, picchia un ragazzo a scuola e la sorella crede che il motivo per cui l'abbia fatto \u00e8 che non accetta la separazione dei genitori. Ella, non sapendo come gestire la situazione, decide di andare via di casa. Aria, non ricevendo pi\u00f9 notizie dal suo professore, decide di andare al suo appartamento, ma qui scopre che Ezra se ne \u00e8 andato perch\u00e9 ha un colloquio con la scuola di un'altra citt\u00e0.\nSpencer supera i problemi con Alex e i due si scambiano un bacio all'interno della cucina del Country Club dove lavora il ragazzo.\nAlla fine, le quattro \"Liars\" scoprono che la moto di Toby \u00e8 stata ritrovata in frantumi dalla polizia e che il ragazzo potrebbe essere morto.\nParlate di me, quando non ci sar\u00f2 pi\u00f9.\nTrama.\nLe ragazze preparano una cerimonia commemorativa in memoria di Alison, progettando di costruire una panchina con dei fiori e con delle mattonelle decorate, per mantenere vivo il ricordo dell'amica deceduta.\nIn citt\u00e0, intanto, torna Jason DiLaurentis, fratello maggiore di Ali, per aiutare le ragazze con i preparativi della cerimonia. Jason, inoltre, confessa loro che non si dar\u00e0 pace fino a quando la polizia non trover\u00e0 il colpevole dell'omicidio di sua sorella.\nEmily, nel frattempo, riceve una chiamata da suo padre che, facendo il soldato, \u00e8 spesso lontano da casa; inaspettatamente, l\u2019uomo le comunica il suo ritorno dall'Afghanistan. La ragazza, inoltre, prende coraggio e finalmente invita Maya ad un appuntamento.\nHanna, a causa dei recenti problemi finanziari in casa, decide di vendere alcuni suoi oggetti personali per guadagnare dei soldi e aiutare cos\u00ec la madre in difficolt\u00e0; verr\u00e0 aiutata da Lucas nell\u2019impresa.\nAria, triste per la sua situazione familiare e per la mancanza di Ezra, accetta l'invito di Hanna a cenare con lei, Sean e Noel, che negli ultimi tempi sembra essersi interessato molto ad Aria.\nSpencer, una volta appreso che Jenna ha deciso di partecipare alla cerimonia commemorativa per Ali, va a parlare con la ragazza cieca, chiedendole il motivo di tale decisione: Jenna le rivela quindi che Alison aveva paura delle quattro \"Liars\".\nDurante la cerimonia commemorativa per Ali fa la sua comparsa Ian, ex ragazzo di Melissa, lasciando le quattro amiche molto sorprese per il suo ritorno in citt\u00e0. Alla fine della cerimonia, Spencer scopre da Jason che Alison incolp\u00f2 proprio lei dell'incidente avvenuto a Jenna e, come se non bastasse, Jason consegna alle \"Liars\" il braccialetto in corda di Ali: esse, quindi, capiscono che quello trovato precedentemente da loro nel bosco era un falso, lasciato appositamente l\u00ec da qualcuno.\nA fine puntata si vede qualcuno (si suppone sia A) distruggere le mattonelle decorative dedicate ad Alison.\nLa tempesta perfetta.\nTrama.\nMentre gli interrogatori per scoprire sia l'assassino di Alison che il colpevole della distruzione del monumento alla ragazza continuano, le \"Liars\" devono affrontare un test molto importante per il loro futuro scolastico. Mentre sono a scuola, per\u00f2, una terribile tempesta si abbatte su Rosewood, obbligando tutti gli alunni (e alcuni genitori) a rimanere all'interno dell\u2019istituto. \nSpencer presenta il suo ragazzo, Alex, alla madre Veronica, che ha una strana reazione. La ragazza cerca allora di capire cosa ci sia tra i due.\nEmily, messa alle strette dal detective Wilden, \u00e8 obbligata a confessare il suo amore da sempre represso verso Alison. La madre di Spencer, che \u00e8 un avvocato, entra nella stanza, minaccia il poliziotto e riesce a salvare la ragazza dalle continue pressioni dell'uomo.\nIn palestra, intanto, Hanna convince la sua super popolare amica Mona a non trattare male Lucas, il quale, sempre pi\u00f9 attratto da Hanna, vorrebbe confessarle i suoi sentimenti, incapace per\u00f2 di fare il primo passo.\nDopo il suo primo appuntamento con Noel, Aria sembra ora decisa a dargli una possibilit\u00e0 ma, nel mentre, torna a scuola Ezra, che era andato a New York per schiarirsi le idee.\nIl test tanto atteso, a causa del mal tempo, viene rimandato e, prima di tornarsene a casa, Spencer cerca di parlare con Alex, il quale la manda dalla madre: una volta sole, la donna si apre con la figlia come mai aveva fatto prima. Veronica le racconta infatti che, tempo prima, dopo aver scoperto che le era stato diagnosticato un cancro, si ubriac\u00f2 al Country Club, dove alla fine rivers\u00f2 tutti i suoi problemi sul povero Alex, costretto in seguito dalla donna a non dire niente a nessuno: per questo motivo i due si conoscevano gi\u00e0. Spencer, dopo aver scoperto che ora la madre sta meglio ed \u00e8 guarita, la abbraccia.\nA fine episodio si vedono le scarpe di Lucas sporche di fango, segno probabile della sua presenza al memoriale ormai distrutto di Alison.\nTieni vicini i tuoi amici.\nTrama.\nMentre sta facendo colazione, Spencer viene raggiunta da sua sorella Melissa, la quale le dice che il suo ex ragazzo, Ian, l\u2019ha invitata a prendere un caff\u00e8.\nSuccessivamente, le quattro \"Liars\" scoprono che Ian \u00e8 stato assunto come allenatore di hockey su prato della squadra della loro scuola, mentre Mona consegna loro gli inviti per la sua imminente festa di compleanno.\nAnche l'FBI interviene nel caso per cercare l'assassino di Alison, cos\u00ec alle quattro ragazze viene mostrato un video nel quale si vede la loro amica parlare ad una telecamera in modo molto pi\u00f9 che amichevole, con addosso un cardigan di Toby, che ora \u00e8 ufficialmente ricercato per omicidio.\nPrima di andare alla festa di compleanno di Mona, a cui Hanna non \u00e8 pi\u00f9 la benvenuta causa un precedente litigio, le ragazze mettono a punto un piano per cercare finalmente di smascherare A.\nA casa Hastings, proprio nel momento in cui si presenta Ian per portare fuori Melissa, Spencer cerca di ricucire il suo rapporto con la sorella maggiore.\nAshley, intanto, pur cercando di non dare peso alla cosa, si rende conto che i suoi problemi finanziari sono ben pi\u00f9 gravi del previsto e che presto, se non trover\u00e0 una soluzione, le verr\u00e0 tolto tutto.\nIl padre di Emily, Wayne Fields, \u00e8 tornato a Rosewood dopo mesi passati lontano dalla sua famiglia, rendendo l'aria in casa pi\u00f9 tranquilla, ignaro del fatto che la moglie abbia ricevuto da un anonimo, ovvero A, delle foto che ritraggono sua figlia mentre bacia Maya.\nIl momento della festa di Mona \u00e8 finalmente arrivato ed Emily vi si reca da sola ma, mentre sta andando, incontra Toby, il quale le racconta che Jenna era innamorata di lui e che lo obbligava ad avere rapporti sessuali con lei. Inoltre, le spiega che il cardigan che Alison aveva indosso la sera della sua morte glielo aveva prestato lui, mentre la stava ringraziando per aver accecato Jenna e quindi per avergliela tolta di torno. Emily fatica a credergli, allora il ragazzo le d\u00e0 appuntamento dietro alla chiesa, a mezzanotte, per dimostrarle che sta dicendo la verit\u00e0.\nGiunte sul luogo della festa di Mona e grazie ad un\u2019intuizione di Spencer, lei ed Emily si dirigono al parco, mentre Aria riceve una chiamata da parte di Ezra e quindi lo raggiunge nel parcheggio situato vicino all\u2019area della festa. Qui, i due giovani chiariscono le cose e si lasciano andare ad un bacio passionale.\nEmily e Spencer, nel frattempo, scoprono su un albero un'incisione sospetta (\"Alison + Ian\") e, proprio in quel momento, ricevono la chiamata di Hanna, che le informa di aver finalmente scoperto chi \u00e8 A. Infatti la ragazza, nascosta tra gli alberi come da programma, oltre ad aver scoperto la relazione segreta tra Aria ed Ezra, ha visto chi si nasconde dietro ai messaggi del loro misterioso stalker.\nAria, Spencer ed Emily si riuniscono e vedono Hanna correre verso di loro ma, poco prima di raggiungerle, la ragazza viene investita con la macchina da A che, subito dopo, fugge lasciando le \"Liars\" sole e nel panico.\nAlla chiesa, intanto, Toby viene arrestato grazie ad una soffiata anonima, mentre stava aspettando Emily prima di fuggire nuovamente.\nAlla fine dell'episodio, si scopre che il ragazzo con cui Alison stava parlando nel filmato e che la stava riprendendo era proprio Ian.\nPoco dopo.\nTrama.\nMentre sta tornando a casa dalla banca in cui lavora, Ashley viene fermata dalla polizia e, turbata per il fatto di avere con s\u00e9 molti soldi appena rubati, viene ancora pi\u00f9 turbata dalla notizia dell'incidente di sua figlia.\nL'indomani, Aria si vede con Ezra, il quale le mostra il retro della sua auto, dove \u00e8 stato lasciato un messaggio: \"\"Vi vedo\". Aria cerca subito di rassicurarlo, anche se in realt\u00e0 \u00e8 molto turbata e, una volta riunitasi con Emily e Spencer, comincia ad ipotizzare che A e l'assassino di Alison siano due persone diverse.\nArrivate in ospedale da Hanna, la ragazza confessa alle amiche chi crede che sia A: Noel. Spaventata, Hanna racconta di aver visto il ragazzo scrivere sul retro della macchina di Ezra durante la festa di Mona, portando cos\u00ec Aria a confessare tutto sulla sua relazione segreta con il professore, sconvolgendo le amiche. \nRimasta sola in camera, Hanna fa uno strano sogno su Alison e, risvegliatasi, trova ad aspettarla Lucas, il quale, finalmente, le confessa i suoi sentimenti, trovando per\u00f2, dall'altro lato, solo una profonda amicizia. Successivamente, Hanna riceve anche la visita di Mona, con la quale, alla fine, fa pace.\nTornata a casa, Spencer scopre che Melissa e Ian sono fuggiti insieme per sposarsi.\nEmily si trova costretta a confessare la sua omosessualit\u00e0 ai genitori, trovando la madre fortemente contrariata.\nRaggiunta nuovamente dalle altre \"Liars\", Hanna subisce un forte shock quando, insieme alle amiche, vede che sul gesso che ha alla gamba c'\u00e8 un messaggio di A: \"Mi dispiace...Ti voglio bene!!!\"\". Sconvolte, le ragazze non riescono a capire chi si possa nascondere dietro a quella misteriosa persona, dato che l'ospedale \u00e8 un via vai continuo di gente.\nSale sulle ferite.\nTrama.\nUna volta tornata a casa dall\u2019ospedale, Hanna scopre il nascondiglio dei soldi rubati dalla madre e le promette di mantenere il suo segreto.\nLe altre ragazze, intanto, vanno a scuola, dove Aria incontra Noel, che le confessa di sapere di lei ed Ezra. Dopo essersi fatta promettere di non dire niente a nessuno, Aria decide di non informare Ezra della cosa, per non turbarlo ulteriormente.\nSpencer, nel frattempo, continua la sua relazione con Alex, scoprendo che il ragazzo, nonostante le raccomandazioni di alcuni potenti soci del Country Club dove lavora, non vuole partecipare ad un prestigioso torneo di tennis in Europa.\nA casa Fields, Emily, nonostante la guerra in corso con i genitori, decide di invitare a cena Maya, per presentarla ufficialmente ai suoi.\nMentre \u00e8 a casa sua con Mona, Hanna si ritrova costretta a partecipare alla festa a sorpresa organizzatale proprio dall'amica.\nDurante la festa di Hanna, Spencer litiga duramente con Alex, il quale \u00e8 stato iscritto al torneo di tennis a sua insaputa da A, pensando per\u00f2 sia stata Spencer. Tutto questo porta i due alla rottura.\nAria decide di recarsi da Ezra per stare un po' di tempo con lui, dopo aver scoperto che Noel l'ha minacciato.\nLucas litiga duramente sia con Hanna che con Sean, costringendo la ragazza a mandarlo via dalla festa, dopo aver scoperto che \u00e8 proprio lui il colpevole della distruzione del monumento per Alison.\nA casa Fields, intanto, la cena con i genitori sembra andare per il meglio e, una volta salutata Maya, Emily chiarisce tutto con Toby, al momento agli arresti domiciliari, per poi andare alla festa di Hanna.\nToby, successivamente, scopre che quella notte, a riferire la sua posizione alla polizia, non fu Emily ma bens\u00ec Jenna, intenzionata a tenerlo con s\u00e9 a Rosewood.\nL'indomani, mentre sistemano casa, Hanna ed Ashley scoprono che qualcuno (probabilmente A) ha rubato i soldi dal loro nascondiglio.\nIl tuo miglior nemico.\nTrama.\nA scuola, Aria parla nuovamente con Noel, il quale, nonostante la promessa fattale in precedenza, minaccia nuovamente Ezra, chiedendogli di cambiargli il voto di un tema, altrimenti spifferer\u00e0 tutto sulla sua relazione segreta con Aria. Il giovane professore, nonostante i rischi che corre, non cede ai ricatti.\nDopo il furto in casa, Hanna viene obbligata da A a lavorare per lui per riavere indietro i soldi scomparsi e, costretta a mangiare diversi dolci, le torna in mente il periodo in cui, per dimagrire, divenne bulimica.\nEmily, invece, convinta che le cose ora andranno per il meglio, \u00e8 a casa a studiare insieme a Maya, quando sua madre entra in camera e le fa una brutta scenata, che in seguito costringe Maya ad andarsene. Lasciata la borsa a casa di Emily, la cannabis di Maya viene scoperta da Pam che, preoccupata, sgrida la figlia, proibendole di vedere ancora la sua ragazza.\nSpencer, intanto, rimane scioccata quando scopre che sua sorella Melissa sta cercando di rimanere incinta.\nAria, nel frattempo, scopre tramite suo fratello Mike che Noel, l'indomani, comunicher\u00e0 a tutti che il professor Fitz ha una storia segreta con una studentessa della scuola e, scioccata, decide di correre da Ezra per raccontargli tutto. Il giorno dopo, a scuola, Ezra se ne sta andando per evitare problemi, quando Noel viene maltrattato dal preside e, in contemporanea, Aria riceve un messaggio da parte di A, che le comunica di aver appena salvato la sua relazione, screditando Noel agli occhi del preside. Le cose sembrano andare per il meglio e nelle ragazze sorge anche un barlume di speranza: forse A non \u00e8 poi cos\u00ec cattivo.\nMentre sono tutte e quattro riunite a casa di Spencer, le ragazze ricevono un video da parte di A nel quale, oltre alla parte di Ali in possesso anche dell'FBI, viene mostrato colui che sta registrando il video: Ian. Successivamente, si vede la mano di Alison accasciarsi sul terreno e, dopo un tentativo di reazione, rimanere inerme al suolo. Terrorizzate, le ragazze cominciano seriamente ad aver paura di Ian, sospettando sia lui l'assassino di Ali.\nFai attenzione a ci\u00f2 che desideri.\nTrama.\nLa scuola sta organizzando una gara di ballo ma, in realt\u00e0, le ragazze sono pi\u00f9 preoccupate per la decisione presa in merito al video ricevuto da A: consegnarlo alla polizia durante la pausa pranzo.\nMentre le ragazze stanno allestendo la sala per il ballo, Aria viene interrotta dall'arrivo di Simone, la sua ex baby sitter che, tornata in citt\u00e0 per via di un libro da poco pubblicato, si avvicina ad Ezra, facendo ingelosire Aria.\nArriva l'ora del pranzo ma, pronte per andare a portare il video all'FBI, le ragazze scoprono che il pc di Spencer \u00e8 sparito, facendo ricadere i sospetti su Ian, che lavora come insegnante a scuola.\nEmily, intanto, \u00e8 sempre pi\u00f9 preoccupata per la lontananza con Maya, spedita dai genitori in un centro di recupero per tossicodipendenti, cos\u00ec, grazie all'aiuto di Hanna, assolda il nuovo arrivato a scuola, Caleb Rivers, per poterle telefonare di nascosto grazie ad un cellulare sicuro.\nDurante la gara di ballo, le ragazze hanno ideato un piano per riprendersi il pc, ma qualcosa va storto e alla fine falliscono.\nEmily, nel frattempo, dopo aver parlato con Maya al telefono, si rende conto che la ragazza \u00e8 sempre pi\u00f9 distante da lei e quindi si ubriaca, creando dei problemi con Ian.\nA causa dei suoi problemi finanziari, Hanna decide di assecondare il gioco di A: ballare tutta la sera con Lucas per riavere indietro una parte dei soldi scomparsi. Il risultato \u00e8 Lucas con il cuore spezzato e Sean, notevolmente arrabbiato, che decide di rompere con Hanna.\nRientrate a casa dopo la serata, Spencer ed Hanna ritrovano il pc della prima, ovviamente senza pi\u00f9 il video. Al suo posto, A ha lasciato loro un nuovo indizio: un'immagine di Alison, in piedi, nel giardino di Spencer, in cui si vede un'ombra dietro di lei.\nAlla fine dell'episodio, Ella, responsabile del guardaroba al ballo, riconsegna dei guanti e una giacca ad un invitato: gli stessi che indossava A quando aveva inviato il video di Alison al pc di Spencer, segno che quella sera, lo stalker, si trovava molto vicino alle ragazze.\nBugie, ancora bugie.\nTrama.\nDopo la disastrosa gara di ballo, le ragazze cercano di ritornare alla normalit\u00e0, anche se ogni piccolo gesto comporta ostacoli e difficolt\u00e0: con l'aiuto di Spencer, Aria cerca di organizzare la sua prima e vera uscita con Ezra, mentre Hanna, che sta venendo ancora ricattata da A per riavere indietro i soldi scomparsi, viene messa di fronte ad una scelta molto difficile.\nEmily invece, dopo aver rotto con Maya a causa della lontananza, ritorna a dare il meglio di s\u00e9 a nuoto, dove riscontra per\u00f2 dei problemi con Paige McCullers, un'altra ragazza della squadra.\nLa giornata trascorre ed Hanna, capendo che i problemi a casa sono pi\u00f9 gravi di quanto pensasse, decide di sottostare al gioco di A, mettendo in pericolo la relazione segreta di Aria. Hanna viene infatti costretta a consegnare ad Ella un biglietto per una mostra, la stessa identica mostra scelta da Aria per il suo primo appuntamento ufficiale con Ezra. Fortunatamente, per\u00f2, Ella resta a piedi con la macchina (il guasto \u00e8 stato causato da Caleb) e, dopo essere stata raggiunta da Byron, i due si lasciano trasportare dai sentimenti che provano ancora l'uno per l'altra: in questo modo, Ella non va alla mostra.\nIntanto, vista l'immagine mandata da A, Spencer decide di andare da Jason, il quale, dopo averla fatta analizzare, dice alla ragazza che la foto \u00e8 reale. A malincuore, il ragazzo le confessa anche di non ricordare molto dell\u2019estate precedente alla scomparsa di Alison, dato che lui ed Ian, all\u2019epoca molto amici, si sballavano ogni sera con droghe ed alcol; questa confessione sconvolge ulteriormente Spencer.\nDopo essersi riunita con le altre \"Liars\", Spencer confessa loro un episodio che la vide protagonista, insieme ad Ali, la sera della sua sparizione: ci\u00f2 fa di lei l'ombra dietro all\u2019amica presente nella foto inviata da A.\nSono un'amica.\nTrama.\nA scuola, Aria incontra Hanna, la quale \u00e8 preoccupata per quanto successo il giorno prima ma, dalle parole dell'amica, capisce che tutto \u00e8 andato per il meglio, con Ezra, al museo; poco dopo, scopre che, grazie a Caleb, Ella \u00e8 rimasta bloccata in citt\u00e0.\nAria, per\u00f2, alla fine scopre che anche Ella doveva andare al museo e, facendole diverse domande, capisce che lei e suo padre nascondono qualcosa, tanto da arrivare a scoprire che tra i due \u00e8 nata una nuova relazione segreta.\nRimaste a scuola dopo le lezioni per spiare i genitori di Aria, le ragazze scoprono che Caleb vive l\u00ec, in un condotto per l'aria, a causa di una situazione familiare molto particolare e delicata: il ragazzo vive con una famiglia affidataria che lo maltratta.\nL'indomani, dopo un ulteriore messaggio di A, Aria scopre che dietro tutte le coincidenze della sera prima c'\u00e8 Hanna, cosa che la ferisce fortemente.\nEmily, intanto, si trova costretta ad uno \"scontro\" con Paige per un'imminente gara di nuoto. Dopo aver subito le minacce della ragazza, per\u00f2, Emily capisce che, in fondo, Paige \u00e8 dispiaciuta per l'accaduto, tanto da provare pena per lei.\nDopo aver scoperto che qualcuno sta cercando di incastrarla per la morte di Ali, Spencer decide di avvicinarsi a Toby, ancora agli arresti domiciliari, trovando in lui un ragazzo molto diverso da come in realt\u00e0 credeva.\nNonostante la rabbia provata nei confronti di Hanna, alla fine Aria capisce che la loro amicizia \u00e8 pi\u00f9 forte di tutto e cos\u00ec tra le due si ristabilisce la calma.\nIl momento della gara di nuoto di Emily \u00e8 finalmente arrivato ed Hanna vi si reca con Caleb, ora anche suo inquilino a casa, ovviamente di nascosto da sua madre Ashely. Il ragazzo si riveler\u00e0 in futuro una fonte preziosa di aiuto per le \"Liars\", visto che \u00e8 un mago di informatica e riesce a decriptare computer, cellulari e tanta altra roba per soldi.\nMessaggio in Braille.\nTrama.\nSpencer sta aiutando Toby a rimanere al passo con le lezioni, visto che il ragazzo \u00e8 agli arresti domiciliari e quindi non pu\u00f2 andare a scuola. Nel libro di francese datole da Toby, Spencer trova un messaggio scritto in braille (scrittura utilizzata dai ciechi) che, tradotto, sembra dica \"BAD\" ma, non capendone il senso, Spencer torna da Toby a chiedere spiegazioni. Il ragazzo, per\u00f2, impegnato con il processo che potrebbe condannarlo per l'assassinio di Ali, le dice semplicemente che ha tradotto male.\nA scuola, intanto, Emily deve affrontare la furia del padre di Paige, che la accusa di essere favorita dal coach di nuoto a causa della sua omosessualit\u00e0. Ella, che dopo la separazione dal marito ha iniziato a lavorare a scuola come insegnante, racconter\u00e0 l\u2019accaduto a Pam, la quale scatener\u00e0 la sua ira contro il padre di Paige; questa azione la far\u00e0 riavvicinare a sua figlia Emily.\nDurante i colloqui genitori-insegnanti, Byron ha un duro scontro con Ezra, pensando che il professore di letteratura abbia intrapreso una storia segreta con la moglie. Capito l'equivoco, l'uomo si scusa con il giovane, invitandolo ad uscire per bere una birra insieme.\nAshley, intanto, si trova di fronte al fatto che, dopo la morte improvvisa della signora Potter, alla quale aveva rubato parte dei risparmi da una cassetta di sicurezza in banca, suo nipote \u00e8 tornato in citt\u00e0 per riscuotere la sua eredit\u00e0. Solo grazie all'intervento di Caleb, mal visto dalla donna, Ashley capir\u00e0 l'imbroglio ed eviter\u00e0 di finire nei guai a causa del \"finto\" nipote della signora Potter.\nA casa Marin, nel frattempo, Hanna si avvicina molto a Caleb ma, quando le cose, tra i due, sembrano andare per il meglio, una nuova minaccia provienente da A li fa allontanare.\nIntanto Spencer, sempre pi\u00f9 vicina a Toby, lo accompagna a togliersi il localizzatore alla caviglia, dopo che le prove a suo carico sono risultate insufficienti per il suo arresto. Felici per la notizia, i due si ritrovano a passare del tempo insieme e, capito che il messaggio in braille scritto da Jenna non era \"BAD\" ma \"214\", le ragazze, con l'aiuto di Toby, devono ora capire a cosa \u00e8 riferito quel numero.\nEmily, nel frattempo, sta tornando a casa, quando sulla via incrocia Paige, che si scusa con lei per l'accaduto con il padre e che infine la bacia, lasciando la \"Liar\" del tutto attonita.\nIl seme del male.\nTrama.\nMentre a scuola Ezra decide di mettere in scena l'opera letteraria \"Il seme del male\", aiutato da Aria e con protagoniste Spencer, Hanna e Mona, le ragazze cercano di affrontare, ancora una volta, gli scheletri nell'armadio che le riportano al passato, non dimenticando per\u00f2 il presente. I ricordi riportano le \"Liars\" indietro nel tempo, precisamente ad una festa privata in cui Ali riusc\u00ec a farle entrare grazie a dei documenti falsi. Durante quella festa, le \"Liars\" videro Ian, all\u2019epoca fidanzato con Melissa, appartarsi con una ragazza, mentre Alison era momentaneamente sparita.\nNel presente, Hanna fa colazione con la madre e si sente decisa a confessarle la presenza in casa loro di Caleb, prima che A crei scompiglio facendolo al posto suo, ma Ashley non \u00e8 molto contenta della nuova amicizia della figlia, costringendola quindi a mantenere il segreto; dopodich\u00e9, Ashley esce per andare al lavoro. Convinti di essere rimasti soli, Hanna continua a prepararsi per la scuola, mentre Caleb va a fare la doccia. Improvvisamente, per\u00f2, Ashley torna in casa per recuperare una cosa ed Hanna \u00e8 quindi costretta ad entrare in doccia con Caleb, per evitare di farlo scoprire.\nIntanto Spencer, che sta cercando di aiutare Emily a riappacificarsi tramite telefono con Maya, continua a parlare con Toby per scoprire la verit\u00e0 riguardo al numero scritto da Jenna ma, anche dopo aver rubato il telefono della ragazza cieca, i due non riescono a trovare le risposte che cercavano. Inoltre, Spencer vede Jenna ed Ian, appartati in un angolo del giardino della scuola, parlare tra di loro; la ragazza comincia quindi a chiedersi come facciano i due a conoscersi.\nAria, che ultimamente sta avendo diversi problemi con Ezra, si trova costretta ad affrontare le conseguenze dell'uscita del ragazzo con suo padre Byron, che ha fatto emergere i sogni futuri dei due giovani, per\u00f2 contrastanti tra loro, creando un'aria tesa durante le prove per lo spettacolo.\nFinite le prove, le ragazze stanno sistemando la scena, quando Spencer, aprendo un baule, trova una coppa di un torneo di golf vinto da Ian, sporca lateralmente di sangue. Preoccupate e convinte che quella sia l'arma del delitto di Ali, la portano subito dalla polizia per ulteriori accertamenti.\nFinita la giornata, Spencer ed Aria vanno a dormire da Emily, fermandosi per\u00f2 prima da Ezra, in modo tale che Aria possa mettergli in chiaro alcune cose riguardo alla loro relazione.\nHanna, tornata a casa sua, trova in soggiorno i vestiti di Caleb, il quale sta per andarsene per non causarle troppi problemi con la madre. I due si ritrovano faccia a faccia dopo l'incontro nella doccia di quella mattina e, alla fine, si lasciano andare ad un caloroso bacio.\nIl giorno dopo, a scuola, le ragazze attendono i risultati dei test effettuati sulla coppa, quando all\u2019improvviso entra nel giardino la polizia: l'ispettore capo porta via con s\u00e9 le quattro \"Liars\", comunicando loro che quello trovato era un finto trofeo e che il sangue su di esso era di ratto. Le ragazze si avviano quindi verso l'auto della polizia sotto gli occhi di Ian e, nel contempo, ricevono un messaggio da parte di A, che le informa di essere stato lui ad aver messo l\u00ec il trofeo.\nLa puntata si chiude con A che d\u00e0 da mangiare ad un topo chiuso in una gabbia. Accanto ad esso ci sono altre due gabbie: sulle tre gabbie sono scritti rispettivamente i nomi di Aria, Hanna ed Emily, mentre la quarta gabbia, quella con sopra scritto il nome di Spencer, risulta essere vuota.\nApparenze.\nTrama.\nDurante l'interrogatorio con la polizia, le ragazze sono costrette a mentire riguardo ad alcune domande poste loro.\nTornata a casa, Spencer si trova di fronte ad una dura realt\u00e0: i suoi genitori, sua sorella e Ian pensano che lei abbia bisogno di uno psicologo con il quale sfogarsi. Straziata dalle continue accuse della sua famiglia, Spencer spinge la polizia a continuare a cercare indizi mentre lei, insieme a Toby, scopre che il numero scritto da Jenna corrisponde al numero di una stanza d'albergo, accanto alla quale Toby decide di affittarne un'altra. Rimasti l\u00ec da soli, Spencer e Toby scoprono che Jenna si rifugia effettivamente nella stanza accanto e, per scoprire cosa faccia, i due decidono di passare la notte insieme. La mattina seguente, sentendo dei rumori provenire dalla stanza accanto, Toby e Spencer si fiondano l\u00ec, trovandoci per\u00f2 soltanto un messaggio da parte di A. Prima di tornare a casa, i due ragazzi si baciano.\nIntanto, Emily incontra nuovamente Paige che, dopo averla evitata volontariamente, la invita ad uscire e, durante la conversazione, le confessa di aver capito di essere lesbica grazie a lei. Dopo una bella serata passata assieme, Emily finisce per baciarla ma, durante il loro secondo appuntamento, capisce che Paige non \u00e8 pronta per una cosa simile e decide quindi di rimanerle solo amica.\nNel frattempo, a casa sua, Hanna deve fare i conti con la madre che, oltre a non volere che la figlia frequenti Caleb, dopo aver scoperto che il ragazzo ha dormito da loro, lo caccia duramente, portando Hanna a seguirlo. I due ragazzi si accampano in tenda, parlano molto e finiscono per fare l'amore. Tornata a casa con l'intento di prendere alcune cose per poi andarsene di nuovo, Hanna spinge la madre ad invitare Caleb a rimanere da loro; il ragazzo, ormai troppo coinvolto dalla famiglia Marin, fa una strana chiamata per informare qualcuno di misterioso che lui non pu\u00f2 pi\u00f9 andare avanti e che quindi si tira fuori.\nAria \u00e8 turbata dal fatto che Ezra e Jenna trascorrano molto tempo insieme a causa di un copione scritto dalla ragazza cieca. Per conoscere meglio la giovane, Ezra fa molte domande ad Aria riguardo alla vita di Jenna, costringendo la ragazza a raccontargli continue bugie che, sotto consiglio di Emily, fanno sorgere in Aria la voglia di confessare tutta la verit\u00e0 al suo ragazzo. Come pensato, alla fine Aria racconta tutto sull\u2019incidente che resa cieca Jenna ad Ezra che, nonostante ci\u00f2, non cambia i suoi sentimenti verso di lei.\nQuella sera, Spencer torna a casa e, dopo aver ricevuto una confessione scottante dalla sorella Melissa, viene informata che la polizia la sta aspettando, quindi avverte subito le sue amiche. Le altre tre \"Liars\", nel frattempo, ricevono un messaggio da parte di A, che dice loro che ora Spencer \u00e8 ufficialmente indagata per l'omicidio di Alison. Le ragazze sono per\u00f2 ignare del fatto che, da casa sua, A le stia osservando tramite una videocamera nascosta.\nQualcuno che mi protegga.\nTrama.\nVisti i sospetti su Spencer, la polizia perquisisce casa sua, compresa la sua camera da letto, per portare via delle ipotetiche prove. Sconvolta per l'accaduto e dopo aver raccontato tutto alle amiche, Spencer trova l'appoggio di Toby che, dopo esserci gi\u00e0 passato, sa come comportarsi in certe situazioni.\nLa storia di Hanna e Caleb, intanto, sembra andare a gonfie vele, fino a quando Emily ed Aria non ascoltano una conversazione ambigua del ragazzo e, poco dopo, Hanna nota al collo di Jenna un ciondolo visto poco prima nello zaino di Caleb. Dopo aver parlato con lui e dopo aver scoperto che 214 \u00e8 la combinazione del suo armadietto, Hanna capisce che Caleb si \u00e8 avvicinato a lei per conto di Jenna e cos\u00ec, infuriata e delusa, lo caccia di casa e il giorno seguente schiaffeggia la cieca.\nA casa di Aria, nel frattempo, le cose sembrano migliorare, fino a quando la ragazza, per errore, manda un messaggio destinato ad Ezra alla madre, facendo nascere nuove discussioni tra i genitori che, dopo un iniziale riavvicinamento, alla fine decidono di non affrettare i tempi.\nDopo la \"rottura\" con Paige, Emily cerca di andare avanti e superare la cosa. Paige per\u00f2, dopo essere uscita con Sean, corre da Emily confessandole di sentirsi falsa ad uscire con un ragazzo per poi, infine, baciarla nuovamente.\nFinita la stressante giornata, Spencer torna a casa, dove trova Ian ad attenderla; il ragazzo, dopo una strana conversazione, se ne va a dormire. Poco dopo, rincasa anche Veronica, la quale comunica alla figlia che il mandato di perquisizione nei suoi confronti \u00e8 cessato ma che, tra le sue cose, i poliziotti hanno trovato una prova: nel braccialetto in corda regalatole anni prima da Alison, sono state rinvenute delle fibre del cardigan di Toby che la sua amica indossava la sera della sua morte. Sconvolta, Spencer viene consolata dalla madre che, come lei, pensa che qualcuno voglia incastrarla per l\u2019omicidio di Ali.\nStressata per un motivo diverso, Hanna \u00e8 in lacrime dopo la rottura con Caleb mentre, in un'altra casa chiss\u00e0 dove, A prepara l'ennesimo messaggio per le ragazze, stavolta diretto proprio ad Hanna.\nLa chiave.\nTrama.\nDopo quanto successo con Caleb, le ragazze continuano a porsi domande sull'identit\u00e0 di A, spingendo cos\u00ec Hanna a parlare di nuovo con il suo ex ragazzo che, mortificato, le dice che Jenna sta cercando una chiave da loro, chiave di cui per\u00f2 nessuna delle \"Liars\" \u00e8 a conoscenza.\nDopo aver capito che Hanna non vuole perdonarlo, Caleb va a casa sua per salutarla e dirle definitivamente addio; qui per\u00f2 ha un'intensa chiacchierata con Ashley, durante la quale la donna capisce di essersi sbagliata sul conto del ragazzo. Mandato da Ashley alla fiera in cui si trova Hanna, Caleb cerca di consegnarle una lettera in cui le dice di amarla ma, intercettata da Mona, la lettera non arriver\u00e0 mai nelle mani di Hanna.\nSpencer, intanto, deve fronteggiare i pettegolezzi della gente, che spingono la madre ad impedirle di vedere Toby, cosa che lei per\u00f2 non fa. Incontrato il ragazzo sotto gli occhi di Garrett Reynolds, il giovane poliziotto che la segue e la tiene d'occhio per via delle indagini su Ali, Spencer d\u00e0 appuntamento a Toby alla fiera che si svolger\u00e0 quella sera stessa in citt\u00e0.\nAria, cercando di tenere ancora pi\u00f9 segreta la sua storia con Ezra, scopre delle foto di lui insieme ad un'altra ragazza, che successivamente Ezra confesser\u00e0 essere niente meno che la sua ex, Jackie Molina. Tempo prima, Jackie era quasi divenuta sua moglie, anche se alla fine lasci\u00f2 Ezra poco prima del matrimonio, annullando il loro fidanzamento.\nEmily, dopo la serata passata con Paige, pensa che ora le cose possano andare meglio, tra di loro, quindi contatta Samara Cook, una ragazza del college che fa parte di un gruppo a sostegno di problemi legati all'omosessualit\u00e0. Paige per\u00f2 non si presenta all'incontro ed Emily, parlando con Samara, capisce che non \u00e8 il futuro con Paige quello che realmente vuole. Tornata a casa e dopo aver ricevuto l'ennesimo messaggio di A, Emily ha un flashback che la riporta indietro nel tempo ad un momento vissuto con Alison che, caso vuole, poco dopo si riveler\u00e0 essere fondamentale per trovare la famosa chiave che tanto voleva Jenna.\nDurante la fiera, Emily manda un messaggio alle amiche per farsi raggiungere e parlare loro della chiave, cos\u00ec Aria si congeda da Ezra che, poco dopo, riceve la visita di Garrett, andato da lui per parlargli del suo rapporto con Aria.\nDopo che Emily viene raggiunta da Aria ed Hanna, quest\u2019ultima, nonostante veda Caleb, in lontananza, salire su un autobus e partire, decide di lasciarlo andare.\nIntanto Spencer, aspettando Toby alla fiera, cade in una trappola di A e solo grazie all'aiuto di Ian riesce a salvarsi. Uscita dalla trappola, la ragazza trova Toby ad attenderla e, sebbene in un primo momento gli volti le spalle per seguire la sua famiglia, alla fine Spencer si volta nuovamente per correre da lui e mostrargli tutto il suo amore, baciandolo con passione sotto agli occhi di sua madre e sua sorella.\nNel frattempo, Emily, Hanna ed Aria scoprono cosa nasconde la porta che pu\u00f2 essere aperta grazie alla famosa chiave: una pen-drive. Poco dopo, le tre ragazze guardano i file contenuti sulla pen-drive: sono video di loro cinque assieme, a significare che qualcuno, da anni, le spiava. Motivo per cui Alison, che evidentemente aveva scoperto il tutto, \u00e8 stata uccisa.\nFuori dall\u2019appartamento di Ezra, intanto, A ruba la chiave di casa nascosta sotto lo zerbino dell'uomo.\nPer chi suona la campana.\nTrama.\nDopo aver informato Spencer, le ragazze sono ancora sconvolte per aver visto i video contenuti sulla pen-drive. Capiscono inoltre che dietro tutto c'\u00e8 Ian e, alla fine, affrontano Jenna che, dopo un po\u2019, racconta loro la verit\u00e0 riguardo a quanto successe il giorno in cui Ali and\u00f2 a trovarla in ospedale, a seguito dell\u2019incidente che la rese cieca.\nSicure di quanto sanno, le ragazze decidono di incastrare Ian, ricattandolo e chiedendogli un riscatto, altrimenti loro consegneranno i suoi video amatoriali alla polizia. Pronto il piano, ognuna di loro si prepara in maniera diversa: Spencer si lascia coccolare da Toby, il quale, sapendo tutto, le \u00e8 vicino e pronto ad aiutarla; Aria ha scoperto che Ezra lascer\u00e0 il Liceo di Rosewood per andare ad insegnare al college, in modo tale che i due possano uscire allo scoperto, ma la sua felicit\u00e0 verr\u00e0 spenta non appena la ragazza scoprir\u00e0 che nello stesso college insegna anche Jackie; Hanna, in lacrime per la partenza di Caleb, cancella il suo numero, ignara sia della lettera che della chiamata che il ragazzo le ha fatto, entrambe intercettate da Mona. Lucas, per\u00f2, ha scoperto tutto e decide quindi di andare a prendere Caleb in Arizona, dove momentaneamente il ragazzo si \u00e8 rifugiato.\nEmily, dopo aver parlato con Garrett, deve fronteggiare la madre, pronta a fare i bagagli per trasferirsi in Texas, alla base militare dove \u00e8 stato recentemente spedito Wayne.\nJenna chiama Ian per informarlo riguardo a quanto le ragazze sanno, mentre nella sua stanza entra il poliziotto Garrett, a conoscenza di tutto, che infine la bacia.\nIl momento dell'incontro con Ian \u00e8 finalmente arrivato, ma Spencer rimane coinvolta in un incidente stradale con Melissa e quindi la porta subito in ospedale.\nAll'appuntamento, intanto, giunge Garrett, chiamato dalle ragazze per aiutarle a fronteggiare Ian ma, quando l'auto sospetta arriva, a scendere non \u00e8 Ian, bens\u00ec un ragazzo che funge da messaggero.\nPoco dopo, chiamando Spencer, le \"Liars\" scoprono dell'incidente e quindi vogliono subito raggiungerla in ospedale ma, nel frattempo, la ragazza \u00e8 tornata in chiesa a prendere il telefono di Melissa, precedentemente dimenticato l\u00ec. Qui, Spencer ha un duro scontro con Ian, al quale finisce per lanciar contro la pen-drive contenente i video incriminanti. Il ragazzo, furioso per essere stato scoperto, tenta di ammazzarla. In preda al panico, Spencer chiama Emily per poi scappare verso il campanile. Arrivata in cima e ascoltata dalle amiche al telefono, Spencer viene aggredita da Ian, che cerca di ucciderla buttandola di sotto, ma il repentino intervento di colui che \u00e8 presumibilmente A lo ferma, facendolo cadere di sotto.\nUna volta riunitesi, le quattro amiche chiamano la polizia sconvolte ma, all\u2019arrivo degli agenti in chiesa, il corpo di Ian risulta scomparso.\nA fine episodio, le ragazze ricevono l'ennesimo messaggio di A, che comunica loro che tutto quanto finir\u00e0 solo quando lui/lei lo vorr\u00e0."}
{"id": "3030752", "revid": "1543377", "url": "https://it.wikipedia.org/wiki?curid=3030752", "title": "Defettibilit\u00e0", "text": "La defettibilit\u00e0 (\"defeasibility\") indica la disapplicazione delle norme giuridiche a seguito del verificarsi di eccezioni implicite (cio\u00e8 non previste n\u00e9 dalla stessa disposizione n\u00e9 da altre formulazioni).\nLa norma a condizione semplice \" Se C, allora S\" diventa quindi \" Se C, allora S, a meno che Q, B ecc.\"\nPer rendere inapplicabili le norme giuridiche sotto il profilo di defettibilit\u00e0 bisogna argomentare le eccezioni implicite.\nStoria.\nTale concetto \u00e8 stato sollevato da Herbert Hart, cultore della giurisprudenza della seconda met\u00e0 del '900.\nDefettibilit\u00e0 applicata ai principi.\nPremettendo che la defettibilit\u00e0 si applica alle norme giuridiche, c'\u00e8 chi sosteneva la stessa come applicazione ai principi, come Ronald Dworkin (allievo di Hart, critico del giuspositivismo e iniziatore del neocostituzionalismo), che sosteneva che laddove in un caso giuridico vi fossero conflitti tra norme si sarebbero dovuti bilanciare i principi."}
{"id": "3030759", "revid": "486946", "url": "https://it.wikipedia.org/wiki?curid=3030759", "title": "Cattedrale di San Leopardo (Osimo)", "text": ""}
{"id": "3030761", "revid": "446353", "url": "https://it.wikipedia.org/wiki?curid=3030761", "title": "Potenza nucleare", "text": ""}
{"id": "3030764", "revid": "1186766", "url": "https://it.wikipedia.org/wiki?curid=3030764", "title": "Duomo di Osimo", "text": ""}
{"id": "3030765", "revid": "219355", "url": "https://it.wikipedia.org/wiki?curid=3030765", "title": "2-propenil solfuro", "text": ""}
{"id": "3030767", "revid": "219355", "url": "https://it.wikipedia.org/wiki?curid=3030767", "title": "3-isotiocianato-1-propene", "text": ""}
{"id": "3030768", "revid": "378711", "url": "https://it.wikipedia.org/wiki?curid=3030768", "title": "Stereum purpureum", "text": ""}
{"id": "3030770", "revid": "599013", "url": "https://it.wikipedia.org/wiki?curid=3030770", "title": "Chiesa di San Giacomo Maggiore (Orosei)", "text": "La chiesa di San Giacomo Maggiore, detta anche \"primaziale\", \u00e8 la parrocchiale di Orosei, ubicata in piazza del Popolo.\nStoria.\nL'esistenza della chiesa di San Giacomo \u00e8 attestata dal XIV secolo, ma l'edificio deve la sua attuale conformazione agli ampliamenti e restauri operati a partire dal XVII secolo e conclusi nel 1794, quand'era rettore l'oroseino Ignazio Masala. Come osservabile in alcune fotografie storiche degli anni 20, un'edicola dedicata alle celebrazioni del Corpus Domini stava sul fianco destro, adiacente alla finta facciata, in maniera simile all'ancora presente edicola della Chiesa delle Anime (Orosei)\nArchitettura.\nL'edificio si poggia su un'emergenza del terreno orientata a sud-ovest, lungo il dislivello del costone basaltico su cui si ancora e nel quale affonda i suoi contrafforti con archi rampanti. Proprio per la sua posizione di rilievo, la parrocchiale ha rappresentato un importante punto di riferimento della valle, dove un tempo era visibile anche a grandi distanze, affermandosi come landmark della valle. Pur rimanendo solo vagamente percettibili le varie fasi costruttive, l'attuale consolidato impianto della chiesa risale al 1794 ed \u00e8 di pianta longitudinale, priva di transetto e divisa in tre navate. \nLa parrocchiale di Orosei si presenta con la scenografica facciata settecentesca, singolarmente collocata sul lato destro dell'edificio, come quinta propiscente alla scalinata che conduce dal sagrato bastionato alla Piazza del Popolo. Il prospetto si sviluppa su due livelli, separati da una cornice aggettante; il livello inferiore \u00e8 suddiviso in tre specchi tramite lesene, mentre il livello superiore presenta coronamento a cuspide e due volute laterali. A destra si nota l'articolato complesso di cupole, caratterizzate da tegole in cotto, che coprono il presbiterio e le cappelle circostanti, a cui si affianca l'alto campanile. Considerata una delle pi\u00f9 suggestive opere architettoniche della Sardegna, la parrocchiale esaudisce in pieno, pur con i suoi accenti vernacolari, le esigenze di arredo urbano \u201ccon grazia tutta settecentesca\u201d (A. Cavallai Murat) ed \u00e8 stata lungamente definita \"Primaziale di Orosei\" nella bibliografia architettonica della Sardegna (primo tra tutti Vico Mossa che la visita pi\u00f9 volte e la cita molteplicemente nei suoi volumi sull'architettura in Sardegna), sempre menzionata per il suo caratteristico falso prospetto sudorientale. \nLo stesso spirito pervade il vicino oratorio della Chiesa delle Anime (Orosei), ma il suo prospetto, regolarmente scandito da quattro lesene sormontate da elaborati capitelli e il coronamento timpanato, impostato su una trabeazione piuttosto aggettante, denunciano una maggiore attenzione verso istanze classiciste. Non solo, ma pur avendo un'impostazione e caratteristiche formali comuni, e pur essendo entrambe le chiese posizionate con importanti piazze sul un fianco, la Parrocchiale e Le Anime affrontano in maniera differente il tema della facciata, che nelle Anime si erge lungo il vicolo laterale ma sempre orientato verso la valle antistante."}
{"id": "3030771", "revid": "767487", "url": "https://it.wikipedia.org/wiki?curid=3030771", "title": "Felipe Pinglo Alva", "text": "\u00c8 noto per aver composto \"El Plebeyo\", nel 1928. Questa canzone, basata su musiche popolari delle citt\u00e0 di Lima."}
{"id": "3030772", "revid": "1573940", "url": "https://it.wikipedia.org/wiki?curid=3030772", "title": "Alexander Williams Randall", "text": "Biografia.\nFu il ventiduesimo direttore generale delle poste degli Stati Uniti durante la presidenza di Andrew Johnson (diciassettesimo presidente).\nNato nello stato di New York, suo padre era un giudice, segu\u00ec la sua famiglia a Waukesha, nello stato del Wisconsin, dove suo padre mor\u00ec nel 1853. Studi\u00f2 legge, alla sua morte il corpo venne seppellito al Woodlawn National Cemetery."}
{"id": "3030773", "revid": "204012", "url": "https://it.wikipedia.org/wiki?curid=3030773", "title": "Alexander W. Randall", "text": ""}
{"id": "3030781", "revid": "457663", "url": "https://it.wikipedia.org/wiki?curid=3030781", "title": "Gnome Do", "text": ""}
{"id": "3030785", "revid": "204012", "url": "https://it.wikipedia.org/wiki?curid=3030785", "title": "Alexander Randall", "text": ""}
{"id": "3030786", "revid": "115473355", "url": "https://it.wikipedia.org/wiki?curid=3030786", "title": "Los pensionados", "text": "Los pensionados \u00e8 una telenovela prodotta da Pol-ka Producciones e trasmessa su Canal 13 dal 2 febbraio 2004 al 5 agosto dello stesso anno. \nProduzione.\nLa telenovela ha come protagonisti Dami\u00e1n De Santo, Cecilia Dopazo e Patricia Palmer. \nTrasmissione.\nFu trasmessa per soli sei mesi a causa dei bassi ascolti e visto che non batteva la concorrenza, infatti raggiungeva un rating di 10.4 contro i quasi 34 della serie televisiva \"Los Rold\u00e1n\". Fu inoltre accolta negativamente anche dalla critica.\nSigla.\nLa sigla \u00e8 cantata dal gruppo musicale Los Babas\u00f3nicos e si intitola \"Irresponsable\"."}
{"id": "3030788", "revid": "1305772", "url": "https://it.wikipedia.org/wiki?curid=3030788", "title": "Nothin' but a Good Time", "text": "Nothin' but a Good Time \u00e8 un singolo del gruppo musicale statunitense Poison, il primo estratto dal loro secondo album in studio \"Open Up and Say...Ahh!\" nel 1988.\nIl brano fu uno dei maggiori successi in classifica del gruppo. Raggiunse il sesto posto della Billboard Hot 100 e la diciannovesima posizione della Mainstream Rock Songs. Si posizion\u00f2 inoltre al decimo posto della classifica australiana e al trentacinquesimo di quella britannica."}
{"id": "3030793", "revid": "183976", "url": "https://it.wikipedia.org/wiki?curid=3030793", "title": "Nothin' But a Good Time", "text": ""}
{"id": "3030796", "revid": "991694", "url": "https://it.wikipedia.org/wiki?curid=3030796", "title": "Binari tronchi", "text": ""}
{"id": "3030797", "revid": "6923", "url": "https://it.wikipedia.org/wiki?curid=3030797", "title": "Ahrenshoop", "text": "Ahrenshoop (5,24\u00a0km\u00b2; 700 ab. circa) \u00e8 una popolare localit\u00e0 balneare tedesca sul Mar Baltico del Land Meclemburgo-Pomerania Anteriore (\"Mecklenburg-Vorpommern\", Germania nord-orientale), situata nella penisola di Fischland-Dar\u00df-Zingst e ai margini del Nationalpark Vorpommmersche Boddenlandschaft) e facente parte, dal punto di vista amministrativo, del circondario della Pomerania Anteriore-R\u00fcgen.\nLa localit\u00e0, un tempo un piccolo villaggio, \u00e8 divenuta famosa per essere stata, a partire dagli anni novanta del XIX secolo, meta di numerosi pittori e, in seguito, anche di scultori, scrittori e di produttori e registi cinematografici e televisivi, attratti dai paesaggi del luogo.\nGeografia fisica.\nCollocazione.\nAhrenshoop \u00e8 situata nel tratto iniziale della penisola di Fischland-Dar\u00df-Zingst, nella parte centrale della costa del Meclemburgo-Pomerania Anteriore, e si trova a circa 40\u00a0km a nord-est di Rostock e a circa 70\u00a0km a nord-ovest di Stralsund.\nPaesaggio.\nAhrenshoop si caratterizza per la lunga (3\u00a0km) e larga (10 m) spiaggia con dune."}
{"id": "3030805", "revid": "547034", "url": "https://it.wikipedia.org/wiki?curid=3030805", "title": "Pietro Leone", "text": "Carriera.\nClub.\nVinse cinque scudetti con la maglia della Pro Vercelli tra il 1908 e il 1913. Costitu\u00ec la storica linea mediana del club piemontese insieme a Giuseppe Milano e Guido Ara.\nNazionale.\nDebutt\u00f2 nella Nazionale italiana il 6 gennaio 1911 nell'amichevole disputata all'Arena Civica di Milano contro l' (0-1), la terza partita in assoluto disputata dalla selezione italiana e la prima in cui venne utilizzata la maglia azzurra. Partecip\u00f2 alle Olimpiadi 1912 di Stoccolma, giocando tutte e tre le partite disputate dalla Nazionale. Nell'amichevole contro il , giocata a Torino il 1\u00ba maggio 1913, era uno dei 9 giocatori della Pro Vercelli che difesero i colori azzurri.\nIn maglia azzurra collezion\u00f2 complessivamente 9 presenze.\nAllenatore.\nVenne ingaggiato come allenatore della Salernitana nella stagione 1931-1932, ma fu esonerato il 3 febbraio 1932 da imbattuto e da capolista, il motivo dell'esonero fu che l'allora presidente Enrico Chiari non andava molto d'accordo con il tecnico per via di alcuni suoi atteggiamenti."}
{"id": "3030807", "revid": "450297", "url": "https://it.wikipedia.org/wiki?curid=3030807", "title": "Senna (farmaco)", "text": ""}
{"id": "3030820", "revid": "767487", "url": "https://it.wikipedia.org/wiki?curid=3030820", "title": "Premi Emmy 1982", "text": "La consegna dei Premi Emmy 1982 per il Primetime (34\u00aa edizione) fu tenuta al Pasadena Civic Auditorium di Pasadena (California) il 19 settembre 1982. La cerimonia fu presentata da John Forsythe e Marlo Thomas. I Creative Arts Emmy Awards furono consegnati il 12 settembre. Per le candidature, furono presi in considerazione i programmi trasmessi tra il 1\u00ba luglio 1981 e il 30 giugno 1982.\nNon esistono fonti riguardo alla cerimonia di consegna dei Premi Emmy 1982 per il Daytime (9\u00aa edizione)."}
{"id": "3030827", "revid": "729019", "url": "https://it.wikipedia.org/wiki?curid=3030827", "title": "Chao fan", "text": "Il chao fan (), o riso fritto cinese, \u00e8 un piatto della cucina cinese a base di riso fritto al salto. Vi sono molte varianti per la sua preparazione nelle cucine delle province cinesi e nei ristoranti cinesi all'estero.\nIl riso viene prima cotto al vapore o bollito e quindi saltato in un wok assieme a componenti di base quali carne, uova o vegetali vari.\nStoria.\nGi\u00e0 noto ai tempi della dinastia Sui, che govern\u00f2 in Cina tra il 581 e il 618, si \u00e8 ipotizzato che il \"chao fan\" sia il primo riso fritto mai cucinato.\nPreparazione.\nCottura.\nIl riso viene prima risciacquato diverse volte per rimuovere l'eccesso di amido che renderebbe il piatto troppo pastoso. Va quindi cotto al vapore o bollito e quando \u00e8 pronto i chicchi vanno separati con una spatola per renderlo vaporoso. Va quindi lasciato raffreddare, messo in un recipiente coperto e lasciato in frigorifero per evitare che si alteri, va quindi cucinato entro tre giorni. Anche friggere il riso dopo la cottura al vapore quando \u00e8 ancora caldo renderebbe il piatto pastoso. Per la frittura al salto, da fare preferibilmente in una wok, si utilizza olio o in alternativa burro chiarificato o lardo. Per una cottura ideale, il riso va messo nella \"wok\" ben calda quando si sente lo sfrigolio dell'olio. \u00c8 importante separare dall'inizio i chicchi di riso con una spatola per rimuovere eventuali grumi.\nIngredienti.\nA seconda delle ricette si sceglie quale altro ingrediente principale aggiungere, tra i pi\u00f9 popolari vi sono verdure, uova, carne, pollo, maiale, manzo, insaccati, pesce, frutti di mare, tofu ecc. Per insaporire si usano cipolla e/o aglio, scalogno e cipollotto. Oltre al sale, tra i condimenti si possono usare, pepe, salsa di soia, salsa di ostriche, salsa di pesce ecc. Altri ingredienti opzionali di fine cottura sono peperoncino, prezzemolo, coriandolo, semi di sesamo tostato, alghe, cetriolo, pomodoro, limetta o sottaceti.\nVariet\u00e0.\nDi seguito alcune tra le pi\u00f9 popolari variet\u00e0 tipiche delle cucine delle province cinesi, che variano a seconda dei componenti di base e dei condimenti utilizzati."}
{"id": "3030835", "revid": "767487", "url": "https://it.wikipedia.org/wiki?curid=3030835", "title": "Jigsaw (film 1949)", "text": "Jigsaw \u00e8 un film del 1949 diretto da Fletcher Markle. Henry Fonda, Marlene Dietrich e altri grandi nomi appaiono come comparse non accreditate.\nTrama.\nQuando il proprietario di una tipografia viene trovato morto pensano tutti, polizia compresa, a un suicidio, ma il giovane assistente Malloy sospetta che dietro vi sia un gruppo politico estremista chiamato \"I crociati\" e quando un giornalista che li aveva attaccati muore a sua volta il suo sospetto diventa certezza. Indagando si imbatter\u00e0 in due figure, un boss invischiato nella politica locale e una cantante di night."}
{"id": "3030836", "revid": "1305772", "url": "https://it.wikipedia.org/wiki?curid=3030836", "title": "I Won't Forget You", "text": "I Won't Forget You \u00e8 un singolo del gruppo musicale statunitense Poison, il quarto estratto dal loro album di debutto \"Look What the Cat Dragged In\" nel 1987.\nFu la prima power ballad del gruppo e raggiunse il tredicesimo posto della Billboard Hot 100."}
{"id": "3030840", "revid": "122989648", "url": "https://it.wikipedia.org/wiki?curid=3030840", "title": "Classificazione JEL", "text": "La classificazione JEL \u00e8 un sistema di classificazione standard elaborato dalla rivista economica \"Journal of Economic Literature\", finalizzato a fornire un sistema di categorizzazione degli articoli di ricerca attinenti alle materie economiche e finanziarie. Gli articoli scientifici su rivista di ambito economico vengono usualmente classificati secondo i codici di classificazione JEL.\nStoria.\nIl \"Journal of Economic Literature\", edito dalla American Economic Association (AEA), contiene rassegne di articoli e informazioni su libri e pubblicazioni scientifiche prodotte di recente. La AEA mantiene EconLit, un database indicizzato di citazioni per articoli, libri, riviste, lectio magistralis e working papers classificati tramite i codici JEL a partire dal 1969. Una collana cartacea \u00e8 anche messa a disposizione dall'AEA nel suo \"Index of Economic Articles\". Questo attualmente comprende gli anni di pubblicazione 1886-1996 in 38 volumi ed \u00e8 indicizzato per autore e per soggetto.\nMolti articoli pubblicati sulle riviste di economia elencano i codici JEL in base a cui possono essere classificati, facilitando la propria reperibilit\u00e0 sui motori di ricerca. Ulteriori esempi di tali usi possono essere visualizzati nel sito del \"The New Palgrave Dictionary of Economics Online\" e del \"National Bureau of Economic Research Working Papers\"."}
{"id": "3030853", "revid": "450297", "url": "https://it.wikipedia.org/wiki?curid=3030853", "title": "Anti-infiammatorio non steroideo", "text": ""}
{"id": "3030854", "revid": "1305772", "url": "https://it.wikipedia.org/wiki?curid=3030854", "title": "IPMP", "text": ""}
{"id": "3030863", "revid": "253269", "url": "https://it.wikipedia.org/wiki?curid=3030863", "title": "Fletcher Markle", "text": "Biografia.\nFletcher Markle esord\u00ec alla radio come produttore, direttore e talvolta attore nella serie radiofonica \"Studio One\", passata poi alla televisione e prodotta dalla CBS. Quando la serie arriv\u00f2 al piccolo schermo ne conserv\u00f2 la direzione, esordendo l'anno dopo anche al cinema con \"Jigsaw\" (1949), un dramma poliziesco. Rimase tuttavia per lo pi\u00f9 fedele alla televisione, dirigendo vari show ed alcuni episodi del telefilm \"Il padre della sposa\". Negli stessi anni fu anche produttore, spesso degli stessi lavori di cui fu regista, show e serie televisive comprese. La sua attivit\u00e0 continu\u00f2 fino all'inizio degli anni '70 quando si ritir\u00f2 dalle scene e mor\u00ec nel 1991 per un problema cardiaco."}
{"id": "3030867", "revid": "767487", "url": "https://it.wikipedia.org/wiki?curid=3030867", "title": "Rainer von Fieandt", "text": "Biografia.\n\u00c8 stato il 37\u00ba Primo ministro della Finlandia, durante la sua carica il vice-primo ministro fu Reino Oittinen.\nStudi\u00f2 giurisprudenza, lavorando poi come avvocato. Fu a capo del consiglio di amministrazione della banca di Finlandia."}
{"id": "3030868", "revid": "2130303", "url": "https://it.wikipedia.org/wiki?curid=3030868", "title": "Santuario di Nostra Signora delle Grazie e di Santa Maria Goretti", "text": "Il santuario di Nostra Signora delle Grazie e di Santa Maria Goretti, a Nettuno, \u00e8 la chiesa che custodisce il corpo della fanciulla, martire della purezza (1890-1902); sorge alla fine del lungomare Giacomo Matteotti, lungo la costa, in prossimit\u00e0 della foce del fiume Loricina. Nell'agosto 1970 fu elevato da papa Paolo VI alla dignit\u00e0 di basilica minore.\nStoria e descrizione.\nL'edificio risale al XVI secolo ed \u00e8 stato realizzato nel luogo in cui sorgeva una chiesetta dedicata all\"'Annunziata\" (detta anche di san Rocco). \nIl santuario ospita la cripta di santa Maria Goretti ed espone la statua lignea di Nostra Signora delle Grazie: la tradizione vuole che la statua lignea approdasse sulle coste di Nettuno, nel 1550, su una nave proveniente dall'Inghilterra, dopo lo scisma anglicano. In Inghilterra, in quel periodo, le chiese cattoliche venivano confiscate e le statue dei santi distrutte. Cos\u00ec alcuni marinai imbarcarono le statue della Madonna delle Grazie e di altri santi su una imbarcazione diretta a Napoli; la nave per\u00f2, a causa di un violento temporale, approd\u00f2 a Nettuno. Cos\u00ec i simulacri della Vergine, di san Rocco, e di san Sebastiano, vennero riposte nell'allora piccola chiesa dell'Annunziata. Questo approdo fu interpretato come un \"segno della volont\u00e0 della Madonna\": le tre sculture, pertanto, rimasero l\u00ec, dove sono tuttora conservate.\nIl tempio ha subito, nel corso dei secoli, due restauri nel 1718 e nel 1868. Data la vicinanza al mare, il complesso architettonico ha sofferto in passato alcuni danni dovuti all'erosione del vento e alla salsedine; la chiesa venne infatti chiusa al pubblico dal 1904 al 1905 e dal 1908 al 1914, anno in cui venne presentato un nuovo progetto voluto dai Padri Passionisti e finanziato dal papa Pio X. Nel 1960 venne completato il disegno del porticato del sagrato, ma, nel 1966 il luogo sacro venne nuovamente dichiarato pericolante. Fu riaperto al pubblico il 15 agosto 1969, con una nuova collocazione della statua della Madonna delle Grazie e della cripta di santa Maria Goretti (le sue spoglie vi furono traslate nel 1929).\nGli abitanti di Nettuno sono assai devoti alla Madonna e alla dodicenne brutalmente uccisa, canonizzata nel 1950 da Pio XII: le festeggiano, infatti, nei mesi di maggio e luglio."}
{"id": "3030869", "revid": "1516566", "url": "https://it.wikipedia.org/wiki?curid=3030869", "title": "Scudi composti", "text": "L'araldica spesso riunisce pi\u00f9 stemmi su uno stesso scudo. Si vengono cos\u00ec a formare delle armi composte, formate da armi pi\u00f9 semplici accostate secondo una linea di partizione semplice, oppure riunite in \"quartieri\". Altre armi possono essere composte con pezze onorevoli, per esempio aggiungendo un capo o un cantone a uno stemma principale.\nPer blasonare delle armi composte si comincia con l'indicare la partizione, cio\u00e8 il modo in cui lo scudo \u00e8 stato suddiviso per ospitare i vari stemmi; quindi si blasonano gli stemmi costituenti, secondo l'ordine in cui compaiono nella suddivisione, facendoli precedere dal loro rango (il primo... il decimo...). Si pu\u00f2 quindi ottenere una blasonatura del tipo: \"partito: nel primo d'argento, alla torta di rosso; nel secondo d'oro, alla fascia d'azzurro\".\nLa blasonatura pu\u00f2 risultare complicata quando le linee di partizione abbondano, per quanto la regola sia molto semplice: ogni elemento (definito genericamente \"quartiere\", bench\u00e9 non sempre sia la definizione pi\u00f9 corretta) assume un numero d'ordine secondo la regola di precedenza \u00ab quello in alto prima di quello in basso, quello a destra prima di quello a sinistra \u00bb e viene descritto come fosse uno stemma indipendente, secondo tale ordine. Unica eccezione a tale regola si ha quando nella composizione sono presenti diversoi \"quartieri\" identici: in questo caso sono descritti tutti insieme una volta sola con la priorit\u00e0 del primo, enunciando tutti i numeri d'ordine relativi.\nPer esempio, l'arma presente all'inizio dell'articolo (stemma di Lothar Franz von Schoenborn) sar\u00e0 blasonata come:\nQuando un \"quartiere\" \u00e8 composto a sua volta, la regola si applica in cascata, per cui quando si arriva al suo turno si definisce un nuovo ordine di presentazione per i \"quartieri\" che lo costituiscono. Se, ad esempio, si ha una prima partizione che individua sei \"quartieri\", il 4\u00ba dei quali \u00e8 a sua volta suddiviso in tre elementi, l'ordine di blasonatura sar\u00e0 1, 2, 3, 4.1, 4.2, 4.3, 5, 6.\nPartizioni.\nGli scudi composti, o, per meglio dire, le armi composte, devono essere considerati come la \"riunione\" di pi\u00f9 stemmi in uno solo, e non la \"frantumazione\" di uno in molti.\nNelle armi composte, la tavola d'aspettazione \u00e8 divisa secondo una partizione araldica, e quindi ogni elemento di questa partizione si comporta come uno scudo completo (e pu\u00f2 quindi essere partizionato a sua volta). Le partizioni di base si possono cos\u00ec combinare all'infinito.\nGli elementi formati da una partizione sono di dimensioni uguali, ma non hanno lo stesso \"prestigio\": sono ordinati gerarchicamente secondo la loro posizione: il prestigio decresce dall'alto verso il basso e da destra verso sinistra, ecco perch\u00e9 la blasonatura viene fatta secondo tale ordine.\nUn uso molto frequente delle partizioni riguarda al traduzione araldica delle unioni di qualunque natura: matrimonio, annessione di feudi, ecc. Cos\u00ec l'unione di due elementi sar\u00e0 evidenziata spesso da un \"partito\" (che ha per effetto la riduzione della larghezza delle figure e la messa in evidenza della \"destra\" - cosa che pu\u00f2 essere particolarmente ricercata) o anche, molto spesso, da un \"inquartato\" (che non deforma l'aspetto grafico dello scudo originale, e che rappresenta una unione pi\u00f9 egalitaria: le posizioni pi\u00f9 e meno prestigiosa per l'uno, le due intermedie per l'altro). In un partito, lo stemma di destra pu\u00f2 essere \"rivoltato\" per cortesia (come nel caso dell'arma dell'Alsazia): bench\u00e9 occupi il posto d'onore, la sua inversione mostra che la sua direzione d'onore \u00e8 rivolta verso lo stemma a sinistra, ristabilendo, almeno in parte, una parit\u00e0 di trattamento.\nL'unione di con dar\u00e0 origine, nel \"partito\" a e nell\"'inquartato\" a .\nCome blasonatura, essendo il primo \"d'azzurro, alla croce ansata d'oro\" e il secondo \"d'oro, alla chimera di verde capelluta di rosso\", si avr\u00e0 rispettivamente:\nUn altro modo di unire due stemmi \u00e8 il cosiddetto \"semipartito\" (o pi\u00f9 raramente il \"semitroncato\") che consiste nell'unire la met\u00e0 destra del primo con la met\u00e0 sinistra del secondo. Questa unione si pu\u00f2 fare, per\u00f2, solo se gli stemmi originali restano identificabili anche dopo la amputazione di una met\u00e0.\nEsempi: Navarra-Champagne, = semipartito di e di \nSi deve notare che il semipartito e il semitroncato si possono usare anche quando una delle met\u00e0 \u00e8 a sua volta divisa in due met\u00e0, purch\u00e9 in senso contrario (nel semipartito una met\u00e0 \u00e8 \"troncata\", nel semitroncato una met\u00e0 \u00e8 \"partita\").\nLa partizione pu\u00f2 anche essere solo un elemento di \"redazione\" dello stemma, come nel caso di quello di La Tour-du-Pin, in cui il partito serve solo a delimitare i due elementi del \u00ab r\u00e9bus \u00bb (a destra l'elemento che rappresenta \"la torre\"; a sinistra quello che richiama \"il pino\").\nLa partizione in elementi molto numerosi, come lo \"scaccato\" o il \"losangato\" o altre ripartizioni, rivela uno sforzo essenzialmente decorativo e funziona quasi come una pelliccia che ricopre l'intero campo.\nPer una donna sposata lo stemma pu\u00f2 talora essere diviso verticalmente in due \u2014\u00a0\"partito\"\u00a0\u2014 e riprendere da una parte lo stemma della sua famiglia di origine, dall'altra quello del marito.\nPartizioni particolari.\nOgni elemento della composizione pu\u00f2 avere un campo diverso. Alcune pezze possono in certi casi (aumento, etc.) giocare un ruolo equivalente a quello di una partizione ed entrare nella composizione. La regola di contrasto dei colori, che si applica alle pezze ma non alle partizioni, pu\u00f2 allora essere superata. Si dice allora che la pezza \u00e8 \"cucita\", il che le conferisce lo status di una partizione (non \u00e8 pi\u00f9 sovrapposta, ma aggiunta di lato).\nCantone.\n\u00c8 la parte dello scudo in cui trovano posto i quattro cantoni (destro del capo, destro della punta, sinistro del capo e sinistro della punta). Non si blasona la posizione destra del capo, assunta per default. Forse l'origine del cantone \u00e8 nella rappresentazione, sovrapposta allo scudo, delle \"ailettes\", placche rettangolari di acciaio attaccate alle spalle, facenti parte della corazza, e portate soprattutto nei tornei.\nCapo.\nPezza onorevole che occupa il terzo superiore dello scudo. Il termine indica anche la corrispondente regione della tavola d'aspettazione.\nIl capo \u00e8 spesso utilizzato come partizione dello scudo, che permette di aggiungere alle armi principali (che figurano al di sotto) delle altre armi semplici o composte, raffigurate appunto nel capo. In questo caso, come gi\u00e0 visto, la regola di contrasto dei colori non \u00e8 sempre rispettata, e allora il capo \u00e8 detto \"cucito\".\nIn Francia, le \"buone\" citt\u00e0, quelle cio\u00e8 che avevano il diritto di farsi rappresentare dai loro \"sindaci\" all'incoronazione del re di Francia, avevano il diritto di portare sul loro stemma un capo di Francia, antica (\"d'azzurro seminato di gigli d'oro\") o moderna (\"d'azzurro, a tre gigli d'oro\"). Il capo di Francia \u00e8, quindi, un aumento delle armi concesso a queste citt\u00e0.\nInquartato.\nPartizione di uno scudo araldico in quattro quartieri uguali (o quarti) per mezzo di una linea orizzontale e una verticale.\nL'inquartato compone spesso due stemmi, che sono in questo caso posti l'uno in 1\u00ba e 4\u00ba, l'altro in 2\u00ba e 3\u00ba. Si dovr\u00e0 blasonare allora \"inquartato, nel 1\u00ba e 4\u00ba d'argento, alla croce di rosso (croce di San Giorgio), nel 2\u00ba e 3\u00ba d'oro, a quattro pali di rosso (Aragona), che \u00e8 di Barcellona\". In modo pi\u00f9 semplice si pu\u00f2 blasonare: \"inquartato, d'argento alla croce di rosso, e d'oro a quattro pali di rosso\", essendo implicita l'alternanza degli stemmi.\nQuartieri.\nI \"quartieri\" sono originati dalla divisione di uno scudo che risulta, generalmente, da un certo numero di \"partiti\" e di \"troncati\" (da due a sei). I quartieri sono partizioni simmetriche, che delimitano da sei a trentasei armi elementari e ne permettono la composizione. I quartieri sono numerati nel senso di lettura abituale: cominciando dal capo con il pi\u00f9 alto a sinistra (dell'osservatore, a destra del capo), quindi si completa la prima fila da sinistra a destra, poi le file seguenti dall'alto verso il basso.\nSi blasona dapprima il numero di linee di partizione del partito e di quelle del troncato (ad esempio: \"partito di due e troncato di tre\" - il che significa dodici quartieri - \"nel 1\u00ba ...\"). Si continua poi indicando prima di ogni arma elementare il relativo numero d'ordine. Se alcune armi sono ripetute su pi\u00f9 quartieri, le si descrive solo la alla prima occorrenza, indicando gli ordinali di tutti i quartieri interessati, e i quartieri gi\u00e0 descritti sono conseguentemente saltati al momento del loro turno normale. A proposito della blasonatura delle linee di partizione, si deve notare che tale metodica \u00e8 quella standard nell'araldica italiana, mentre quella francese tende a contare le file dei quartieri e le loro colonne, indicando quindi dei valori aumentati di uno rispetto al sistema italiano. In Francia, quindi, l'espressione \"partito di due e troncato di tre\" descrive uno scudo con due colonne e tre file orizzontali, con un totale di soli sei quartieri.\nLe armi che figurano nei quartieri dello scudo composto rappresentano i rispettivi titolari, e dovrebbero quindi essere blasonati citando questi titolari pi\u00f9 che descrivendo gli stemmi. Tuttavia, se il titolare non \u00e8 ben conosciuto \u00e8 preferibile usare entrambe le descrizioni (ad esempio: \"nel 3\u00ba di Savoia, che \u00e8 di rosso alla croce d'argento\").\n\"Partito di ventotto e troncato di ventiquattro, il che crea 719 quartieri\" (si noti che ne mancano tre su ognuno dei lati inferiori a causa dell'arrotondamento), \"nel 1\u00ba ...\" (cliccare sull'immagine per una versione ad alta risoluzione). Le armi composte con lo scopo di mostrare tutti i quarti di nobilt\u00e0, come nell'esempio del \"dittico Grenville\" dell'immagine precedente, composto da Richard Temple-Grenville, sono composizioni assolutamente artificiali: esse non simboleggiano una persona, ma un insieme di alleanze e costituiscono una rivendicazione genealogica. Questo tipo di creazione si riallaccia alla elaborazione di un armoriale personale. Il linguaggio del blasone pu\u00f2 \"teoricamente\" descrivere delle icone punto a punto (partito di 255 e troncato di 255), ma quando si arriva a tali eccessi si esce evidentemente dal dominio araldico.\nGrandi armi.\nLe \"grandi armi\" sono rappresentazioni araldiche complete di tutti gli ornamenti esteriori, che prendono generalmente la forma di uno scudo composto di quartieri in cui sono rappresentate le armi di dipendenza, di costituzione o di possesso, e sono attraversate sul tutto dallo scudo del titolare (un principe, una provincia, ecc.).\nLe grandi armi rappresentano graficamente una solenne affermazione dei titoli e dei diritti del titolare. Esse sono rappresentate di rado, tipicamente per decorare una sala di prestigio, ad esempio una sala del trono. Esempio: grandi armi di Russia ."}
{"id": "3030876", "revid": "2056951", "url": "https://it.wikipedia.org/wiki?curid=3030876", "title": "Mond\u00eco", "text": "I Mond\u00eco (o Mondjo) sono una famiglia nobile italiana originaria della Spagna e trapiantata a Messina nel XVI secolo, durante la terza dominazione spagnola. \nLe origini.\nTra gli esponenti della famiglia si contano vari senatori messinesi, un console del , Cavalieri dell'Ordine di Malta, numerosi Consoli del Mare, avvocati fiscali, notari e giudici straticoziali.\nUn Don Paolo Maria, dottore in sacra teologia e in diritto canonico, fu nominato nel 1850 abate, prelato di Santa Lucia del Mela e vescovo di Miriofidi \"in partibus\".\nTra i discendenti della famiglia Mond\u00eco che si sono distinti nell'ultimo secolo si ricordano il Prof. Guglielmo Mond\u00eco Tricomi (1862-1960), docente universitario di malattie nervose e mentali nelle universit\u00e0 di Messina e di Napoli; il Dott. Umberto Mond\u00eco Landi (1902-1981), figlio di quest'ultimo, cavaliere magistrale dell'Ordine di Malta e cavaliere di Gran Croce della Repubblica Italiana, che fu prefetto di Rovigo di Latina di Salerno e di Parma, e che si trov\u00f2 a dover fronteggiare l'emergenza dell'alluvione del Polesine nel 1951 e il disastro di Salerno nel 1956. \nDalla famiglia Mond\u00eco discendevano anche, per parte di madre, i politici messinesi Michele Crisafulli Mond\u00eco, sindaco di Santa Teresa di Riva e podest\u00e0 di Messina durante il Fascismo, e Vincenzo Michele Trimarchi, giurista, docente universitario, senatore della Repubblica per il PLI e giudice della Corte Costituzionale.\nPalazzi.\nIl Palazzo dei Mondio, situato nel villaggio Contesse, risale al XVI secolo ed ha subito nel corso dei secoli vari rifacimenti; nel 1735 ospit\u00f2 per quasi un mese Carlo III di Borbone in visita a Messina e nel 1860 ospit\u00f2 per venti giorni Nino Bixio durante la guerra per l'Unit\u00e0 d'Italia.\nParentele.\nI Mond\u00eco si imparentarono, a Messina, con le nobili famiglie La Corte, Laudamo, Gordone, Crisafulli e, in tempi recenti, con la famiglia Crisafi.\nArma.\n\"Blasonatura\": d'azzurro, al mondo d'oro centrato in banda, caricato sopra da una corona all'antica e sotto da un volo spiegato nel secondo, sostenuto da due leoni sulla fascia in divisa; il tutto d'oro col mare al naturale, fluttuoso, movente dalla punta."}
{"id": "3030879", "revid": "287204", "url": "https://it.wikipedia.org/wiki?curid=3030879", "title": "John Wyer", "text": "Carriera.\nA diciotto anni viene assunto dalla Sunbeam come apprendista e in seguito si trasferisce in Francia per lavorare alla Solex. Resta in quel Paese fino al dopoguerra, cimentandosi anche come pilota, esperienza chiusa rapidamente in seguito ai deludenti risultati. Passa quindi a gestire il \"Garage Monaco\", scuderia che porta in pista le vetture del gentleman-driver Dudley Folland, con cui partecipa anche alla 24 Ore di Le Mans 1949. Proprio in questa occasione si fa notare da David Brown, proprietario dell'Aston Martin, di cui diventa direttore sportivo nel 1950 e a cui impone il suo metodo di lavoro fatto di preparazione maniacale delle competizioni, cura dei pi\u00f9 piccoli dettagli, impostazione della tattica di gara pi\u00f9 redditizia.\nDopo aver lavorato per pi\u00f9 di dieci anni all'Aston Martin e aver conquistato la 24 Ore di Le Mans 1959 mettendo in pista la DBR1 di Carroll Shelby e Roy Salvadori, nel 1963 accett\u00f2 l'offerta della Ford di dirigere il suo nuovo centro di ricerca a Slough, in Inghilterra, denominato \"Ford Advanced Vehicles Ltd.\" e impiantato con lo specifico scopo di portare avanti il progetto agonistico della Ford GT40.\nAlla fine del 1966, quando la Ford cambi\u00f2 i suoi piani, rilev\u00f2 l'attivit\u00e0 dagli americani e con il suo socio John Willment diede vita alla J.W. Automotive Engineering Ltd. (JWA), che si occupava dell'assistenza delle GT40 sul mercato europeo e partecipava alle competizioni come scuderia privata.\nCon le GT40 della JWA e grazie al sostegno economico della Gulf Oil, l'ingegnere inglese ottenne numerose vittorie, tra cui vale la pena ricordare il Campionato Mondiale per Vetture Sport del 1968, la 24 Ore di Le Mans 1968 e 1969. Divenute obsolete le Ford, il team acquist\u00f2 per la stagione 1970 le Porsche 917, contribuendo alla realizzazione della loro nuova veste aerodinamica e vincendo molte gare nel biennio 1970-71, fino al bando delle \"vetture sport 5 litri\".\nIn seguito al cambio regolamentare, per la stagione 1972 la JWA progett\u00f2 un prototipo spinto dal motore Cosworth DFV di Formula 1, da molti ritenuto un propulsore inadatto alle gare di durata. Ma il tecnico inglese, che intanto si stava a mano a mano defilando dalla gestione della scuderia lasciandola nelle mani del suo direttore tecnico John Horsman, dopo tre anni di sviluppo riusc\u00ec nell'impresa di vincere a Le Mans ancora una volta, grazie alla Gulf GR8 pilotata da Jacky Ickx e Derek Bell.\nDopo aver ottenuto quest'ultimo prestigioso risultato, nel 1976 John Wyer abbandon\u00f2 definitivamente le competizioni vendendo il suo team all'americana \"Grand Touring Cars\" di Harley Cluxton."}
{"id": "3030885", "revid": "256896", "url": "https://it.wikipedia.org/wiki?curid=3030885", "title": "Santuario basilica Madonna delle Grazie e Santa Maria Goretti", "text": ""}
{"id": "3030889", "revid": "3115", "url": "https://it.wikipedia.org/wiki?curid=3030889", "title": "Maria Restituta Kafka", "text": "Biografia.\nHelene Kafka aveva due anni quando la famiglia si trasfer\u00ec a Vienna. Giovanissima, lavor\u00f2 inizialmente come aiuto-infermiera presso l'ospedale di Lainz. All'et\u00e0 di 19 anni entr\u00f2 nella Congregazione della Suore Francescane della Carit\u00e0 Cristiana. Dopo la prima guerra mondiale entr\u00f2 come infermiera presso l'ospedale di M\u00f6dling, giungendo al livello di un'efficiente infermiera di sala operatoria.\nAnche l'ospedale di M\u00f6dling non fu risparmiato dagli effetti dall'Anschluss del 1938. Sorella Restituta si rifiut\u00f2 di togliere i Crocifissi dalle stanze dei degenti. Questa circostanza e due testi di critica al regime nazista da lei redatti la condussero in prigionia. Il Mercoled\u00ec delle Ceneri del 1942 fu arrestata dalla Gestapo e il 29 ottobre del medesimo anno fu condannata a morte con l'accusa di favoreggiamento del nemico e di preparativo di alto tradimento; il 30 marzo del 1943 fu giustiziata tramite ghigliottina. Come altre vittime del nazionalsocialismo, che a causa della loro appartenenza etnica, della loro fede o della loro appartenenza politica erano state mandate a morte, la loro esecuzione viene oggi percepita come un assassinio.\nNonostante la volont\u00e0 ecclesiastica, la sua salma non fu consegnata all'Ordine cui apparteneva e, come altre circa 2.700 persone che subirono analoga sorte, fu sepolta anonima nel cosiddetto 40\u00ba Gruppo dello Zentralfriedhof.\nCulto.\nIl 21 giugno 1998, in occasione della visita a Vienna di papa Giovanni Paolo II, ella fu proclamata beata ed il giorno dedicato alla celebrazione della sua memoria \u00e8 il 29 ottobre.\nA M\u00f6dling la parte occidentale della \"Weyprechtgasse\", dinnanzi all'ospedale, \u00e8 stata rinominata in suo onore \"Schwester-Maria-Restituta-Gasse\". Nel 2000 le fu intitolata la piazza in Wien-Brigittenau, il quartiere della sua infanzia e giovinezza, nei pressi del ponte sul Danubio e della stazione della metropolitana \"Handelskai\" e nel 2006 l'artista di Colonia Gunter Demnig le ha dedicato dinnanzi al n. 12 di Sr.-Maria-Restituta-Gasse una delle sue \"Stolpersteine\" (letteralmente: Pietre d'inciampo).\nNello \"Hartmannspital\" (ospedale Hartmann) a Vienna-Margareten vi \u00e8 la mostra permanente \"RESTITUTA-Dokumentation Glaube gegen NS-Gewalt\" (La documentazione della fede di Restituta contro la violenza nazista).\nAnche nella chiesa abbaziale di Klein-Mariazell viene descritta la sua vita ed ella \u00e8 particolarmente ricordata.\nDal 27 maggio 2009 nella \"Barbara-Kapelle\" della cattedrale di Santo Stefano in Vienna \u00e8 stata posta una scultura che la ricorda, opera di Alfred Hrdlicka.\nAlla figura di Maria Restituta Kafka \u00e8 dedicata una rapsodia per organo composta da Carlotta Ferrari nel 2016.\nCollegamenti esterni.\nin lingua tedesca:"}
{"id": "3030890", "revid": "767487", "url": "https://it.wikipedia.org/wiki?curid=3030890", "title": "Fascino del palcoscenico", "text": "Fascino del palcoscenico (\"Stage Struck\") \u00e8 un film del 1958 diretto da Sidney Lumet, remake di \"La gloria del mattino\".\nTrama.\nUna giovane di belle speranze approda a New York con l'idea di fare l'attrice. Sulla sua pelle prover\u00e0 quanto \u00e8 ostile l'ambiente di Broadway, ma alla fine trover\u00e0 il successo."}
{"id": "3030893", "revid": "1543377", "url": "https://it.wikipedia.org/wiki?curid=3030893", "title": "Mitla", "text": "Mitla \u00e8 un sito archeologico precolombiano e uno dei maggiori centri della cultura degli Zapotechi. La zona archeologica si trova all'interno della municipalit\u00e0 di San Pablo Villa de Mitla. Monte Alb\u00e1n era il centro politico pi\u00f9 importante mentre Mitla era quello religioso pi\u00f9 importante. Il nome Mitla deriva dalla lingua Nahuatl, dalla parola Mictl\u00e1n, che era il luogo dei morti o le terre dell'oltretomba. Il nome in lingua zapoteca \u00e8 \"Lyobaa\", che significa \"luogo di riposo\". Il nome quindi \u00e8 una trascrizione in lingua spagnola del nome azteco. Mitla possiede mosaici raffinati, disegni geometrici che ricoprono tombe, pannelli, stucchi, e anche interi muri. I mosaici sono fatti con piccole pietre incastonate assieme senza l'uso di malta.\nStoria del sito.\nMitla \u00e8 uno dei siti maggiormente conservati della valle di Oaxaca a causa del clima secco. La valle era abbastanza isolata, ma gli Zapotechi avevano comunque contatti con altri popoli presenti in mesoamerica. Quando gli spagnoli arrivarono nella valle, lo stato zapoteco contava 500.000 abitanti, che conoscevano un sistema di scrittura, usavano due sistemi di calendari, e una societ\u00e0 agricola che produceva mais, fagioli, chili, con l'uso di terrazze e sistemi di irrigazione nelle montagne.\nMitla stessa era abitata almeno a partire dal periodo Classico (100-650) e la citt\u00e0 continu\u00f2 a prosperare fino al 900. Venne inizialmente costruita come villaggio fortificato sul lato esterno della valle, e in seguito divent\u00f2 il centro religioso pi\u00f9 importante della zona. I Mixtechi diventarono i padroni della zona intorno al 1000 ma la citt\u00e0 continu\u00f2 ad essere abitata da gente zapoteca. La citt\u00e0 raggiunse l'apice della prosperit\u00e0 e dell'estensione territoriale tra il 750 e il 1521, mostrando influenze architetturali sia zapoteche che mixteche.\nGli spagnoli giunsero nella citt\u00e0 poco tempo dopo il 1520. In quel periodo la zona copriva 1\u20132\u00a0km quadri di territorio, con aree urbano intorno. Nelle aree rurali si praticava l'agricoltura intensiva su un'area di pi\u00f9 di 20\u00a0km quadri per soddisfare i bisogni alimentari della citt\u00e0.\nDurante gli inizi del periodo coloniale i soldati e i missionari scrissero testi raccontando ci\u00f2 che accadeva nella regione. Uno dei primi a scrivere testi su Mitla fu il frate Toribio de Benavente Motolina a met\u00e0 del XVI secolo. Siccome la citt\u00e0 era un centro di particolare influenza nella civilt\u00e0 zapoteca, venne saccheggiata e molti edifici vennero distrutti. Alcune delle stanze nella citt\u00e0 vennero occupate da sacerdoti spagnoli. La distruzione della citt\u00e0 venne eseguita per ordine dell'arcivescovo Albuquerque nel 1553. I resti di pietra vennero usati per costruire chiese, tra cui la chiesa di San Pablo che si trova in cima a delle rovine. Il lato nord della cattedrale mostra dei disegni che simboleggiano il nuovo ordine religioso.\nAll'inizio del XX secolo, il governo di Porfirio D\u00edaz scelse Mitla come uno dei simboli emblematici del Messico pre-ispanico dove festeggiare il centenario della indipendenza. Alfonso Caso fece scavi a Mitla negli anni 20 e 30. Sono stati effettuati altri scavi dagli anni ottanta con lavori importanti portati a termine alla fine del XX secolo.\nDescrizione del sito.\nA differenza di Monte Alb\u00e1n, che possiede molte piramidi su colline, Mitla possiede costruzioni sul fondo della valle. L'architettura \u00e8 meno appariscente ma pi\u00f9 orientata verso il benestare e il comfort della gente che vi risiedeva. La costruzione della citt\u00e0 inizi\u00f2 nell'850 e continu\u00f2 fino all'arrivo degli spagnoli. Il gruppo pi\u00f9 vecchio \u00e8 datato tra il 450 e il 700 e mostra uno stile simile a quello di Monte Alban. Questo sito rappresenta un prodotto del sincretismo degli stili zapotechi e mixtechi.\nI cinque gruppo di costruzioni sono chiamati Gruppo Sud, Gruppo Adobe, Gruppo Arroyo, Gruppo delle Colonne e Gruppo Nord. Tutte le costruzioni dei gruppi sono allineate secondo le direzioni cardinali. \nIl Gruppo delle Colonne e il Gruppo Nord sono stati completamente riportati alla luce negli anni ottanta e sono visitabili dai turisti.\nTurismo.\nMitla \u00e8 il secondo sito archeologico per numero di visite turistiche nello stato messicano di Oaxaca. Il sito di Mitla \u00e8 importante per la citt\u00e0 vicina di San Pablo Villa de Mitla, in quanto le attivit\u00e0 correlate al turismo sostengono l'economia della zona. La maggior parte della gente che visita il sito \u00e8 messicana proveniente da Veracruz e Puebla, seguita da gente europea. In media vi sono 500 visite al giorno."}
{"id": "3030895", "revid": "944090", "url": "https://it.wikipedia.org/wiki?curid=3030895", "title": "Giulio Del Torre", "text": "Biografia.\nInizi\u00f2 giovanissimo nel cinema muto, interpretando in diversi film come attore, inizialmente in ruoli secondari, e successivamente, nel corso degli anni dieci e venti, in ruoli pi\u00f9 importanti e diretto da famosi registi dell'epoca.\nNel 1931 diresse il suo primo film da regista, e lo fece in Francia, \"Le disparu de l'ascenseur\", al quale fece seguito nel 1934, il cortometraggio \"Les surprises du cin\u00e9ma parlant\".\nNel 1939 spos\u00f2 l'attrice tedesca Gina Falckenberg, che diresse nel film \"Anime in tumulto\" del 1942, e con la quale collabor\u00f2 alla sceneggiatura del film \"Vento di primavera\" del 1958."}
{"id": "3030901", "revid": "104458", "url": "https://it.wikipedia.org/wiki?curid=3030901", "title": "Dorota Mogore-Tla\u0142ka", "text": ""}
{"id": "3030905", "revid": "599013", "url": "https://it.wikipedia.org/wiki?curid=3030905", "title": "Ewa K\u0142obukowska", "text": "Biografia.\nNel 1964 ha vinto la medaglia d'oro olimpica nella staffetta 4\u00d7100 metri e quella di bronzo nei 100 metri piani femminili ai Giochi di Tokyo.\nNel 1965, a Praga ha stabilito il record mondiale nei 100 m col tempo di 11\"1. L'anno successivo agli Europei di Budapest ha vinto due medaglie d'oro (100 m e staffetta 4\u00d7100 m) ed una d'argento (200 m).\nK\u0142obukowska \u00e8 stata anche la prima atleta olimpica a fallire il test del sesso. Avendo fatto registrare \"un cromosoma di troppo\", fall\u00ec una delle prime forme dell'esame della cromatina nel 1967 e di conseguenza fu bandita dalle competizioni sportive professionistiche.\nL'esatta tipologia della sua anomalia cromosomica non fu mai rivelata, tuttavia, alcuni anni dopo la sua esclusione fu riportata la notizia che fosse rimasta incinta e avesse dato alla luce un figlio."}
{"id": "3030906", "revid": "321906", "url": "https://it.wikipedia.org/wiki?curid=3030906", "title": "E di altri Romei e di altre Giuliette", "text": ""}
{"id": "3030911", "revid": "287204", "url": "https://it.wikipedia.org/wiki?curid=3030911", "title": "Etlatongo", "text": "Etlatongo \u00e8 un sito archeologico situato nello Stato di Oaxaca in Messico.\nEtlatongo cominci\u00f2 a vedere una crescita nel numero degli abitanti a partire dal 1150 che rimase costante per 300 anni. Fu in questo periodo che gli abitanti iniziarono a commerciare beni di fattura zapoteca e olmeca, principalmente ossidiana, figure in ceramica, e altri manufatti.\nLo studio dei manufatti ritrovati conferma che Etlatongo faceva parte di una rete commerciale importante nella zona.\nLa citt\u00e0 continu\u00f2 a prosperare fino al periodo post-classico."}
{"id": "3030913", "revid": "104458", "url": "https://it.wikipedia.org/wiki?curid=3030913", "title": "Dorota Mogore Tla\u0142ka", "text": ""}
{"id": "3030914", "revid": "104458", "url": "https://it.wikipedia.org/wiki?curid=3030914", "title": "Dorota Mogore Tlalka", "text": ""}
{"id": "3030925", "revid": "287204", "url": "https://it.wikipedia.org/wiki?curid=3030925", "title": "Rodolfo Cavaliere", "text": "Carriera.\nInizi\u00f2 la sua carriera nella pallavolo indoor, nelle giovanili della Sisley Treviso. Nel 1992 pass\u00f2 in prima squadra, vincendo in due anni scudetto, Coppa Italia, e due trofei continentali. Dal 1994 al 2002 milit\u00f2 in altre formazioni del Veneto, disputando pi\u00f9 volte la Serie B1 e la Serie A2.\nNel 2003 ottenne, nell'AdriaVolley Trieste, la promozione in Serie A1; milit\u00f2 nella massima divisione nazionale anche per i due anni successivi, fino all'8 dicembre 2004, quando la Trentino Volley lo cedette alla Polazzo Vicenza, formazione di Serie B2.\nNel 2005 decise di ritirarsi dalla pallavolo, per dedicarsi al beach volley. Attualmente prende parte alle manifestazioni organizzate dalla FIPAV, dalla CEV e dalla FIVB."}
{"id": "3030926", "revid": "126257", "url": "https://it.wikipedia.org/wiki?curid=3030926", "title": "Sito espositivo di Expo 2015", "text": "Il sito espositivo di Expo 2015 di Milano, dove si svolse l'evento relativo, \u00e8 un'area situata nel settore nord-ovest del capoluogo lombardo, per il 90% posta nel comune di Milano e per il restante 10% nel comune di Rho.\nL'area occupava una superficie di 110 ettari e risulta adiacente al nuovo polo espositivo di Fiera Milano, ideato su progetto dell'architetto Massimiliano Fuksas, che pu\u00f2 essere considerato come il progetto scatenante della rivoluzione e riqualificazione urbanistica dell'intera area. L'area era occupata un tempo da impianti di produzione industriale ed \u00e8 stata poi adibita sia a destinazione agricola sia per impianti di natura logistica e per servizi comunali.\nComposizione.\nIl sito espositivo \u00e8 stato caratterizzato da una particolare forma a pesce ed era suddiviso in quattro macro aree dai due assi principali del Cardo e del Decumano. Novit\u00e0 assoluta \u00e8 stata la presenza di 9 cluster, ovvero padiglioni collettivi non organizzati su base geografica. \u00c8 possibile schematizzare l'organizzazione del sito nelle seguenti aree: \nCardo e Decumano.\nCardo e Decumano erano i due viali principali del sito espositivo, ed erano ispirati all'organizzazione delle antiche citt\u00e0 romane. Il primo, pi\u00f9 corto, ha ospitato il Padiglione Italia, ovvero le aree espositive di regioni, province e comuni, oltre che delle eccellenze italiane. Il secondo, lungo pi\u00f9 di un chilometro, \u00e8 stato l'asse lungo il quale si affacciavano tutti i padiglioni self-built dei Paesi ospiti. L'intero Decumano era arricchito da installazioni scenografiche del premio Oscar Dante Ferretti che proponevano speciali banchi del mercato o scene legate all'alimentazione. In particolare le installazioni hanno avuto come tema: il formaggio, pane e grano, vino, pesce, frutta, carne, e il mercato delle spezie. Sempre di Ferretti erano le statue ispirate all'opera dell'Arcimboldo posizionate dal lato dell'ingresso ovest.\nLotti dei partecipanti.\nUna parte consistente del sito \u00e8 stata dedicata ai lotti dei partecipanti, ufficiali e no, che si sono presentati a Expo 2015 con un proprio padiglione o in modalit\u00e0 \"condivisa\" all'interno dei cluster.\nPadiglioni self-built.\nNumerosi partecipanti scelsero di essere presenti con padiglioni costruiti in autonomia, ovvero utilizzando un lotto di terreno messo a disposizione dagli organizzatori per realizzare una struttura espositiva dedicata. Hanno scelto questa modalit\u00e0 di partecipazioni sia Paesi sia Organizzazioni e Aziende. L'edizione 2015 ha segnato il record di Paesi partecipanti che hanno deciso di costruire un proprio padiglione, ben 53 (contro i 42 di Shanghai 2010).\nCluster.\nI nove cluster all'interno del sito espositivo erano padiglioni collettivi dedicati a Paesi che hanno in comune una caratteristica agricola o geografica, e che sviluppano in un unico spazio espositivo, seppur autonomamente, un tema comune. Essi hanno rappresentato una vera discontinuit\u00e0 con le Expo del passato che avevano sempre raggruppato i Paesi secondo criteri esclusivamente geografico-continentali. Il temi selezionati per i nove cluster sono stati pensati anche per essere espansi a ulteriori padiglioni nazionali, creando veri e propri percorsi tematici.\nI padiglioni cluster occupavano un totale di 41.659\u00a0m\u00b2, cio\u00e8 un quarto delle aree espositive destinate ai Paesi. Ogni partecipante ufficiale nel cluster aveva diritto a uno spazio standard di 125 m\u00b2 su due livelli, che in caso di necessit\u00e0 poteva essere incrementato modularmente fino a un massimo di 375 m\u00b2. Il 70% circa del lotto dedicato a ciascun cluster \u00e8 stato dedicato alle aree comuni in cui ospitare la rappresentazione della filiera del prodotto, le attivit\u00e0 di espositive, di educazione e intrattenimento necessarie alla comprensione del tema del cluster.\nCascina Triulza.\nQuesta cascina si colloca all'interno del sito Expo ed \u00e8 stata restaurata e riqualificata, collocandosi all'interno del pi\u00f9 ampio \"Progetto cascine\". L'edificio, un esempio tipico di architettura agricola lombarda, \u00e8 perci\u00f2 simbolico rispetto al tema dell'esposizione, ha ospitato gli spazi per la partecipazione della societ\u00e0 civile (in particolare Fondazione Triulza) e il centro per lo sviluppo sostenibile, una struttura all'avanguardia nella ricerca tecnologica sul tema alimentare e che rester\u00e0 in eredit\u00e0 alla citt\u00e0 di Milano nel post Expo.\nAree tematiche.\nI classici padiglioni tematici delle Expo sono stati ripensati per Expo 2015 come vere e proprie aree dedicate a sotto-temi o a destinatari specifici.\nPadiglione Zero.\nSituato all'estremit\u00e0 ovest del sito, il padiglione si configurava come la porta di ingresso a Expo 2015 ed esplora i temi portanti della manifestazione. Ha ospitato il contributo delle Nazioni Unite e la \"Best Practices Area\". Quest'ultima ospitava progetti che hanno rappresentato le migliori esperienze sui temi della nutrizione e dello sfruttamento delle risorse. Nello specifico sono state selezionati 15 progetti, 3 per ognuno delle seguenti tematiche:\nLe esperienze potevano essere presentate da enti e autorit\u00e0 locali o agenzie pubbliche, organizzazioni intergovernative e agenzie internazionali, organizzazioni, reti, ONG, associazioni, fondazioni pubbliche e private, imprese, enti di ricerca e organismi accademici e partnership pubblico-private.\nChildren Park.\nQuest'area \u00e8 stata pensata come spazio ludico, ricreativo ed educativo per bambini e famiglie. Situata nella zona nord, era esterna al perimetro del canale e collegata all'isola centrale grazie a ponti. Nel parco \u00e8 stato proposto un percorso di attivit\u00e0 che portano il bambino a imparare tramite il gioco e l'esperienza sensoriale:\nIl Children Park \u00e8 stato sviluppato in collaborazione con la citt\u00e0 di Reggio Emilia, nota per l'impegno e l'eccellenza nell'ambito dell'educazione.\nParco della Biodiversit\u00e0.\nIl Parco della Biodiversit\u00e0 \u00e8 stata un'area di 8.500 metri quadri che esplorava il rapporto tra uomo, cibo e natura. Constava di un parco vero e proprio, di una mostra e di un teatro per eventi. Il partner dell'area era Bologna Fiere. L'area si trovava in zona nord-est, tra i padiglioni Corporate e i cluster Isole, Bio-mediterraneo e Zone Aride.\nAree eventi ed elementi iconici.\nExpo Centre.\nUno spazio di pi\u00f9 di 8.500 metri quadri, posto in prossimit\u00e0 dell'ingresso ovest, alla base del Decumano, ha ospitato un auditorium da 1.500 posti dedicato alle conferenze e gli incontri durante il periodo dell'esposizione, una grande piazza e la centrale operativa per gli addetti, per un volume complessivo di quasi 129.000 metri cubi.\nOpen Air Theatre.\nPosto all'estremit\u00e0 sud del Cardo, \u00e8 stato un teatro all'aperto da 11.500 posti e 10.300 metri quadri. L'anfiteatro era costruito sotto il livello stradale e dedicato a concerti, spettacoli ed eventi ufficiali.\nLake Arena.\nUn teatro da 3.000 posti a sedere e 8.000 in piedi creato attorno a un lago circolare con 90 metri di diametro. Occupava un'area di 16.000 metri quadri ed era dedicato a spettacoli d'acqua, giochi pirotecnici, concerti e installazioni temporanee. Era posto all'estremit\u00e0 nord del Cardo, attiguo al palazzo Italia.\nCollina Mediterranea.\nSituata all'estremit\u00e0 sud del decumano, era alta 12 metri e ospitava un uliveto e un bosco tipico dell'ambiente mediterraneo, composto da sugheri, lecci, cipressi e roverelle. Si identificava quindi come una sorta di inno alla biodiversit\u00e0 e alla conservazione del patrimonio paesaggistico. A lato della collina \u00e8 sorto il padiglione Slow Food progettato da Herzog e De Meuron.\nPoteva essere visitata grazie a una serie di rampe che hanno permesso di raggiungerne la cima dalla quale godere la vista del sito espositivo. Il percorso verso la cima ha offerto ai visitatori l'opportunit\u00e0 di scoprire il ruolo essenziale della biodiversit\u00e0 alimentare, degustare prodotti di tutto il mondo e conoscere e adottare nuove abitudini di consumo.\nAree servizi.\nPer le architetture di servizio, che hanno occupato circa 67.000\u00a0m\u00b2 in totale, fu bandito un concorso apposito che richiedeva proposte riguardo alle strutture dedicate a:\nIl concorso coinvolse 86 raggruppamenti di progettisti che hanno immaginato per Expo nuovi modelli costruttivi e progettuali che portano al centro l'architettura e la qualit\u00e0 degli spazi. Il 12 aprile 2012 furono premiati i vincitori: ai progettisti primi classificati \u00e8 andato un premio di 90.000 euro. Hanno invece ricevuto un premio di 14.000 euro i quattro progetti classificati dalla seconda alla quinta posizione.\nCascina Merlata.\nL'area di circa 520 000 m\u00b2 denominata \"Cascina Merlata\" \u00e8 sorta in prossimit\u00e0 dell'Area Expo e ha svolto un ruolo fondamentale, in quanto ha ospitato il villaggio Expo 2015, ovvero le strutture ricettive per personale, volontari e rappresentanti dei Paesi e delle aziende espositrici, in seguito oggetto di riconversione in residenze e servizi. La zona \u00e8 al centro di un complesso piano urbanistico, opera della societ\u00e0 appositamente creata e controllata al 60% da EuroMilano ed \u00e8 stata collegata al sito Expo direttamente da una passerella pedonale.\nIl progetto di Cascina Merlata ha costituito un intervento urbanistico di recupero dell'attuale area dismessa e prevedeva la realizzazione di edifici di classe energetica A e residenze di varia tipologia: libera, convenzionata, agevolata e in locazione.\nStoria.\nLa genesi del progetto dell'area espositiva si \u00e8 rivelata piuttosto complessa. \u00c8 possibile individuare tre diverse fasi nella storia del sito Expo:\nL'area individuata presentava una forma allungata, lunga quasi 3\u00a0km, che sugger\u00ec fin dal principio l'idea di un asse principale (\"boulevard\" poi Decumano) lungo cui sviluppare i padiglioni. Anche l'acqua \u00e8 stata sempre un elemento di primaria importanza nelle tre fasi, sebbene in modalit\u00e0 differenti.\nCandidatura.\nNel documento di candidatura che port\u00f2 Milano all'assegnazione dell'organizzazione dell'Expo 2015 veniva presentato un sito profondamente diverso da quello presentato poi nel \"concept plan\". Gli elementi principali di questo progetto iniziale erano:\nNelle vicinanze del sito principale dell'Expo era prevista anche una zona servizi di circa 1 milione di\u00a0m\u00b2 occupati da albergo, parcheggi, negozi, un centro congressi, aree verdi e un centro affari a disposizione dei partecipanti, oltre che un villaggio Expo per ospitare il personale dell'esposizione, i volontari, i lavoratori della sicurezza e il personale amministrativo, per un totale di circa 120.000 metri quadri.\nVennero ipotizzati i seguenti padiglioni tematici:\nConcept plan.\nIl \"concept plan\" del sito espositivo di Expo 2015 fu presentato l'8 settembre 2009. Fu progettato da una consulta architettonica formata dai seguenti architetti:\nL'idea principale \u00e8 stata quella di tracciare due nette linee di demarcazione all'interno dell'area, due viali, uno principale e uno secondario, che riprendessero l'antico modello romano del Cardo e del Decumano. All'idea iniziale di un sito \"classico\" fatto di strade e padiglioni si sostitu\u00ec l'idea di una Expo \"leggera\", fatta di aree espositive tutte identiche per ciascun paese, disposte trasversalmente rispetto al viale principale e che ricreassero il \"ciclo del cibo\" tipico di ogni realt\u00e0 nazionale, dalla produzione al consumo. Al centro del viale una grande tavola, disposta di fronte ai padiglioni nazionali per tutta la lunghezza del sito, dove consumare i cibi effettivamente prodotti nei padiglioni stessi. Tutta l'area sarebbe stata coperta da grandi tende, a dare l'idea di un mercato globale.\nLa seconda idea era quella di dotare il sito di grandi serre bioclimatiche per la riproduzione dei principali ambienti naturali della Terra, che fungessero sia da padiglioni tematici sia da veri e propri siti di coltivazione e produzione delle materie prime per i singoli padiglioni nazionali. I singoli Paesi avrebbero a loro volta avuto la possibilit\u00e0 di avere la propria serra personale all'interno della singola area espositiva.\nIn questa seconda versione del sito, l'acqua rimaneva un elemento importante ma veniva spostata verso l'esterno, non pi\u00f9 canali che attraversano i padiglioni, ma un grande canale navigabile tutto attorno alle aree espositive. Veniva inoltre creato un grande lago.\nUlteriori elementi caratterizzanti erano:\nMaster plan.\nIl \"master plan\" definitivo dell'area espositiva fu consegnato al BIE durante la cerimonia di registrazione dell'Esposizione di Milano 2015 che si svolse a Parigi il 30 aprile 2010.\nIl coordinatore del progetto definitivo che pass\u00f2 l'approvazione del BIE era Stefano Boeri. Il nuovo progetto non sconvolse le idee principali del \"concept plan\" ma si adattava ai pi\u00f9 classici standard espositivi di manifestazioni di questo tipo:\nL'area espositiva \u00e8 sta organizzata come un'isola circondata da un canale d'acqua ed era strutturata secondo i due assi perpendicolari della World Avenue (decumano) e del cardo, ripresi dall'architettura delle citt\u00e0 romane. Secondo un principio di uguaglianza, tutti i padiglioni nazionali sono stati affacciati sul grande viale principale, lungo 1,5\u00a0km e largo 35 m. Lungo il Cardo, 325 m di lunghezza per 35 m di larghezza sono stati invece organizzati i padiglioni delle regioni e province italiane. Alla confluenza dei due assi \u00e8 stata creata una grande piazza (Piazza Italia) di 4.350\u00a0m\u00b2. A nord del cardo sorgeva il Palazzo Italia, ovvero il padiglione del Paese organizzatore, affacciato sulla Lake Arena. A lato sud invece un Open Air Theatre da circa 10.000\u00a0m\u00b2 per un totale di circa 9.000 posti. Agli estremi del Decumano invece sono stati costruiti una grande collina artificiale da un lato e l'Expo Center dall'altro, formato da tre blocchi funzionali indipendenti: auditorium (blocco sud), performance area (blocco centrale) e palazzo uffici (blocco nord), per un totale di circa 6.300\u00a0m\u00b2. I primi due blocchi furono progettati per essere smantellati alla chiusura dell'Expo, mentre il palazzo uffici \u00e8 permanente."}
{"id": "3030936", "revid": "287204", "url": "https://it.wikipedia.org/wiki?curid=3030936", "title": "Frederick Fleet", "text": "Fu uno dei pochi sopravvissuti al naufragio del \"Titanic\" entrato in collisione con un iceberg il 14 aprile 1912.\nBiografia.\nAssunto come vedetta del transatlantico, fu il primo ad avvistare l'iceberg ed a lanciare l'allarme, suonando tre volte la campana ed avvisando il primo ufficiale Murdoch. Alcuni testimoni riferirono che Fleet avvist\u00f2 l'iceberg senza il binocolo; se lo avesse avuto, avrebbe scorto prima l'iceberg visto che il cielo era in condizioni di luna nuova e l'oceano era calmo; per le stesse ragioni \u00e8 possibile che Fleet ed il suo compagno Reginald Lee abbiano avuto alcune difficolt\u00e0 nello scorgerlo a occhio nudo.\nDopo l'impatto, Fleet fu incaricato dal comandante Edward Smith di condurre una lancia di salvataggio. Ebbe cos\u00ec la possibilit\u00e0 di salvarsi insieme ai superstiti presenti sulla sua lancia. Dopo la tragedia del \"Titanic\", durante le due guerre mondiali, Fleet apr\u00ec un negozio per conto dell'esercito inglese. Negli anni che hanno separato le due guerre, tra il 1920 ed il 1935, prest\u00f2 servizio sempre come marinaio sull\"'Olympic\", la nave gemella del \"Titanic. \"Nel 1964 poco dopo Natale la moglie mor\u00ec improvvisamente e il fratello lo sfratt\u00f2 da casa. Fleet attravers\u00f2 un breve periodo di depressione che lo condusse al suicidio, impiccandosi nel gennaio del 1965. Alcuni, per\u00f2, hanno sostenuto che la depressione di Fleet fu anche dovuta ai costanti ricordi che il marinaio stesso aveva del naufragio del \"Titanic\" e delle vittime, quasi come se fosse stato anche lui una vittima di quell'evento. Fleet venne sepolto in una fossa comune nel cimitero di Hollybrook a Southampton, nel distretto di Shirley. La lapide permase fino al 1993, quando venne sostituita con una pietra tombale con un'incisione del \"Titanic\", eretta attraverso donazioni dalla Titanic Historical Society.\nFilmografia.\nFrederick Fleet \u00e8 stato impersonato da diversi attori nei diversi film dedicati al disastro del Titanic."}
{"id": "3030942", "revid": "119960139", "url": "https://it.wikipedia.org/wiki?curid=3030942", "title": "Guglielmo Gnoffi", "text": "Quindicenne decise di intraprendere la vita d'eremita. Restaur\u00f2 il santuario della Madonna dell'Alto e in seguito si spost\u00f2 presso la contrada \"Favare\" (oggi denominata contrada San Guglielmo), nelle vicinanze di Castelbuono, dove edific\u00f2 una chiesa dedicata a santa Maria del Parto.\nLe sue reliquie sono conservate a Castelbuono, di cui \u00e8 compatrono, e vengono portate in processione durante la festa patronale di sant'Anna. "}
{"id": "3030945", "revid": "767487", "url": "https://it.wikipedia.org/wiki?curid=3030945", "title": "She Who Weeps", "text": "She Who Weeps \u00e8 un album della cantante jazz Cassandra Wilson registrato tra ottobre e dicembre del 1990 e pubblicato nel 1991."}
{"id": "3030949", "revid": "287204", "url": "https://it.wikipedia.org/wiki?curid=3030949", "title": "Live (Cassandra Wilson)", "text": "Live \u00e8 un album della cantante jazz Cassandra Wilson registrato il 18 aprile del 1991 e pubblicato nello stesso anno."}
{"id": "3030955", "revid": "767487", "url": "https://it.wikipedia.org/wiki?curid=3030955", "title": "Loverly", "text": "Loverly \u00e8 un album della cantante jazz Cassandra Wilson registrato il tra il 13 e 17 agosto del 2007, pubblicato nel 2008, ha raggiunto la top ten nella classifica Jazz Albums ed ha vinto il Grammy Award for Best Jazz Vocal."}
{"id": "3030956", "revid": "1318658", "url": "https://it.wikipedia.org/wiki?curid=3030956", "title": "Anuj", "text": "LAnuj () \u00e8 un fiume della Siberia occidentale (Russia), affluente di sinistra del fiume Ob'. Scorre nell'Ust'-Kanskij rajon della Repubblica dell'Altaj e nei rajon Solone\u0161enskij, Petropavloskij, Bystroistokskij e Smolenskij del Territorio dell'Altaj.\nIl suo antico nome era Katun'ja (\u041a\u0430\u0442\u0443\u043d\u044c\u044f).\nDescrizione.\nL'Anuj nasce dai monti dell'Anuj (una cresta nella parte settentrionale degli Altaj) dalla confluenza dei due rami sorgentizi: \u010cernyj Anuj (Anuj nero) e Belyj Anuj (Anuj bianco). Scorre successivamente con direzione mediamente settentrionale in una valle fra i monti dell'Anuj e i monti del Ba\u0161\u010delak; sfocia da sinistra nell'alto corso dell'Ob', a sud-ovest della citt\u00e0 di Bijsk, a poca distanza dalla Pes\u010danaja.\nLa lunghezza del fiume \u00e8 di 327\u00a0km, l'area del suo bacino \u00e8 di 6\u00a0930\u00a0km\u00b2. La portata media annua del fiume, presso il villaggio di Starotyry\u0161kino a 10\u00a0km dalla foce, \u00e8 di 36,10\u00a0m\u00b3/s. Il fiume \u00e8 gelato, mediamente, fra novembre e aprile.\nLungo il suo corso vi sono numerosi insediamenti e villaggi, tra cui Solone\u0161noe (\u0421\u043e\u043b\u043e\u043d\u0435\u0448\u043d\u043e\u0435) e Petropavlovskoe (\u041f\u0435\u0442\u0440\u043e\u043f\u0430\u0432\u043b\u043e\u0432\u0441\u043a\u043e\u0435), centri amministrativi dei rispettivi rajon. Il fiume \u00e8 attivamente utilizzato per la pesca e per il \"rafting\".\nAccanto al fiume, nel suo alto corso, si trova la Grotta di Denisova."}
{"id": "3030958", "revid": "117019437", "url": "https://it.wikipedia.org/wiki?curid=3030958", "title": "Archivio di Stato di Modena", "text": "L'Archivio di Stato di Modena \u00e8 ufficio dell'Amministrazione italiana degli Archivi di Stato coordinata dalla Direzione Generale per gli Archivi che fa parte del Ministero per i Beni e le Attivit\u00e0 Culturali.\nRaccoglie i fondi documentali degli Stati Estensi preunitari (Ducato di Ferrara, Ducato di Modena e Reggio, Ducato di Massa e Carrara, Ducato della Mirandola, Principato di Correggio, Contea di Novellara, Garfagnana), di Casa d'Este, dei locali organi periferici dello Stato unitario e numerosi archivi aggregati.\n\u00c8 sede di Scuola di Archivistica, Paleografia e Diplomatica.\nStoria.\nL'Archivio di Stato di Modena deve la sua particolare fisionomia alla singolare longevit\u00e0 e continuit\u00e0 della dinastia d'Este (poi d'Austria-Este) e alla circostanza che il duca Cesare, quando dovette abbandonare Ferrara e trasferire a Modena la capitale dei suoi Stati nel 1598, vi trasfer\u00ec il relativo patrimonio archivistico. Questo patrimonio pu\u00f2 infatti considerarsi il nucleo costitutivo dell'Archivio di Stato; il quale di conseguenza, per la parte preunitaria, si presenta in primo luogo (anche se ovviamente non soltanto) come il depositario della storia degli Este e del loro principato, quali che ne siano state di tempo in tempo la capitale e la configurazione territoriale.\nQuando Francesco Bonaini vi si rec\u00f2 nel 1860, con l'incarico di vedere come costruire \"un archivio centrale sulle norme del Fiorentino\", si trov\u00f2 di fronte a non meno di tredici complessi archivistici da lui definiti \"governativi\", il pi\u00f9 importante dei quali si trovava ancora a palazzo, ove era stato gelosamente conservato fino ad allora con il nome di Reale Archivio Segreto.\nL'attuale Archivio di Stato, chiamato inizialmente governativo, nacque tra il 1860 e il 1863, dalla concentrazione della quasi totalit\u00e0 di questi fondi nell'edificio in cui ne \u00e8 tuttora la sede; ma rimase per allora articolato in due sezioni amministrative distinte, l'una detta \"diplomatica\" e accentrata attorno a quello che era stato il Reale Archivio Segreto, l'altra detta \"di deposito\" e costituita dal rimanente materiale. La partizione da archivistico - burocratica, si trasform\u00f2 per\u00f2 ben presto in cronologico - classificatoria: nel senso che la sezione diplomatica diventata \"storica\" si venne arricchendo di quasi tutte le scritture anteriori alla conquista napoleonica, fatta eccezione per gli archivi giudiziari, entrati pi\u00f9 tardi, mentre quella di deposito, col nuovo nome di \"moderna\", rimase limitata al periodo 1796-1860.\nIn seguito, sostituita nel 1874 la denominazione di Archivio governativo con quella appunto di Archivio di Stato e scomparsa l'originaria suddivisione in sezioni (mentre continuava il processo di concentrazione e iniziavano le operazioni di versamento), lo schema generale di classificazione sub\u00ec naturalmente numerosi e talora radicali mutamenti; i quali tuttavia operarono pi\u00f9 sulla carta che sulle carte."}
{"id": "3030961", "revid": "775372", "url": "https://it.wikipedia.org/wiki?curid=3030961", "title": "Partiti politici nel Territorio Libero di Trieste", "text": "Lista dei partiti del Territorio Libero di Trieste."}
{"id": "3030972", "revid": "709565", "url": "https://it.wikipedia.org/wiki?curid=3030972", "title": "HMS Curacoa (D41)", "text": "La HMS \"Curacoa\" (Pennant number D41), quarta nave da guerra britannica a portare questo nome, \u00e8 stata un incrociatore leggero della Royal Navy. Costruita nei cantieri di Pembroke, venne impostata nel luglio 1916, varata il 5 maggio 1917 ed entr\u00f2 in servizio il 18 febbraio 1918, partecipando agli ultimi mesi della prima guerra mondiale.\nServizio.\nAl momento dell'ingresso in servizio la \"Curacoa\" venne assegnata alla \"Grand Fleet\", dove rimase fino alla fine del conflitto.\nNell'agosto 1939 venne deciso l'inizio di lavori di conversione dell'unit\u00e0 in incrociatore antiaereo, con una radicale modifica dell'armamento, portato a otto cannoni da 102,6\u00a0mm utilizzabili per il tiro antiaereo, quattro cannoni da 40\u00a0mm \"Pom Pom\" in una installazione quadrupla e otto mitragliatrici da 12,7\u00a0mm in due installazioni quadruple. I lavori vennero eseguiti tra il settembre e il dicembre 1939, a cavallo dello scoppio della seconda guerra mondiale. I lavori di conversione terminarono il 26 gennaio 1940, in seguito venne installato il radar Type 279 per la scoperta di aerei nemici. In febbraio, completati tutti i lavori, torn\u00f2 in servizio attivo con la \"Home Fleet\". Venne quindi assegnata al 1 Squadrone antiaereo con compiti di scorta ai convogli nel Mare del Nord e nelle acque a nord ovest delle isole britanniche.\nDall'8 aprile, dopo l'inizio della campagna di Norvegia, venne utilizzata per il trasporto di truppe sul continente. Il 17 aprile trasfer\u00ec da Rosyth a Molde elementi della 148 Brigata di fanteria, insieme agli incrociatori \"Galatea\", \"Arethusa\" e \"Carlisle\". Dal 22 seguente venne impiegata con compiti di difesa antiaerea nei pressi di \u00c5ndalsnes. Il 24 aprile, dopo aver risposto ad una serie di violenti attacchi aerei, venne colpita da una bomba sotto la sovrastruttura principale del ponte, rimanendo gravemente danneggiata. Venne quindi ritirata dalla zona di combattimento riuscendo a tornare in patria senza essere rimorchiata per venire sottoposta a riparazioni. Nell'esplosione morirono 30 uomini dell'equipaggio e altri 30 rimasero feriti. Arrivata nei cantieri di Chatham il 2 maggio, venne sottoposta a lavori che procedettero lentamente per l'accumularsi di lavorazioni con priorit\u00e0 massima. Torn\u00f2 quindi in servizio in settembre, venendo dislocata come scorta ai convogli e difesa antiaerea nel Nore. Dal 4 novembre venne quindi dislocata a Rosyth con compiti di scorta ai convogli per rispondere alla minaccia portata dai bombardieri Focke-Wulf Fw 200. Rimase in servizio nella zona fino all'aprile 1941, quando entr\u00f2 in cantiere per riparazioni che durarono fino al mese di giugno.\nTornata pienamente operativa venne riassegnata alla precedente area di operazioni, assistendo in agosto, insieme ai cacciatorpediniere \"Lively\" e \"Lightning\", il sottomarino francese \"Rubis\" danneggiato durante una missione di pattuglia nelle acque norvegesi e scortandolo fino a Dundee. Tra settembre e il maggio 1942 svolse i consueti compiti di pattuglia, entrando quindi in cantiere a Rosyth per lavori di modernizzazione comprendenti l'installazione di un radar per la scoperta di superficie Type 271 e di un modello Type 282 per il controllo delle armi antiaeree a corto raggio. Tornata in servizio, venne impiegata dal 20 giugno insieme ad altre unit\u00e0 della \"Home Fleet\" in una serie di azioni diversive per proteggere il passaggio del convoglio artico PQ17. Nel mese di settembre venne trasferita a Belfast ed ebbe come zona di operazioni il Mare d'Irlanda. Il 1\u00ba ottobre venne assegnata insieme ai cacciatorpediniere \"Bulldog\", \"Bramham\", \"Cowdray\", \"Skate\" e al polacco \"B\u0142yskawica\" alla scorta al transatlantico RMS \"Queen Mary\", utilizzato come trasporto truppe, durante l'ultimo tratto del suo viaggio verso il Clyde.\nIl giorno successivo, mentre si trovava a nord dell'Irlanda, l'unit\u00e0 entr\u00f2 in collisione con il transatlantico forse a causa di un errore di navigazione che port\u00f2 le rotte a zigzag delle due navi, utilizzate per diminuire il rischio di un attacco di sommergibili nemici, ad incrociarsi. La \"Curacoa\" affond\u00f2 rapidamente con la perdita di buona parte dell'equipaggio. Vennero recuperati solo 101 marinai."}
{"id": "3030974", "revid": "6923", "url": "https://it.wikipedia.org/wiki?curid=3030974", "title": "Bol'\u0161aja Balachnja", "text": "La Bol'\u0161aja Balachnja (in russo, \"Grande Balachnja\"; anche traslitterata come \"Bol'\u0161aja Balahnja\") \u00e8 un fiume della Russia siberiana settentrionale (Territorio di Krasnojarsk), tributario del golfo della Chatanga (mare di Laptev).\nNasce da alcuni laghi nella parte centrale del vasto bassopiano della Siberia settentrionale; scorre mantenendo direzione mediamente orientale su tutto il percorso in una zona paludosa e cosparsa di laghi, coperta dalla tundra artica, senza incontrare alcun centro abitato di qualche rilievo. Sfocia in una piccola baia all'interno del golfo della Chatanga, a sua volta insenatura del mare di Laptev.\nIl clima rigidissimo delle zone attraversate rende ragione dei lunghissimi periodi di gelo, che si protraggono mediamente dalla fine di settembre ai primi di giugno."}
{"id": "3030975", "revid": "80339", "url": "https://it.wikipedia.org/wiki?curid=3030975", "title": "Bol\u0161aja Balachnja", "text": ""}
{"id": "3030976", "revid": "287204", "url": "https://it.wikipedia.org/wiki?curid=3030976", "title": "Bol'saja Balachnja", "text": ""}
{"id": "3030978", "revid": "80339", "url": "https://it.wikipedia.org/wiki?curid=3030978", "title": "Bol'shaja Balachnja", "text": ""}
{"id": "3030979", "revid": "80339", "url": "https://it.wikipedia.org/wiki?curid=3030979", "title": "Bolshaja Balachnja", "text": ""}
{"id": "3030980", "revid": "80339", "url": "https://it.wikipedia.org/wiki?curid=3030980", "title": "Bol'\u0161aja Balahnja", "text": ""}
{"id": "3030981", "revid": "80339", "url": "https://it.wikipedia.org/wiki?curid=3030981", "title": "Bol'\u0161aja Balakhnja", "text": ""}
{"id": "3030983", "revid": "80339", "url": "https://it.wikipedia.org/wiki?curid=3030983", "title": "Grande Balachnja", "text": ""}
{"id": "3030985", "revid": "339392", "url": "https://it.wikipedia.org/wiki?curid=3030985", "title": "The Astrophysical Journal Letters", "text": ""}
{"id": "3030990", "revid": "1305772", "url": "https://it.wikipedia.org/wiki?curid=3030990", "title": "Ferrata Sandro Pertini", "text": "La via ferrata Sandro Pertini (in tedesco \"Sandro-Pertini-Klettersteig\") \u00e8 stata una via ferrata che collegava Selva di Val Gardena al rifugio Stev\u00eca nel gruppo del Puez, in provincia di Bolzano, in Italia.\nLa via, intitolata a Sandro Pertini, venne demolita a fine 2014 a seguito di una sentenza del Consiglio di Stato emessa nel 2012 e di una delibera del consiglio provinciale di Bolzano, era considerata abbastanza impegnativa: la salita durava circa 3 ore, mentre la discesa circa la met\u00e0.\nDescrizione del percorso.\nAvvicinamento.\nPer raggiungere l'inizio della via ferrata, si doveva dapprima raggiungere Selva di Val Gardena, nei pressi della zona chiamata Vallunga, all'interno del parco naturale Puez-Odle.\nL'itinerario partiva dalla baita chiamata \u201cLa Ciajota\u201d (1650\u00a0m). Da qui si procedeva dentro la valle e si prendeva il sentiero di sinistra (quello sulla destra conduce alla cappella di San Silvestro). Da qui si iniziava a salire, fino ad arrivare ad un piccolo ometto che segnava il sentiero per accedere all'attacco della via ferrata.\nVia ferrata.\nLa via ferrata partiva dalle pareti a sud-est della Vallunga (\"Langental\"), con pi\u00f9 precisione sullo sperone di roccia denominato Crep dla Port, a sinistra della gola Valacia.\nLa via iniziava senza alcun cavo di sicurezza per pochi metri, superando alcune facili roccette. In seguito si metteva subito in sicurezza iniziando a salire in quota su di una parete verticale, cosa che accomunava quasi tutta la via, assieme alla vista sul Sassolungo. Questo primo tratto risultava maggiormente facile data la presenza di poche placche levigate, di molti facili appigli, di alcune placche metalliche e scale che aiutano l'escursionista. Cos\u00ec si raggiungeva circa la met\u00e0 del percorso attraversando una grande cengia erbosa.\nSuccessivamente la via proseguiva con una maggiore esposizione e perpendicolarit\u00e0, ma rimaneva agevole anche grazie alla presenza di staffe e di un'altra scaletta. In seguito si procedeva con una variet\u00e0 tra pareti verticali con appoggi e passaggi verso la sinistra anche in diagonale. Man mano che si saliva la roccia cambiava, facilitando l'ascesa.\nCi si avvicinava cos\u00ec alla base del torrione finale, dove per giungersi si doveva superare un interessante spigolo oltre ad un ponte formato da una scala in orizzontale. Questo torrione, alto pressappoco 50 metri, risultava interessante dal punto di vista alpinistico, ma comunque facilitato dalla presenza di staffe e appigli naturali. Salito questo gran diedro, si giungeva in breve a una nicchia naturale ove si trovava il libro di vetta e due raffigurazioni della Madonna. Poco dopo la via ferrata finiva (2140\u00a0m) e per raggiungere il rifugio Stev\u00eca a 2312\u00a0m si necessitavano altri 20 minuti circa. Dal rifugio si possono ammirare alcune delle maggiormente note cime dolomitiche: il Catinaccio, il Sassolungo, il gruppo del Sella, il gruppo del Cir ed il castello del Chedul. Al di sotto di queste si possono comunque osservare la Vallunga ed il paese di Selva.\nRitorno.\nPer il ritorno, partendo dal rifugio Stev\u00eca si scendeva lungo il sentiero 17; in seguito si aveva la possibilit\u00e0 di scegliere tra due alternative per ritornare al parcheggio:"}
{"id": "3030994", "revid": "33358162", "url": "https://it.wikipedia.org/wiki?curid=3030994", "title": "CARD", "text": ""}
{"id": "3030996", "revid": "1369234", "url": "https://it.wikipedia.org/wiki?curid=3030996", "title": "Paride (Canova)", "text": "Paride \u00e8 un'opera scultorea in marmo eseguita da Antonio Canova nei primi anni dell'Ottocento e conservata nel Museo dell'Ermitage di San Pietroburgo. Ne esiste una versione anche al Metropolitan Museum di New York.\nLa scultura fu realizzata su commissione di Giuseppina di Beauharnais ed esposta nel castello di Malmaison, dove suscit\u00f2 lo stupore dei presenti e il sentito elogio di Leopoldo Cicognara, il quale, in una missiva all'artista risalente al 24 luglio 1813 lod\u00f2 la bellezza dell'opera, ritenendola modellata \u00aba forza di carezze e di baci\u00bb.\nNella scultura il bellissimo pastore frigio, figlio dei sovrani di Troia, s'appoggia col braccio sinistro ad un tronco d'albero, sul quale \u00e8 abbandonata la sua clamide, volgendo lo sguardo pensoso alla sua destra, come abbagliato da qualcosa.\nL'opera fu richiesta in replica all'artista da Ludovico I di Baviera che l'accolse nelle sue collezioni. "}
{"id": "3030997", "revid": "31886", "url": "https://it.wikipedia.org/wiki?curid=3030997", "title": "Colombaro (Formigine)", "text": "Colombaro \u00e8 una frazione di 1.380 abitanti, nel comune di Formigine in provincia di Modena. Dista dalla sede comunale circa 6 chilometri.\nStoria.\nInsediamenti umani sono attestati da ritrovamenti archeologici di et\u00e0 paleolitica inferiore, neolitica, terramaricola, preromana - forse etrusca -, romana imperiale. Importante il dolio romano con sigillo paleocristiano del III sec.\nIl nucleo abitativo attuale si \u00e8 aggregato, nel corso dei secoli, lungo la strada nei pressi del monastero benedettino con ospitale di San Giacomo al Colombaro, attestata dal XII secolo.\nSempre limitato a qualche centinaio di abitanti, ha raggiunto il numero di circa 800 negli scorsi anni settanta, a partire dai quali ha vissuto un'importante ma non traumatica crescita fino a raggiungere la quota attuale.\nA partire dal 1987 l'antica tenuta agricola La Tegagna \u00e8 stata trasformata in grande campo da golf a 18 buche, sede del Modena Golf &amp; Country Club. \u00c8 stato inaugurato nel 1991 dal progettista, il campione tedesco Bernhard Langer. Nel 2010 ha ospitato i Campionati Nazionali Foursome. Vi si tiene regolarmente la gara \"Pro-Am Citt\u00e0 di Modena\".\nLa localit\u00e0 \u00e8 sede dell'A.S.D. Colombaro, che ha vinto il campionato calcistico di Prima Categoria 2012-2013 e giocher\u00e0 in Promozione il 2013-2014.\nCome territorio, la Parrocchia di San Giacomo il Maggiore in Colombaro include anche una ventina di abitazioni e alcune decine di abitanti di Via Fonda e di Via Vandelli, appena oltre il confine comunale di Maranello.\nInfrastrutture e trasporti.\nFra il 1893 e il 1937 Colombaro ospit\u00f2 una stazione della tranvia Modena-Maranello. Il progetto di trasformazione come ferrovia della stessa e prolungamento fino a Pavullo nel Frignano, pur cantierato e giunto un avanzato stato di realizzazione, non fu mai attuato."}
{"id": "3030998", "revid": "55935", "url": "https://it.wikipedia.org/wiki?curid=3030998", "title": "Estrusomi", "text": ""}
{"id": "3031005", "revid": "1305772", "url": "https://it.wikipedia.org/wiki?curid=3031005", "title": "Enzo Mattesini", "text": "Biografia.\nEnzo Mattesini, allievo di Francesco Alessandro Ugolini all'Universit\u00e0 degli Studi di Perugia, \u00e8 professore ordinario di Storia della lingua italiana (L-FIL-LET/12).\nInsegna Storia della lingua italiana (laurea triennale) e Dialettologia italiana (laurea magistrale) presso il Dipartimento di Lettere \u2013 Lingue, Letterature e Civilt\u00e0 antiche e moderne (gi\u00e0 Facolt\u00e0 di Lettere e Filosofia) dell'Universit\u00e0 degli Studi di Perugia. In vari anni ha tenuto per supplenza o incarico anche l'insegnamento di Filologia romanza.\nFra le sue principali pubblicazioni in volume si segnalano le edizioni critiche del poema epicogiocoso in dialetto cortonese di Francesco Moneti, \"Cortogna aliber\u00e8ta\" e del poema eroicomico \"Il Catorcio d'Anghiari\" di Federigo Nomi, lo studio linguistico del \u00abDiario nepesino\u00bb in volgare quattrocentesco, l'\"Indice lessicale\" del \"Valeriu Maximu in vulgar messinisi\", il \"Vocabolario del dialetto del territorio orvietano\", preceduto da un ampio studio preparatorio, la raccolta di proverbi e modi di dire e quella di testi di tradizione orale nel dialetto di Borgo Sansepolcro, nonch\u00e9 l'edizione critica (in collaborazione con L. Gentili) delle poesie di Fernando Leonardi, accompagnata dal saggio sul dialetto.\n\u00c8 autore di numerosi studi sui volgari medievali toscani, umbri e laziali e sui moderni dialetti dell'Italia mediana, centrale e centro-meridionale, accolti in Atti di convegni, singole monografie e in alcune delle pi\u00f9 importanti riviste della linguistica italiana; si \u00e8 occupato di scrittura femminile, con particolare riguardo al \u201cDiario\u201d spirituale (Napoli 2000) e alle lettere di s. Veronica Giuliani (Firenze 2005), di volgare esposto (con cinque saggi editi in varie riviste e Atti di convegni dal 1997 al 2012), della lingua di Piero della Francesca e di Luca Pacioli (1996, 2007, 2009) e inoltre di toponomastica (2002 e 2007).\n\u00c8 presente come coautore nelle pi\u00f9 significative imprese collettive italiane di fine Novecento e di inizio secolo, come l'\"Italiano nelle regioni. Lingua nazionale e identit\u00e0 regionali\" e l'\"Italiano nelle regioni. Testi e documenti\", a cura di Francesco Bruni (Torino 1992 e 1994 e poi Milano 1996), la \"Storia della lingua italiana\" di Luca Serianni e Pietro Trifone (Torino 1996), inoltre i \"Dialetti italiani: storia, struttura, uso\" a cura di Manlio Cortelazzo e altri (Torino 2002), e infine l'\u201cEnciclopedia dell'Italiano\u201d diretta da Raffaele Simone (Roma 2010).\n\u00c8 direttore dell'\u00abOpera del Vocabolario dialettale umbro\u00bb, che ha pubblicato negli anni una ricca collana di studi e ricerche (in tutto 15 volumi) e, dal 1987, dirige con Ugo Vignuzzi la rivista \u00abContributi di filologia dell'Italia mediana\u00bb, giunta alla sua XXX annata (2017).\nComponente del comitato scientifico della Fondazione Piero della Francesca, \u00e8 anche socio fondatore dell'Associazione Storica dell'Alta Valle del Tevere, che pubblica la rivista Pagine altotiberine, e socio corrispondente della Deputazione di Storia Patria per l'Umbria. \u00c8 socio dell'Associazione per la Storia della Lingua Italiana (ASLI)."}
{"id": "3031011", "revid": "55935", "url": "https://it.wikipedia.org/wiki?curid=3031011", "title": "Parameci", "text": ""}
{"id": "3031012", "revid": "767487", "url": "https://it.wikipedia.org/wiki?curid=3031012", "title": "Khabab", "text": "Khabab (, siriaco \u0713 \u0712 \u0712, Khababb) \u00e8 una citt\u00e0 situata nel governatorato di Dar'a nel sud della Siria nella valle Hauran. Si trova a met\u00e0 strada sulla provinciale di collegamento tra le citt\u00e0 di Dar'a e Damasco, circa 57 km a sud di Damasco e a 70 km dal confine con la Giordania. L'antico nome della citt\u00e0 \u00e8 \"Abiba\", che in siriaco e aramaico significa \"verde pianura\".\nPopolazione.\nLa popolazione \u00e8 di circa 10.000 unit\u00e0. . La popolazione di Khabab \u00e8 cristiana e segue la Chiesa cattolica greco-melchita.\nSociet\u00e0.\nLingue e dialetti.\nLa lingua pi\u00f9 parlata \u00e8 l'arabo. Altre lingue sono il francese e la lingua originale della chiesa \u00e8 il greco.\nArchitettura.\nCi sono quattro chiese, una cattedrale ed un convento delle Sorelle dell'Amore."}
{"id": "3031015", "revid": "55935", "url": "https://it.wikipedia.org/wiki?curid=3031015", "title": "Tricocisti", "text": ""}
{"id": "3031022", "revid": "3115", "url": "https://it.wikipedia.org/wiki?curid=3031022", "title": "Nel paese dei mostri selvaggi", "text": "Nel paese dei mostri selvaggi (\"Where the Wild Things Are\") \u00e8 un albo illustrato per ragazzi, scritto da Maurice Sendak e pubblicato da Harper &amp; Row nel 1963.\nIl libro narra le avventure immaginarie di un bimbo di nome Max. Nel corso della storia, il protagonista incontra i mostri selvaggi che danno il titolo al romanzo (\"Wild Things\" nella versione originale). Nonostante la sua brevit\u00e0, \"Nel paese dei mostri selvaggi\" \u00e8 diventato nel corso degli anni un libro amato da bambini e adulti, ispirando videogiochi, illustrazioni, composizioni musicali e svariati adattamenti per il teatro ed il cinema.\nIn Italia, il libro \u00e8 stato pubblicato per la prima volta da Emme edizioni nel 1969, per poi essere ripubblicato nel 1999 dalla casa editrice milanese Babalibri.\nDopo un'iniziale diffidenza, il libro ottenne diversi riconoscimenti nel corso degli anni successivi, tra cui la medaglia Caldecott nel 1964, il Boston Globe-Horn Book Award e il \"American Library Association Notable Book\", e riscosse un largo successo di critica e pubblico, diventando uno dei classici della letteratura americana per bambini.\nTrama.\nMax, un bambino travestito con un costume da lupo, \u00e8 intento a creare il caos in casa, rincorrendo il cane con una forchetta.\nDopo essere stato definito dalla madre \"Mostro selvaggio\" e averle risposto che l'avrebbe mangiata, viene spedito in castigo senza cena nella propria camera. Tra le mura della stanza inizia a crescere una foresta, lussureggiante al tal punto da far scomparire le pareti: Max inizia ad esplorare il luogo e trova una barca, con la quale, dopo avervi inciso il proprio nome, parte per un viaggio che sembra durare mesi, se non anni interi. Giunto nel paese dei mostri selvaggi, incontra delle strane e minacciose creature, Aaron\nBernard, Emil, Moishe e Tzippy, che il bambino conquista fissandoli intensamente negli occhi. Proclamato il mostro pi\u00f9 selvaggio di tutti, Max diventa il loro re e d\u00e0 inizio alla ridda selvaggia, un grande ballo di gruppo.\nPoco dopo, il ragazzo comincia a sentire la mancanza di casa e decide, contro il volere dei mostri, di farvi ritorno. Giunto nella sua stanza trova la cena ad aspettarlo, ancora calda.\nTemi.\n\u00c8 un albo che tratta temi molto importanti e caratteristici del mondo dell'infanzia come l'immaginazione, il sogno, la fantasia ma anche temi pi\u00f9 profondi che hanno a che fare con il mondo interiore.Tra questi troviamo la paura, l'abbandono, la rabbia e la disobbedienza ai genitori. Quello di Max \u00e8, infatti,un viaggio nell'interiorit\u00e0, nella mente umana, dove i mostri selvaggi non sono solo le realt\u00e0 che fanno arrabbiare oppure mettono paura ma sono proprio quelle ombre e quei misteri racchiusi dentro ciascuno. Tutti questi temi permettono al bambino lettore di immedesimarsi profondamente nel racconto del piccolo Max, aiutati anche dalle imponenti illustrazioni che occupano pagine intere. Questo albo illustrato \u00e8 particolarmente consigliato per i bambini in et\u00e0 prescolare dai 3 ai 5 anni.\nTecnica.\nL\u2019albo illustrato \u201cNel paese dei mostri selvaggi\u201d, prodotto da Maurice Sendak, \u00e8 un sogno, o meglio un viaggio immaginario. Max, il protagonista, intraprende un'avventura, giungendo cos\u00ec, in un paese del tutto stravagante. Per meglio alludere al concetto di viaggio, l'autore inserisce nelle illustrazioni l'elemento del mare ed una barca. Per quanto concerne le illustrazioni, l'autore ha utilizzato una tecnica del tutto nuova ed elaborata, infatti per delineare meglio ogni singolo particolare, utilizza l'inchiostro di china. Troviamo inoltre le carte di guardia sia all'inizio, sia a fine albo, a protezione della storia, come fossero un sipario che apre e chiude le danze. Queste raffigurano una fitta vegetazione e perci\u00f2 fanno permeare lo spirito dell'ambiente in cui Max si immerge.\nL'aspetto del sogno invece, viene ben rappresentato dalle numerose immagini, caratterizzate dapprima da un ingrandimento graduale (man mano che si procede verso la fine del libro) come se pian piano Max raggiungesse il sonno profondo. Ad un tratto per\u00f2, c\u2019\u00e8 un rimpicciolimento, equiparabile ad un lento risveglio. Oltre a tale climax che porta ad un equilibrio finale, troviamo una comunicazione importante anche grazie ai colori vivaci e alle figure stesse dei mostri, equiparabili allo stato d'animo inquieto di Max. Potremmo paragonare inoltre il miraggio di Max a quello vissuto da Costantino, come ben ritrae Piero della Francesca. Vi \u00e8 cos\u00ec, una ripresa dell'immaginario comune. Notiamo infatti il dettaglio della tenda in cui dorme Costantino, equiparabile per struttura e colori, a quella presente nell'albo. La prevalenza dello spazio destinato alle immagini (fonte di dinamicit\u00e0, ispirazione, coinvolgimento e comunicazione immediata), rispetto al testo, favorisce la visual literacy e dunque una lettura adatta anche ai bambini in et\u00e0 prescolare (tra i tre ed i cinque anni). Da ricordare che l\u2019interpretazione, proprio per il principio della visual literacy, \u00e8 soggettiva e dunque ognuno pu\u00f2 vedere in un colore o in un'immagine, un significato diverso.\nTra i temi principalmente trattati, troviamo: la rabbia, il rancore, la malinconia, l\u2019amicizia, il rapporto madre-figlio, la paura e l\u2019orgoglio. La vicenda inoltre presenta una struttura ciclica, in quanto inizia a casa di Max e vi \u00e8 alla fine un ritorno, anche se in realt\u00e0 non vi si \u00e8 mai allontanato fisicamente, ma \u00e8 solo una sua illusione. Da notare inoltre due particolari: uno \u00e8 un quadro appeso in casa, mostrato nelle prime pagine, in cui Max ha disegnato proprio uno dei mostri (dunque ci\u00f2 spiega come quel mostro sia frutto della sua fantasia); il secondo particolare ci viene fornito dalla mamma di Max, che lo chiama \u201cselvaggio\u201d, proprio prima di spedirlo in camera sua. Rielaborando il tutto in maniera utopistica, Max ha fatto s\u00ec che il mostro diventasse un personaggio della storia e da \u201cselvaggio\u201d ha creato \u201cil paese dei mostri selvaggi\u201d.\nGenesi dell'opera.\nNato come illustratore, a met\u00e0 degli anni cinquanta Sendak decise di iniziare a scrivere e illustrare un proprio libro. Nel 1956, pubblic\u00f2 il suo primo libro senza collaborazioni, \"Kerry's Window\". Il suo progetto successivo avrebbe dovuto essere un altro tentativo in solitario. La storia sarebbe dovuta essere quella di un bambino che, dopo aver fatto i capricci, viene messo in castigo nella sua stanza e decide di scappare verso il luogo che d\u00e0 il titolo al libro, \"Nel paese dei cavalli selvaggi\" (\"Where the Wild Horses Are\", in origine). Poco prima di iniziare le illustrazioni, Sendak si rese conto di non saper disegnare i cavalli e, su suggerimento del proprio editore, cambi\u00f2 i \"cavalli selvaggi\" con le pi\u00f9 ambigue \"Wild Things\" (\"Cose selvagge\", ambiguit\u00e0 che viene meno con la traduzione italiana), termine che prende spunto dall'espressione Yiddish \"Vildechaya\", usata per indicare i bambini chiassosi.\nLa casa editrice, tuttavia, era preoccupata dalla rappresentazione grafica dei mostri e temeva che nessuno avrebbe comprato un libro per bambini che spaventava i bambini stessi. Inoltre, il grande formato scelto da Sendak per le illustrazioni era inusuale all'epoca e dispendioso da stampare.\nI mostri si rifanno alla tradizione yiddish anche per il fatto che Sendak prese ispirazione dagli atteggiamenti bizzarri dei suoi parenti. Per il loro aspetto grottesco, infatti, l'autore prese spunto dai parenti che lo venivano a trovare quando era piccolo: \u00abTi si avvicinavano con il loro alito e si schiacciavano e pizzicavano e i loro occhi erano iniettati di sangue e i loro denti erano grandi e gialli. Ah! Era orribile, orribile\u00bb. I loro nomi, Aaron, Bernard, Emil, Moishe e Tzippy, sono stati ideati da Sendak in occasione della trasposizione teatrale degli anni ottanta. Due delle creature, Moishe e Bernard, si chiamano come i cugini dell'autore, morti durante l'olocausto.\nNonostante Sendak non abbia mai citato alcuna opera come fonte d'ispirazione per il proprio libro, \"Nel paese dei mostri selvaggi\" ricorda per certi versi la fiaba folkloristica giapponese di Momotar\u014d, come narrata da William Griffiths nel 1887: nel corso della storia, Momotar\u014d parte per l'isola su una piccola barca senza una guida, sottomettendo le creature del luogo, che lo riconoscono come loro maestro e lo implorano di restare sull'isola. Diverse analogie sono state riscontrate anche nel racconto popolare di Kintaro, in cui l'omonimo protagonista viene a contatto con delle creature magiche, i tengu.\nPubblicazione.\nEdizione statunitense.\n\"Nel paese dei mostri selvaggi\" fu ultimato nel 1962 e venne pubblicato l'anno successivo dalla casa editrice americana Harper &amp; Row. Le vendite non raggiunsero le aspettative dell'editore, a causa dell'aspetto dei mostri, che frenava i genitori dal comprare i libri, e delle recensioni negative pubblicate all'epoca.\nSecondo Sendak, il libro fu inizialmente bandito da molte biblioteche e ricevette diverse critiche negative. Ci vollero un paio d'anni prima che i genitori e i bibliotecari si accorgessero che il libro piaceva molto ai bambini, che continuavano a leggerlo e chiederlo in prestito, diventando uno dei libri per l'infanzia pi\u00f9 venduti di sempre.\nNel 1988, in occasione del venticinquesimo anniversario dell'opera, il libro venne ripubblicato con una nuova copertina rigida e sovraccopertina con il logo della Caldecott Medal, il prestigioso premio vinto da Sendak nel 1964.\nAd oggi, l'edizione originale del libro, datata 1963, \u00e8 il decimo libro pi\u00f9 costoso del mondo e il pi\u00f9 costoso in assoluto per quanto riguarda la letteratura dell'infanzia. Se in condizioni perfette e nella sua custodia originale, \"Nel paese dei mostri selvaggi\" arriva a costare 10.200 $.\nEdizione italiana.\nIn Italia il libro \u00e8 stato tradotto da Antonio Porta e pubblicato per la prima volta dall'editore Emme nel 1969, per poi essere ripubblicato nel 1999 dalla casa editrice milanese Babalibri, che da allora l'ha ristampato varie volte nel corso degli anni: nel 2000, nel 2002, nel 2004 e nel 2009, in occasione dell'uscita dell'adattamento cinematografico diretto da Spike Jonze. Nel 2018, Adelphi ha acquistato i diritti per l'Italia e riproposto il libro in un formato pi\u00f9 vicino all'originale e con una nuova traduzione di Lisa Topi, definita pi\u00f9 fedele e \u00abin linea con il progetto di un\u2019edizione filologica\u00bb.\nCritiche.\nAll'epoca della sua uscita, il libro non ottenne il successo commerciale sperato e venne accolto con scarso entusiasmo da parte della critica. \"Nel paese dei mostri selvaggi\" divise il pubblico: da una parte quelli che trovavano la storia troppo oscura e inadatta ai bambini, dall'altra quelli che consideravano Sendak un pioniere nel settore della letteratura per l'infanzia, capace di scrivere e illustrare storie per, e sui, bambini. Alcuni gruppi di genitori criticarono aspramente la storia, in quanto ritraente un bambino che urlava contro la propria madre e scappava di casa, mentre altri ne lodarono l'insegnamento positivo: trasformando in maniera produttiva la sua rabbia, Max diventa di fatto una figura autoritaria per i mostri. Nonostante sia ancora arrabbiato quando viene mandato nella sua stanza, Max sfoga la sua frustrazione attraverso la sua fantasia e, alla fine, arriva alla conclusione che non lascer\u00e0 pi\u00f9 che la sua rabbia lo separi dalle persone che ama. Tuttavia, nel corso degli anni Sendak non ha mai commentato le varie interpretazioni.\nMolti contestarono, inoltre, il fatto che il libro non contenesse alcuna morale o regola di comportamento e che, anzi, mostrasse una madre che non disciplina il proprio figlio, abbassandosi al suo stesso livello. La cosa fu particolarmente criticata dallo psicologo Bruno Bettelheim, che scrisse un articolo intitolato \"Don't let this book overnight in your child's room\" (\"Non lasciate questo libro di notte nella stanza di vostro figlio\"). In seguito, Sendak incontr\u00f2 Bettelheim, che, secondo il racconto dell'autore stesso, gli disse: \u00abOdier\u00f2 per sempre il tuo libro\u00bb.\nDa allora, \"Nel paese dei mostri selvaggi\" ricevette svariati apprezzamenti da parte della critica, diventando uno dei libri per bambini pi\u00f9 apprezzati di sempre. John Cech, professore d'inglese alla University of Florida, scrisse, nel libro \"Angels and Wild Things: The Archetypal Poetics of Maurice Sendak\":\nMary Dixon Weidler sul sito \"Common Sense\" cit\u00f2 la conclusione positiva dell'opera: \u00abIl messaggio di amore incondizionato da parte dei genitori \u00e8 rassicurante e costituisce il finale perfetto per la storia\u00bb. Elizabeth Kennedy elogi\u00f2 la combinazione, particolarmente riuscita, della storia con le illustrazioni: \u00abIl testo e le illustrazioni si completano a vicenda, facendo scorrere la storia senza intoppi. La trasformazione della camera di Max nella foresta \u00e8 deliziosa. Le illustrazioni di Sendak sono allo stesso tempo spiritose e spaventose, in modo da riflettere sia l'immaginazione del protagonista che la sua rabbia. E Max \u00e8 un personaggio con il quale i bambini si possono realmente identificare. Ci\u00f2 che rende il libro un'opera straordinaria \u00e8 l'immaginazione di entrambe le componenti, il Maurice Sendak scrittore e il Maurice Sendak artista\u00bb. Il \"TIME\" lo acclam\u00f2 invece come \u00abIl viaggio verso il lato selvaggio di ognuno di noi\u00bb, mentre Francis Spufford afferm\u00f2 che il libro \u00ab\u00c8 uno dei pochi libri illustrati a fare un uso sconsiderato e meraviglioso della rabbia\u00bb.\nSecondo alcuni, \"Nel paese dei mostri selvaggi\" rappresenta il primo libro in un'ideale trilogia sulla crescita dei bambini e su come padroneggiano le loro emozioni, continuata poi con \"Luca la luna e il latte\" e \"Outside Over There\".\nIl libro, oltre ad aver ottenuto diversi riconoscimenti nel corso degli anni, tra cui il Caldecott Medal nel 1964, il Boston Globe-Horn Book Award e il \"American Library Association Notable Book\", ebbe un forte impatto culturale e nella letteratura per bambini in particolare. Tuttavia, Sendak non si scompose al riguardo, affermando che il libro deve piacere prima di tutto ai bambini: \u00abSe ad un bambino non piace un libro, bisogna gettarlo nella spazzatura, senza preoccuparsi degli elogi della critica\u00bb; nel libro \"The Art of Maurice Sendak\" viene descritta la seguente conversazione avuta da Sendak con una madre:\nTrasposizioni.\nPer anni, vennero fatte molte richieste per utilizzare la licenza sui personaggi del libro per fumetti, videogiochi e capi di vestiario, ma Sendak rifiut\u00f2 sempre queste proposte, finch\u00e9 alla fine degli anni ottanta, ormai sessantenne, permise che i personaggi venissero utilizzati in prodotti di consumo, il primo dei quali fu una serie di pubblicit\u00e0 della compagnia telefonica Bell Atlantic.\nCinema.\nNel corso degli anni, furono molti i cineasti interessati a produrre un adattamento cinematografico del libro. Tuttavia, trasformare un libro per bambini di dieci frasi in un lungometraggio avrebbe significato modificare, o comunque ampliare, la storia di partenza. Il primo tentativo venne fatto con l'animazione, con l'adattamento del 1973 diretto da Gene Deitch, del quale vennero realizzate due versioni: la prima con la narrazione di Allen Swift e una colonna sonora di musica concreta composta dallo stesso Deitch, la seconda, invece, del 1988, con una nuova colonna sonora e la narrazione ex novo di Peter Schickele.\nNel 1983, la Walt Disney Pictures inizi\u00f2 ad interessarsi delle opere di Sendak ai fini di produrre lungometraggi basati sui suoi libri. A quel tempo la Disney faceva uso della camera multipiano per aggiungere profondit\u00e0 all'animazione. John Lasseter, al contrario, si rese conto che i computer sarebbero potuti essere usati per realizzare sfondi dove l'animazione tradizionale interagiva con quelle computerizzata. Lasseter, insieme a Glen Keane, inizi\u00f2 a lavorare ad un test de \"Nel paese dei mostri selvaggi\" in cui i personaggi venivano animati a mano da Keane mentre lui ideava gli sfondi a computer. Questo test di pochi minuti serv\u00ec per dimostrare le capacit\u00e0 del mezzo e per far approvare un intero lungometraggio che utilizzava questa innovazione, basato sul libro di Sendak. Lasseter cambi\u00f2 in seguito idea e opt\u00f2 per trasporre \"Le avventure del piccolo tostapane\". Lo studio, tuttavia, rifiut\u00f2 il progetto in quanto interessato alla tecnica solo nel caso in cui gli sfondi al computer avessero fatto risparmiare tempo e soldi all'azienda.\nNel 2000 il progetto di un adattamento del libro ricomparve e molti cineasti espressero il loro interesse a realizzarlo. Nonostante l'interessamento di molti produttori verso registi pi\u00f9 commerciali, Sendak appoggi\u00f2 il regista Spike Jonze, in quanto \u00abgiovane, interessato e con una scintilla che nessun altro ha dimostrato di avere\u00bb. Il film, all'epoca, sarebbe stato distribuito dalla Universal, che aveva allegato un teaser trailer alle copie cinematografiche de \"Il Grinch\" di Ron Howard, prodotto proprio dalla Universal. Contrasti tra la Universal e Sendak sull'approccio di Jonze alla storia portarono ad un accordo che trasferiva i diritti di produzione alla Warner Bros.\nNel 2005, Jonze e il romanziere Dave Eggers completarono una sceneggiatura di 111 pagine, espandendo notevolmente la storia originale e cambiando i nomi dei mostri, ora chiamati Carol, Douglas, KW (KK nella versione italiana), Judith, Ira e Alexander. Nel febbraio 2008, dopo che la data di uscita del film era stata posticipata di un anno, diverse fonti riportarono che la Warner Bros. stava considerando l'idea di rigirare gran parte del film, in quanto troppo spaventoso per i bambini. Il presidente degli studio, Alan F. Horn, rispose che i rifacimenti erano stati accordati con Jonze e che servivano ad ampliare e migliorare il film. Sendak approv\u00f2 il montaggio finale della pellicola, affermando: \u00abNon ho mai visto un film che sembrasse cos\u00ec o facesse provare queste sensazioni. Ed \u00e8 di Spike, non ha paura di se stesso\u00bb.\nIl film, intitolato \"Nel paese delle creature selvagge\" (a differenze del titolo italiano, la versione originale mantiene il titolo del libro) e che vede come protagonisti Max Records, Catherine Keener, Forest Whitaker, Chris Cooper, Catherine O'Hara, James Gandolfini, Lauren Ambrose e Paul Dano, venne distribuito negli Stati Uniti il 16 ottobre 2009, dopo un'anteprima svoltasi a New York il 13 ottobre, in Italia a partire dal 30 ottobre dello stesso anno, ed ebbe un responso positivo da parte della critica, venendo nominato ad un Gloden Globe per la migliore colonna sonora originale, composta da Karen O e Carter Burwell.\nTeatro.\nAlla fine degli anni settanta, Maurice Sendak avvi\u00f2 una collaborazione con il compositore britannico Oliver Knussen con l'intenzione di adattare per il teatro \"Nel paese dei mostri selvaggi\" e \"Higglety Pigglety Pop!\", un lavoro successivo dell'autore. Dopo questa esperienza Sendak inizi\u00f2 ad interessarsi al design dei set teatrali e collabor\u00f2, nel corso degli anni, con diverse compagnie e produzioni realizzando le scenografie di opere come \"Il flauto magico\", \"H\u00e4nsel e Gretel\" e \"Lo Schiaccianoci\". La stessa versione operistica de \"Nel paese dei mostri selvaggi\" venne adattata nel corso degli anni in vari ambiti diversi:\nAltro.\nNel 2009, in occasione dell'uscita dell'adattamento cinematografico del libro, \u00e8 stata inaugurata una linea d'abbigliamento ispirata ai personaggi del romanzo.\nInflusso culturale.\nNel 2009, in occasione dell'Easter Egg Roll Monday alla Casa Bianca, una tradizionale festivit\u00e0 legata alla Pasqua, il presidente Obama lesse insieme ai bambini \"Nel paese dei mostri selvaggi\", annoverandolo tra i suoi libri preferiti.\nParodie.\nIl libro \u00e8 stato parodiato dalla serie animata \"I Simpson\" nel corso della diciassettesima stagione. Nell'episodio \"La bambina che dormiva troppo poco\", infatti, una versione alterata del libro, \"Nel paese delle bestie feroci\", svolge un ruolo centrale nella trama."}
{"id": "3031024", "revid": "77594", "url": "https://it.wikipedia.org/wiki?curid=3031024", "title": "HMS Caroline (incrociatore 1914)", "text": ""}
{"id": "3031026", "revid": "125257119", "url": "https://it.wikipedia.org/wiki?curid=3031026", "title": "Samosa", "text": "Il samosa \u00e8 un popolare antipasto e snack indiano diffusosi in tutta l'Asia centro-meridionale e intorno all'Oceano Indiano, nella penisola arabica, nel Corno d'Africa, in Africa orientale (dalla Somalia al Mozambico), risalendo attraverso la cultura araba anche in Nordafrica, in Turchia, in Grecia e intorno al Mar Nero.\nPreparazione.\nConsiste generalmente in un guscio triangolare (a volte anche semilunare o tetraedrico) di pasta di farina (maida), fritto o al forno, farcito principalmente con patate ma anche con cipolle, piselli, lenticchie, formaggio, carne di manzo o pollo e varie spezie locali come peperoncino o coriandolo. Le dimensioni e la consistenza del ripieno variano a seconda della cultura o del paese dove la samosa viene preparata, anche se generalmente si tratta appunto di un triangolo non pi\u00f9 grande di dieci centimetri. .\nEtimologia.\nLa parola \"samosa\" pu\u00f2 essere fatta riferire al persiano \"sanbosag\". In altre culture invece \u00e8 palese la derivazione dalla radice della parola: \"sanbusak\" o \"sanbusaj\" (\"mezzaluna\") in arabo, \"sambosa\" in Afghanistan, \"samosa\" in India e Pakistan, \"samboosa\" in Tagikistan, \"samsa\" per le nazioni a maggioranza turca, \"sambusa\" in alcune parti dell'Iran e Eritrea, \"chamu\u00e7a\" in Goa, Mozambico e Portogallo. Anche se nelle popolazioni di lingua araba si fa riferimento alla parola \"sambusak\", nei numerosi libri di ricette arabe medioevali la pronuncia era spesso trascritta come \"sambusaj\".\nVarianti regionali.\nEssendo il piatto molto diffuso in molteplici comunit\u00e0 vi sono molti modi di preparare la \"samosa\".\nIn Uzbekistan vengono preparati a base di carne o zucca e chiamati \"samsa\"."}
{"id": "3031028", "revid": "1634976", "url": "https://it.wikipedia.org/wiki?curid=3031028", "title": "Provincia di Girgenti (Regno delle Due Sicilie)", "text": "La Provincia o Valle minore di Girgenti \u00e8 stata un'unit\u00e0 amministrativa del Regno delle Due Sicilie.\nIstituzione della provincia.\nFu istituita da Ferdinando I delle Due Sicilie con una legge varata l'11 ottobre 1817 che riform\u00f2 la ripartizione territoriale del Regno delle Due Sicilie a seguito della fusione della corona napoletana con quella siciliana.\nCome tutte le entit\u00e0 amministrative del regno borbonico, con l'occupazione garibaldina fu annessa al Regno di Sardegna nel 1860.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai \"comuni\", l'unit\u00e0 di base della struttura politico-amministrativa dello Stato moderno, ai quali potevano far capo i \"villaggi\", centri a carattere prevalentemente rurale.\nLa provincia comprendeva i seguenti distretti istituiti nel 1812 con la Costituzione del Regno di Sicilia:\nI distretti erano suddivisi complessivamente in 21 circondari e 40 comuni."}
{"id": "3031037", "revid": "123639245", "url": "https://it.wikipedia.org/wiki?curid=3031037", "title": "Third Culture Kids", "text": "Il termine Third Culture Kids viene coniato negli anni sessanta dal sociologo americano Dr. Ruth Hill Useem, dopo aver passato un anno in India con i suoi figli. Con \"third culture\" si intende la cultura formatasi dall'unione di una prima cultura, del proprio paese d'origine, con un'altra - formando cos\u00ec una terza cultura.\nIl sociologo David Pollock descrive un TCK come: \"una persona che ha speso una parte significativa della propria formazione lontano dalla cultura dei genitori. Il TCK si relaziona con tutte le culture, senza avere pieno controllo su nessuna di esse. Anche se gli elementi di ciascuna cultura vengono assimilati nell'esperienza del TCK, il senso di appartenenza \u00e8 in relazione con gli altri di simile origine.\"\nRicerca.\nLo studio sui TCK si basa prevalentemente su due gruppi. Il gruppo pi\u00f9 numeroso \u00e8 formato da TCK adulti che cercano di analizzare e spiegare le loro esperienze. Ne \u00e8 un grande esponente il Dr. Useem della Michigan State University. Un'altra fonte di ricerca proviene dalle armate Statunitensi che studiano l'esperienza delle famiglie militari collocate all'estero. Spesso si parla di \u201cMilitary Brat\u201d, dove \u2018brat\u2019 non \u00e8 usato come dispregiativo (monello), ma ha valore affettivo.\nLa ricerca si basa su soggetti giovani, attualmente TCK, ma soprattutto su TCK adulti. Dato che l'unico modo di identificare qualcuno cresciuto in una cultura straniera \u00e8 l'auto-identificazione, il metodo scientifico pu\u00f2 essere incompleto a causa della difficolt\u00e0 di condurre ricerche su ampie popolazioni.\nMentre lo studio di TCKs ha mostrato risultati consistenti nel globo, alcuni sociologi internazionali sono critici della ricerca che \u201cvuole trovare un'unica cultura unificata condivisa da tutti coloro che hanno avuto esperienza di crescere al di fuori della propria cultura madre.\u201d\nFamiglie.\nI TCK vengono spesso da famiglie agiate ed istruite. Quando un gruppo (che sia l'esercito, un'impresa, una chiesa, etc.) decide di mandare qualcuno in un altro paese, si parla di un grande investimento. Si mandano quindi persone che rappresentino al meglio il gruppo e che forniscano il miglior valore per l'investimento. Infatti molto spesso le famiglie dei TCK hanno almeno un genitore con una laurea specialistica. La maggior parte delle famiglie si sposta a causa del lavoro del padre, e raramente per quello della madre.\nLa probabilit\u00e0 di trovare TCKs in famiglie unite, dove il divorzio \u00e8 impensabile, \u00e8 estremamente alta. Questo perch\u00e9 lo spostarsi da un paese all'altro tende ad avvicinare il nucleo familiare, avvenimento oggigiorno meno frequente per le famiglie geograficamente stabili.\nOrigini.\nL'esperienza TCK dipende molto dalle origini dello spostamento, influenzando variabili come: quanto tempo la famiglia spende all'estero, integrazione, quanto vengono coinvolti nei costumi locali, ed il legame che mantengono con i connazionali.\nMilitari.\nI \u2018Military Brats', provenienti principalmente degli Stati Uniti, ma anche da altri Paesi che mandano i militari con le loro famiglie in missioni all'estero, sono i pi\u00f9 propensi a spostarsi. Di fatto essi spendono relativamente poco tempo in pi\u00f9 luoghi diversi. Circa il 40% trascorre meno di 5 anni in un paese. \u00c8 il gruppo meno disposto a legare con i locali, essendo spesso visti come \u2018invasori\u2019, ma anche a causa dell'auto-sufficienza militare.\nDiplomatiche.\nI figli dei diplomatici spesso seguono nei loro spostamenti i propri genitori, i quali possono essere mandati in consolati in terre straniere. Molti paesi per legge pongono un limite di 5 anni di presenza in un singolo consolato per evitare la corruzione. Inoltre, \u00e8 frequente che da un paese i diplomatici vengano spostati in un altro, senza far tappa a casa. Questo porta ad un 44% di TCK che spendono pi\u00f9 di 10 anni fuori dal loro paese d'origine, stando per\u00f2 meno di 5 anni in ogni paese.\nReligiose.\nI \u2018Missionary Kids\u2019, ovvero i figli dei missionari, sono invece quelli che spendono pi\u00f9 tempo in un solo paese, circa un 70% rimane in un luogo per pi\u00f9 di 10 anni. Essi sono anche quelli che interagiscono di pi\u00f9 con le culture locali, e di meno con quella d'origine. La maggior parte di essi proviene dagli Stati Uniti e dalla Corea del Sud, principalmente da chiese protestanti. I collegi cristiani sono coscienti dei disagi di questi MK e hanno delle fraternit\u00e0 per aiutarli. Un esempio \u00e8 la Mu Kappa International, fondata nel 1985 alla Taylor University.\nCommerciale.\nFamiglie impiegate in aziende petrolifere sono frequenti a spostarsi in altri paesi, solitamente esportatori d'olio, come sono le regioni dell'Arabia e America Latina. Vivendo in piccole comunit\u00e0, l'interazione con la cultura locale \u00e8 alta, anche perch\u00e9 si parla spesso di contratti della durata di 10 anni.\nAltre.\nVi sono molteplici altre ragioni che portano delle famiglie a spostarsi in altri paesi. Si pu\u00f2 parlare per esempio di conflitti, come quello in Afghanistan, che ha portato molte famiglie a trasferirsi in altri paesi per poi ritornare, a conflitto finito. Le motivazioni possono anche essere pacifiche, come lo sport: alcuni tra i migliori atleti mondiali si trasferiscono nei paesi dove vengono sponsorizzati. Un famoso esempio fu Kobe Bryant, giocatore professionista di pallacanestro, che visse parte della sua vita in Italia, dove giocava suo padre, pure lui a pallacanestro.\nEsperienze interculturali.\nAvendo vissuto in diversi paesi, i TCK sono poliglotti, ma come lingua principale hanno l'inglese, essendo la pi\u00f9 conosciuta. Le famiglie mandano i figli in scuole internazionali se una scuola del loro paese non \u00e8 presente, anche perch\u00e9 \u00e8 probabile trovarvi altri TCK. Secondo alcune ricerche, vi \u00e8 pi\u00f9 intesa tra TCK di origini diverse che tra TCK e altri studenti locali. Questa ricerca \u00e8 per\u00f2 discussa da altri esperti che criticano il criterio di esaminazione, dicendo che ci\u00f2 \u00e8 vero solo in superficie.\nSi parla di shock culturale quando una persona cambia paese e cultura, sentendo ansia, confusione, disorientamento, ecc. Lo shock \u00e8 diverso per ogni persona, solitamente pi\u00f9 breve e meno sentito da persone che viaggiano spesso, ma lo si pu\u00f2 dividere in 4 fasi:\nAl contrario, si pu\u00f2 parlare di Shock di rientro quando un TCK rientra a casa dopo diversi anni passati all'estero. Questo \u00e8 solitamente pi\u00f9 difficile da gestire anche perch\u00e9 \u00e8 inaspettato. Di fatto una persona si aspetta di ritrovare lo stesso clima con cui \u00e8 partito, mentre quel che ritrova non coincide con i suoi ricordi - anche se nulla \u00e8 cambiato. \u00c8 per questo difficile trovare una propria casa per un TCK."}
{"id": "3031038", "revid": "1305772", "url": "https://it.wikipedia.org/wiki?curid=3031038", "title": "8 successi", "text": "8 successi \u00e8 un primo disco della cantante italiana Mina commercializzato in sud america. \nIl disco.\n\u00c8 stato pubblicato con lo stesso numero di catalogo (LD 8011) in Argentina nel 1963 dall'etichetta discografica Disc Jokey e in Uruguay nel 1964 dalla Antar.\nLe edizioni dei due paesi sono identiche per il supporto di stampa su vinile da 10\" (dimensione a met\u00e0 tra un album da 12\" e un singolo da 7\"), copertina e contenuti.\nI retro di copertina sono invece diversi cos\u00ec come l'album successivo nella cronologia delle rispettive discografie. In quella uruguagia \u00e8 la raccolta \"Mina, l'unica\" (Philips 82086 PL) del 1965 (terzo album per quella argentina).\nI brani.\nNonostante i titoli su etichette e copertine dei due dischi siano tradotti in lingua spagnola, il disco contiene tutti brani cantati da Mina in italiano, estratti da vari album ufficiali pubblicati dalla Italdisc negli anni precedenti.\nTracce.\nIl titolo in italiano nasconde il riferimento al singolo, l'anno quello all'album originale."}
{"id": "3031039", "revid": "92723", "url": "https://it.wikipedia.org/wiki?curid=3031039", "title": "Chiesa di Santa Maria Maddalena (Budapest)", "text": "La chiesa di Santa Maria Maddalena (in ungherese \"M\u00e1ria Magdolna-templom\") di Budapest, costruita verso la met\u00e0 del XIII secolo e oggi in rovina, \u00e8 situata nella citt\u00e0 vecchia, non lontana dal castello. Nel medioevo era l'unica accessibile ai cristiani ungheresi, perch\u00e9 la chiesa di Mattia era riservata alla popolazione germanica.\nLa chiesa non divent\u00f2 una moschea fino alla seconda met\u00e0 dell'occupazione turca, ma fu seriamente danneggiata nel 1686, durante la liberazione di Buda. L'ordine francescano, che poi ne prese possesso, ricostru\u00ec la chiesa in stile barocco e aggiunse la torre. Dopo la seconda guerra mondiale fu demolito tutto tranne la torre e il portale, visibili dal giardino, insieme a una finestra ricostruita in stile gotico."}
{"id": "3031044", "revid": "110157", "url": "https://it.wikipedia.org/wiki?curid=3031044", "title": "Chiesa luterana di Buda", "text": "La chiesa luterana di Buda (in ungherese \"Budav\u00e1ri evang\u00e9likus templom\") \u00e8 la chiesa luterana pi\u00f9 anziana di Buda situata di fronte alla porta di Vienna, non lontana dal castello. \u00c8 stata costruita nel 1896 da M\u00f3r Kollina in stile neoclassico, per disposizione di Maria Dorotea di W\u00fcrttemberg, consorte del Conte Palatino Giuseppe Antonio Giovanni d'Asburgo-Lorena. Una targa ricorda il pastore G\u00e1bor Sztehlo, che durante la seconda guerra mondiale salv\u00f2 oltre duemila esseri umani. Un tempo un dipinto di Bertalan Sz\u00e9kely, \"Cristo santifica il pane\", ornava l'altare, ma fu distrutto nella seconda guerra mondiale dai sovietici."}
{"id": "3031063", "revid": "125260301", "url": "https://it.wikipedia.org/wiki?curid=3031063", "title": "Valentina Vargas", "text": "Biografia.\nValentina Vargas ha frequentato il laboratorio di arti drammatiche di Tania Balaschova a Parigi e poi la scuola di teatro Yves Pignot di Los Angeles. La sua carriera cinematografica ha avuto inizio con la partecipazione al \"cast\" di tre importanti \"film\" del cinema francese: \"Strictement personnel\" (1985) di Pierre Jolivet, \"Il nome della rosa\" (1986) di Jean-Jacques Annaud e \"Le Grand Bleu\" (1988) di Luc Besson. \nHa anche lavorato con Samuel Fuller nella realizzazione del film \"Strada senza ritorno\" (1989), con Miguel Litt\u00edn in \"Naufraghi\" (1994) e con Alfredo Arieta in \"Fuegos\". Parla correntemente spagnolo, francese e inglese."}
{"id": "3031064", "revid": "384917", "url": "https://it.wikipedia.org/wiki?curid=3031064", "title": "Volo verso i dieci pianeti del cielo", "text": ""}
{"id": "3031065", "revid": "1543377", "url": "https://it.wikipedia.org/wiki?curid=3031065", "title": "Giorno del pioniere", "text": "Il Giorno del pioniere (in inglese Pioneer Day) \u00e8 una festivit\u00e0 ufficiale celebrata il 24 luglio nello stato dell'Utah, con alcune celebrazioni nelle zone degli stati limitrofi colonizzate originariamente dai Pionieri mormoni. Tale festivit\u00e0 commemora l'entrata di Brigham Young e del primo gruppo di Pionieri mormoni nella Valle del Lago Salato (\"Salt Lake Valley\") avvenuta il 24 luglio 1847. Qui i Santi degli ultimi giorni s'insediarono al termine di un esodo di circa mille miglia e pieno di insidie, dopo essere stati cacciati via con la forza da Nauvoo (Illinois) e da altri luoghi negli Stati Uniti orientali. Parate, fuochi d'artificio, rodei e altri festeggiamenti aiutano a commemorare l'evento.\nOltre ad essere una festivit\u00e0 ufficiale in Utah, il Giorno del pioniere \u00e8 considerato un'occasione speciale da molti membri della Chiesa di Ges\u00f9 Cristo dei santi degli ultimi giorni (Chiesa mormone)."}
{"id": "3031076", "revid": "1543377", "url": "https://it.wikipedia.org/wiki?curid=3031076", "title": "Maserati 6C 34", "text": "La 6C 34 \u00e8 una autovettura monoposto da competizione costruita dalla Maserati dal 1934 al 1935.\nIl contesto generale e le competizioni.\nLa 6C 34 era dotata di un motore a sei cilindri in linea che era pi\u00f9 potente di 30 CV, e meno pesante di 13 kg, rispetto all'otto cilindri installato sulla 8CM .\nSolamente cinque giorni dopo il completamento delle verifiche sul motore al banco di prova, la 6C 34 fece il suo debutto nelle corse al Gran Premio d'Italia del 1934 dove, a causa di problemi ai freni, la vettura non si comport\u00f2 bene. Al Gran Premio seguente, sul Circuito di Masaryk, la 6C 34 guidata da Tazio Nuvolari giunse terza, superata dalle imprendibili Mercedes-Benz e Auto Union, ma davanti alle Alfa Romeo P3 .\nNel 1935 furono apportate rettifiche al telaio per irrigidirlo, e furono provate nuove sospensioni, che ora erano a ruote indipendenti e con sistema Parisi.\nL'esperienza della 6C 34 nelle corse si concluse come vettura semi-ufficiale per la Scuderia Subalpina, guidata da Achille Varzi, Pietro Ghersi e Eugenio Siena, conseguendo importanti piazzamenti ma nessuna vittoria.\nCaratteristiche tecniche.\nL'accensione era singola con magnete Scintilla o Bosch. L'alimentazione era forzata con compressore tipo Roots ed un carburatore tipo Weber modello 55AS1, quest'ultimo montato a monte del compressore stesso. La distribuzione era con due valvole per cilindro disposte a V di 90\u00b0, e doppio albero a camme in testa. La lubrificazione era forzata con pompe di mandata e recupero. Il sistema di reffreddamento era a circolazione d\u2019acqua con pompe centrifughe.\nIl motore era a sei cilindri in linea, ed aveva una cilindrata di 3724,1 cm\u00b3. L'alesaggio e la corsa erano rispettivamente di 84 e 112 mm, mentre il rapporto di compressione era 6,4:1. Questo propulsore erogava una potenza di 270 CV a 5300 giri al minuto .\nI freni erano a tamburo sulle ruote con comando idraulico, mentre le sospensioni erano formate da balestre, ammortizzatori a frizione e da una barra stabilizzatrice, successivamente implementate a ruote indipendenti e con sistema Parisi. Lo sterzo era a vite senza fine e settore dentato, mentre la trasmissione era composta da un cambio a quattro rapporti pi\u00f9 la retromarcia .\nLa carrozzeria era monoposto in alluminio, mentre il telaio era formato da due longheroni e traverse in profilati d'acciaio.\nLa \u201c6C 34\u201d raggiungeva una velocit\u00e0 massima di 250 km/h ."}
{"id": "3031077", "revid": "38120", "url": "https://it.wikipedia.org/wiki?curid=3031077", "title": "These Foolish Things", "text": "These Foolish Things \u00e8 l'album di debutto, come solista, di Bryan Ferry, pubblicato dalla Island Records nel settembre del 1973.\nL'album si piazz\u00f2 al quinto posto delle classifiche britanniche, successo anche per il singolo \"A Hard Rain's a-Gonna Fall\" (posizione #10 nella classifica UK riservata ai singoli)."}
{"id": "3031078", "revid": "126257", "url": "https://it.wikipedia.org/wiki?curid=3031078", "title": "Maserati 6C34", "text": ""}
{"id": "3031082", "revid": "599013", "url": "https://it.wikipedia.org/wiki?curid=3031082", "title": "Jos\u00e9 Cestero", "text": ""}
{"id": "3031083", "revid": "300067", "url": "https://it.wikipedia.org/wiki?curid=3031083", "title": "Jos\u00e9 Cestero Rodr\u00edguez", "text": ""}
{"id": "3031084", "revid": "300067", "url": "https://it.wikipedia.org/wiki?curid=3031084", "title": "Jose Cestero Rodriguez", "text": ""}
{"id": "3031085", "revid": "287204", "url": "https://it.wikipedia.org/wiki?curid=3031085", "title": "Jose Cestero", "text": ""}
{"id": "3031086", "revid": "149727", "url": "https://it.wikipedia.org/wiki?curid=3031086", "title": "Ferrovia Ferrara-Ravenna-Rimini", "text": ""}
{"id": "3031088", "revid": "923674", "url": "https://it.wikipedia.org/wiki?curid=3031088", "title": "Umberto Mondio", "text": "Biografia.\nNato a Messina nel 1902 da Guglielmo Mond\u00eco Tricomi (1862-1960), medico e docente universitario, e da donna Antonietta Landi (1872-1937), Umberto Mond\u00eco Landi apparteneva ai Mond\u00eco, un'agiata famiglia dell'aristocrazia messinese.\nDal 19 ottobre 1946 al 28 maggio 1947, in qualit\u00e0 di commissario prefettizio, resse la Provincia di Catania. Dall'11 ottobre 1951 al 1\u00ba gennaio 1953 fu Prefetto della provincia di Rovigo e appena insediato si trov\u00f2 a dover fronteggiare l'emergenza dell'Alluvione del Polesine del novembre 1951. Il 7 gennaio 1953 fu nominato Prefetto di Latina e mantenne tale incarico fino al 25 ottobre 1954, data in cui fu nominato Prefetto di Salerno, residenza presso la quale rimase fino al 1961. Successivamente, dal 19 ottobre 1961 fino al 1966 fu Prefetto della provincia di Parma.\nNel 1956 fu nominato Cavaliere Magistrale dello S.M.O.M. e poi Commendatore con placca dell'Ordine vaticano di San Gregorio Magno. Durante la sua carriera ebbe numerosi riconoscimenti tra i quali una medaglia d'argento al valor civile e tre medaglie d'oro rispettivamente per i Benemeriti della Cultura e dell'Arte, al merito della Sanit\u00e0 Pubblica ed al merito della Redenzione Sociale. Nel 1967 ebbe la nomina a Cavaliere di Gran Croce della Repubblica Italiana.\nMor\u00ec a Roma nel 1981 e fu sepolto insieme alla moglie Iris Perico, deceduta circa vent'anni prima, nel cimitero comunale di San Felice Circeo.\nUmberto Mond\u00eco era cugino in primo grado del politico messinese Michele Crisafulli Mond\u00eco e cugino in secondo grado del giurista e politico Vincenzo Michele Trimarchi. "}
{"id": "3031091", "revid": "767487", "url": "https://it.wikipedia.org/wiki?curid=3031091", "title": "Rafael Valle", "text": ""}
{"id": "3031092", "revid": "300067", "url": "https://it.wikipedia.org/wiki?curid=3031092", "title": "Rafael Valle Gonz\u00e1lez", "text": ""}
{"id": "3031093", "revid": "287204", "url": "https://it.wikipedia.org/wiki?curid=3031093", "title": "Rafael Valle Gonzalez", "text": ""}
{"id": "3031098", "revid": "125087881", "url": "https://it.wikipedia.org/wiki?curid=3031098", "title": "Ponte di Bellaria", "text": "Il ponte di Bellaria, conosciuto anche come ponte di Miano, \u00e8 un'opera realizzata a Napoli verso la met\u00e0 del XIX secolo, sul Cavone di Miano, la vallata che separa la collina di Capodimonte dall'altopiano adiacente del quartiere di Miano. Il ponte venne edificato in epoca borbonica (durante il regno di Ferdinando II) per consentire il prolungamento della viabilit\u00e0 verso l'antico casale di Miano, che veniva cos\u00ec ad essere collegato col borgo di Capodimonte.\nLa posizione della struttura si dimostr\u00f2 strategica e nei pressi di essa venne costruita la cosiddetta \"\"porta di Miano\", allora nota come \"porta Bellaria\", ufficialmente \"Posta doganale di Bellaria\"\". La porta fungeva anche da ingresso verso il bosco di Capodimonte, che in questo modo veniva reso praticabile anche nei luoghi pi\u00f9 impervi e diventava spazio attrezzato al passeggio e al diporto pi\u00f9 che alla caccia e alla coltivazione.\nLa costruzione del ponte \u00e8 oggi considerata importante da un punto di vista socio-economico, perch\u00e9 permetteva un pi\u00f9 rapido collegamento fra il centro cittadino e la parte nord dell'agro napoletano, ma anche e soprattutto dal punto di vista urbanistico-sociale, perch\u00e9 la sua presenza e l'attivazione di una serie di rapporti fra il Casale e Napoli, port\u00f2 all'integrazione di questo (e di altri finitimi) nella citt\u00e0 come periferia, avvenuta qualche anno dopo con l'annessione ufficiale del 1927.\nIl ponte favor\u00ec anche l'insediamento in zona di famiglie nobili ed alto-borghesi, che nelle vicinanze di esso fecero sorgere i loro casini di delizia e le loro ville, richiamati sia dalla salubrit\u00e0 dell'aria che dal desiderio di stare vicino alla reggia del Sovrano.\nIl ponte oggi \u00e8 caratterizzato da un fenomeno popolare. Nelle serate estive pi\u00f9 afose viene occupato lungo i bordi da molti abitanti del vicino quartiere di Miano, che vi si recano per godere della temperatura pi\u00f9 bassa che caratterizza il Cavone di Miano. I Mianesi recano con s\u00e9 seggiole pieghevoli e vi si trattengono per la serata, conversando tra loro e causando anche la sosta di venditori ambulanti di bibite fredde."}
{"id": "3031099", "revid": "767487", "url": "https://it.wikipedia.org/wiki?curid=3031099", "title": "Fufi Santori", "text": ""}
{"id": "3031100", "revid": "104458", "url": "https://it.wikipedia.org/wiki?curid=3031100", "title": "Ma\u0142gorzata Tla\u0142ka-Mogore-D\u0142ugosz", "text": ""}
{"id": "3031101", "revid": "300067", "url": "https://it.wikipedia.org/wiki?curid=3031101", "title": "Jos\u00e9 Santori Coll", "text": ""}
{"id": "3031102", "revid": "300067", "url": "https://it.wikipedia.org/wiki?curid=3031102", "title": "Jose Santori Coll", "text": ""}
{"id": "3031103", "revid": "300067", "url": "https://it.wikipedia.org/wiki?curid=3031103", "title": "Jose Santori", "text": ""}
{"id": "3031104", "revid": "228587", "url": "https://it.wikipedia.org/wiki?curid=3031104", "title": "S.W.A.T. (serie televisiva 1975)", "text": "S.W.A.T. \u00e8 una serie televisiva statunitense composta da 38 episodi. Creata da Robert Hamner e Lee Stanley, \u00e8 stata prodotta da Leonard Goldberg e Aaron Spelling.\nFu trasmessa per la prima volta in USA tra il 1975 e il 1976; in Italia la serie fu messa in onda dalla RAI nel 1979.\nSoggetto.\nGli episodi della serie raccontano le avventure di una sezione della SWAT, un'unit\u00e0 scelta di polizia composta da ex militari ed operante a Los Angeles sotto il comando del tenente Dan \"Hondo\" Harrelson.\nGli uomini della squadra sono ben addestrati ed armati ed effettuano assalti risolutivi contro criminali pericolosi in situazioni non affrontabili dalle normali forze di polizia. La sigla della serie era \"Theme from S.W.A.T.\", un brano strumentale suonato dal gruppo Rhythm Heritage che nel 1976 arriva prima nella Billboard Hot 100.\nNel 2003 venne girato un film ispirato alla serie, S.W.A.T. - Squadra speciale anticrimine.\nNel 2011 esce il sequel S.W.A.T. - Squadra speciale anticrimine 2."}
{"id": "3031107", "revid": "287204", "url": "https://it.wikipedia.org/wiki?curid=3031107", "title": "Dahlia Extra", "text": ""}
{"id": "3031116", "revid": "73843", "url": "https://it.wikipedia.org/wiki?curid=3031116", "title": "Fausta Quintavalla", "text": "Biografia.\nLa sua carriera sportiva svaria dal lancio del giavellotto, con titoli italiani vinti e partecipazioni a due Olimpiadi, alla militanza nella squadra femminile di pallavolo del Centro Universitario Sportivo di Parma in serie A-1, all'attuale attivit\u00e0 di giocatrice di golf.\nI maggiori successi le sono sicuramente arrivati dal lancio del giavellotto, specialit\u00e0 nella quale \u00e8 stata otto volte campionessa di Italia (dal 1979 al 1984 e ancora nel 1986 e 1990).\nGi\u00e0 nel 1977 la giovane Fausta si mette in luce stabilendo il record italiano juniores con la misura di .\nNel 1979 \u00e8 medaglia d'argento ai Giochi del Mediterraneo e, dopo un ottavo posto alla Coppa del mondo di atletica leggera di Roma del 1981, vince una nuova medaglia d'argento alle Universiadi del 1985 in Canada, dove raggiunge, utilizzando il vecchio modello di giavellotto in disuso dal 1999, il suo record personale di lancio con , misura che tuttora rappresenta il primato italiano.\nHa partecipato a due Olimpiadi: a Mosca nel 1980 piazzandosi dodicesima e a Los Angeles nel 1984 dove viene eliminata nelle qualificazioni; un infortunio (uno fra i tanti di una lunga serie) le precluder\u00e0 poi la strada per le Olimpiadi di Seul del 1988."}
{"id": "3031117", "revid": "767487", "url": "https://it.wikipedia.org/wiki?curid=3031117", "title": "Luigi Agricola", "text": "Accademico di San Luca, fu intimo di Antonio Canova.\n\u00c8 noto come incisore di gemme e piacque a Stendhal, che parla dei suoi quadri nelle \"Promenades dans Rome\".\nCompose disegni per una serie di incisioni sulla vita di Ges\u00f9 e di Maria."}
{"id": "3031121", "revid": "438678", "url": "https://it.wikipedia.org/wiki?curid=3031121", "title": "Topolino e il ritorno di Davy Crockett", "text": "Topolino e il ritorno di Davy Crockett \u00e8 una storia a fumetti della Disney, pubblicata in 86 strisce tra il giugno e l'ottobre del 1955, sceneggiata da Bill Walsh e disegnata da Floyd Gottfredson. \u00c8 l'ultima storia a strisce non autoconclusiva di Topolino pubblicata sui quotidiani statunitensi.\nTrama.\nTopolino sente qualcuno fuori casa sua cantare la canzone di Davy Crockett. Apre la porta e si trova di fronte un bambino vestito come Davy. Egli afferma di essere Davy Crockett e decide di stabilirsi a casa di Topolino. Davy prima scambia Pluto per un orso poi fa la conoscenza con Pippo. Davy e Pippo vanno a caccia di carne d'orso in uno zoo, ma a causa dell'intervento di una guardia sono costretti a fare la spesa al supermercato. Durante la cena successiva fa la conoscenza con Tip (\"Morty\"), il nipotino di Topolino.\nI due si mettono a giocare agli indiani (il piccolo Davy interpreta ovviamente Davy Crockett mentre Tip un indiano); poi Davy fa vedere a Tip la sua casa sugli alberi dove gli presenta la sua \"famiglia\": un gufo, un grizzly (\"Abbraccio mortale\" Crockett) e altri animali. La vita degli animali amici di Davy \u00e8 messa a rischio da due cacciatori ma a salvare la situazione interviene un orso, lo zio di \"Abbraccio mortale\".\nTornati a casa (Davy lascia la foresta perch\u00e9 vuole migliorare la gente civilizzata), Davy decide di iniziare la sua opera di miglioramento della gente che lo circonda, costringendo Topolino e Tip ad andare a letto presto; in seguito, una notte, Davy e Topolino trovano nel salotto il Grillo parlante che annuncia a tutti di aver cambiato nome da \"Jiminy Cricket\" (il nome originale del Grillo Parlante) a \"Jiminy Crockett\", infatti ora anche lui si veste come Davy.\nNelle strisce successive Davy subisce il fascino di una ragazzina, poi viene inseguito da un ispettore scolastico che lo vuole costringere ad andare a scuola; uno starnuto lo tradisce e causa la sua cattura; Davy \u00e8 costretto dunque, a malincuore, ad andare a scuola.\nLa striscia successiva (4 ottobre) \u00e8 l'ultima della storia: Topolino e il Grillo parlante sono contenti che Davy ora vada a scuola ed escono: la striscia si conclude con Topolino e Jiminy Crockett a poca distanza uno dall'altro mentre stanno osservando dei lavori in corso; tutti e due si chiedono cosa stia facendo l'altro, ignari che si trovano nello stesso posto."}
{"id": "3031122", "revid": "72811", "url": "https://it.wikipedia.org/wiki?curid=3031122", "title": "Antico provenzale", "text": ""}
{"id": "3031123", "revid": "329581", "url": "https://it.wikipedia.org/wiki?curid=3031123", "title": "Canal di Leme", "text": ""}
{"id": "3031124", "revid": "767487", "url": "https://it.wikipedia.org/wiki?curid=3031124", "title": "To\u00f1\u00edn Casillas", "text": ""}
{"id": "3031125", "revid": "104458", "url": "https://it.wikipedia.org/wiki?curid=3031125", "title": "Ma\u0142gorzata Mogore Tla\u0142ka", "text": ""}
{"id": "3031126", "revid": "287204", "url": "https://it.wikipedia.org/wiki?curid=3031126", "title": "Tonin Casillas", "text": ""}
{"id": "3031127", "revid": "104458", "url": "https://it.wikipedia.org/wiki?curid=3031127", "title": "Malgorzata Mogore Tlalka", "text": ""}
{"id": "3031128", "revid": "300067", "url": "https://it.wikipedia.org/wiki?curid=3031128", "title": "Jos\u00e9 Antonio Casillas", "text": ""}
{"id": "3031129", "revid": "131358", "url": "https://it.wikipedia.org/wiki?curid=3031129", "title": "Ma\u0142gorzata Mogore-Tla\u0142ka-D\u0142ugosz", "text": ""}
{"id": "3031130", "revid": "131358", "url": "https://it.wikipedia.org/wiki?curid=3031130", "title": "Ma\u0142gorzata Mogore Tla\u0142ka D\u0142ugosz", "text": ""}
{"id": "3031131", "revid": "300067", "url": "https://it.wikipedia.org/wiki?curid=3031131", "title": "Jos\u00e9 Antonio Casillas Fern\u00e1ndez", "text": ""}
{"id": "3031132", "revid": "300067", "url": "https://it.wikipedia.org/wiki?curid=3031132", "title": "Jose Antonio Casillas Fernandez", "text": ""}
{"id": "3031133", "revid": "300067", "url": "https://it.wikipedia.org/wiki?curid=3031133", "title": "Jose Antonio Casillas", "text": ""}
{"id": "3031135", "revid": "658361", "url": "https://it.wikipedia.org/wiki?curid=3031135", "title": "Sebastian M\u00fcnster", "text": "Biografia.\nSebastian M\u00fcnster nacque a Ingelheim, vicino a Magonza, figlio di Andreas M\u00fcnster. Entr\u00f2 nell'ordine francescano, da cui usc\u00ec aderendo alla riforma luterana. Gli venne assegnata una cattedra presso l'Universit\u00e0 di Basilea nel 1527. In qualit\u00e0 di professore di ebraico, scrisse l'edizione della Bibbia in ebraico accompagnata dalla traduzione latina. La sua \"Cosmographia universalis\", del 1544, \u00e8 la prima descrizione del mondo in lingua tedesca. Vi furono poi numerose edizioni in diverse lingue, fra cui latino, francese, italiano, inglese e ceco. L'ultima edizione tedesca venne pubblicata nel 1628, molto tempo dopo la sua morte. La \"Cosmographia universalis\" fu uno dei libri pi\u00f9 popolari e di successo del XVI secolo, e vide ben 24 edizioni in 100 anni. Nel 1540 M\u00fcnster pubblic\u00f2 un'edizione latina della \"Geographia di Tolomeo\", con illustrazioni. L'edizione del 1550 della \"Cosmographia universalis\" contiene citt\u00e0, ritratti e costumi, come nella voce \"Sardinia\" del magistrato cagliaritano Sigismondo Arquer, con illustrazioni di Domenico Dalle Greche. Entrambe queste edizioni, stampate in Germania, sono pi\u00f9 apprezzate delle edizioni della \"Cosmographia\". M\u00fcnster scrisse anche il \"Dictionarium trilingue\" in latino, greco ed ebraico e pubblic\u00f2 la \"Mappa Europae\" nel 1536. Mor\u00ec di peste a Basilea nel 1552. Fu raffigurato sulle banconote da 100 marchi tedeschi, rimpiazzate poi nei primi anni '90."}
{"id": "3031138", "revid": "104458", "url": "https://it.wikipedia.org/wiki?curid=3031138", "title": "Carole Montillet-Carles", "text": ""}
{"id": "3031140", "revid": "1543377", "url": "https://it.wikipedia.org/wiki?curid=3031140", "title": "Comuni del Niger", "text": "I comuni del Niger costituiscono la suddivisione amministrativa di terzo ed ultimo livello del Paese, dopo le regioni (7 oltre al dipartimento della capitale Niamey che ha funzioni e poteri di una regione) e i dipartimenti (36).\nLa suddivisione in comuni \u00e8 stata stabilita dalla Legge 2002-14 dell'11 giugno 2002, che ha determinato la creazione di 52 comuni urbani e 213 comuni rurali; fanno parte dei comuni urbani anche i 5 comuni in cui \u00e8 amministrativamente divisa la capitale Niamey.\nMolti dei comuni, in particolare quelli rurali, sono composti da numerosi villaggi o semplici agglomerati di abitazioni che non hanno valenza amministrativa ma eleggono propri rappresentanti nelle amministrazioni dei comuni di appartenenza; il numero di questi nuclei abitati pu\u00f2 anche essere superiore a 100."}
{"id": "3031142", "revid": "154639", "url": "https://it.wikipedia.org/wiki?curid=3031142", "title": "Rudolf Agricola", "text": "Nato presso Groninga in Frisia, dal 1484 fu professore di filosofia nell'Universit\u00e0 di Heidelberg.\nIl padre di Rudolf Agricola \u00e8 il pastore Hendrik Vries, abate del monastero di Selwert. La tradizione vuole che, il giorno della sua elezione ad abate, Hendrik ricevette anche la notizia di essere diventato padre di un figlio: Roelof Huisman alias Rodolphus Agricola. Si dice che Hendrik abbia dichiarato: \"Molto bene, oggi sono diventato padre due volte\". A rigor di termini, Agricola era un figlio illegittimo, perch\u00e9 suo padre era sacerdote e i suoi genitori non erano sposati. Agricola prese il cognome di sua madre (Huisman), la quale apparteneva probabilmente ad una benestante famiglia di agricoltori. \nDopo un soggiorno alla scuola Saint-Martin a Groninga, studi\u00f2 dal 1456 al 1458 ad Erfurt. \nNel 1465 consegu\u00ec il titolo di magister a Lovanio.\nNel 1468 inizia a studiare diritto a Pavia. Nel 1475 si trasferisce a Ferrara per studiare il greco al servizio del duca Ercole I. \nNel 1479 ritorna a Groninga per diventare segretario e diplomatico della citt\u00e0. Durante il viaggio di ritorno completa la sua opera principale, il De inventione dialectica.\nNel 1484 rinuncia all'incarico per dedicarsi allo studio dell'ebraico ad Heidelberg. \nNel 1485 accompagna il suo amico Johann von Dalberg, vescovo di Worms, a Roma. Nel viaggio di ritorno si ammala gravemente e muore ad Heidelberg il 27 ottobre.\nRisent\u00ec dell'influsso del movimento umanistico d'Italia, dove soggiorn\u00f2 a lungo; si inserisce nel filone degli Umanisti stranieri non pienamente convinti del primato della retorica e favorevoli alla dialettica. \nNel \"De Inventione Dialectica libri tres\" (1479) critica fortemente Aristotele a causa della sua oscurit\u00e0 e della lontananza dal senso comune e combatte il logicisimo aristotelico-scolastico. Secondo il suo pensiero, nella retorica il \"docere\" (insegnare) va difeso dalle \"usurpazioni dei retori\" sospettati di tendenze edonistiche, poich\u00e9 \u00e8 pi\u00f9 importante del \"movere\" (eccitare, animare) e del \"delectare\" (compiacere, rallegrare)."}
{"id": "3031144", "revid": "767487", "url": "https://it.wikipedia.org/wiki?curid=3031144", "title": "Tito Didio", "text": "Biografia.\nTribuno della plebe nel 103 a.C. e pretore nel 101 a.C., si distinse contro gli Scordisci che avevano invaso la provincia di Macedonia nel 100 a.C., celebrando il suo primo trionfo.\nEletto console nel 98 a.C. con Quinto Cecilio Metello Nepote, durante il consolato fece restaurare la Villa Pubblica e fece approvare la legge Cecilia Didia, che proibiva la presentazione di due proposte non correlate all'interno della stessa legge,\nSuccessivamente gli fu affidato il governatorato della Spagna Citeriore con imperium proconsolare tra il 97 ed il 93 a.C., ove sconfisse i Vaccei e gli Arevaci, uccidendone oltre 20.000, conquist\u00f2 e fece trasferire gli abitanti di Termesus e conquist\u00f2 la citt\u00e0 di Colenda dopo un assedio di nove mesi, facendone sterminare l'intera popolazione. Tornato a Roma alla fine della campagna, celebr\u00f2 il suo secondo trionfo nel 93 a.C..\nLegato di Lucio Cornelio Silla nel corso della Guerra sociale, perse la vita contro i ribelli italici durante la vittoriosa presa di Ercolano l'11 giugno dell'89 a.C."}
{"id": "3031147", "revid": "1522738", "url": "https://it.wikipedia.org/wiki?curid=3031147", "title": "Mondo cane", "text": ""}
{"id": "3031151", "revid": "110157", "url": "https://it.wikipedia.org/wiki?curid=3031151", "title": "Catechetica in briciole", "text": "Catechetica in briciole \u00e8 un saggio scritto da Albino Luciani, papa Giovanni Paolo I, nel 1949.\nCon uno stile pacato ed elementare, l'allora sacerdote Luciani fornisce consigli su come a suo parere debbano tenersi le lezioni di catechesi, su come nel corso di esse ci si debba comportare, come ci si debba relazionare con chi apprende, come si debba preparare una lezione, eccetera.\nLo stile di scrittura della Catechetica pu\u00f2 apparire a una prima lettura eccessivamente povero ed elementare; tuttavia, come anche in Illustrissimi, epistolario immaginario scritto dallo stesso autore, a un esame pi\u00f9 attento si chiarisce come il tono di umilt\u00e0 adottato sia in realt\u00e0 dettato da una consapevole scelta letteraria, dovuta alla volont\u00e0 di farsi capire da tutti, anche dai meno acuti e acculturati: grazie a documenti e discorsi di Luciani si evidenzia infatti un elevato grado di istruzione e consapevolezza del futuro pontefice.\nAncora oggi l'opera \u00e8 letta e presa ad esempio come manuale nelle parrocchie per gestire incontri di catechismo."}
{"id": "3031155", "revid": "125346209", "url": "https://it.wikipedia.org/wiki?curid=3031155", "title": "Trasporti in Molise", "text": "Sistema ferroviario.\nLa rete ferroviaria del Molise conta 265\u00a0km di linee quasi tutte a binario unico e non elettrificate, servite da 28 stazioni; 1 stazione \u00e8 classificata come gold e 4 come silver, risultando quindi le principali della regione. La linea appartenente alla rete fondamentale \u00e8 la direttrice adriatica, che attraversa la regione longitudinalmente lungo il litorale, ed \u00e8 anche l'unico tratto elettrificato. Vi sono poi delle linee complementari:\nVi sono poi una linea ferroviaria dismessa, la Ferrovia Pescolanciano-Agnone, in esercizio dal 1914 al 1944, e una linea ferroviaria priva di traffico dall'11 dicembre 2011, la Ferrovia Sulmona-Isernia, nel tratto Sulmona-Carpinone; rimane aperto all'esercizio regolare il solo tratto Carpinone-Isernia poich\u00e9 in comune con la Ferrovia Isernia-Campobasso. Dal febbraio 2013 la Ferrovia Benevento-Campobasso \u00e8 stata completamente chiusa a causa dello scarso traffico e di un'interruzione tra Bosco Redole e Benevento per problemi all'infrastruttura. Dal 9 dicembre 2016 al 9 agosto 2020 la circolazione sulla Campobasso-Termoli \u00e8 stata sospesa a causa di lavori di potenziamento infrastrutturale sulla linea. Il servizio \u00e8 stato garantito attraverso gli autobus sostitutivi.\nSistema aeroportuale.\nIn regione non \u00e8 presente alcun aeroporto. Vi \u00e8 comunque l'intenzione di realizzare un aeroporto in regione, gi\u00e0 manifestata da parte della Provincia di Isernia, della Camera di Commercio di Isernia e della societ\u00e0 Avioproject in una manifestazione, tenutasi nel gennaio del 2010 all'esposizione internazionale Gate XXI nell'aeroporto dell'Urbe di Roma, dal nome \"Verso l'aeroporto del Molise\", durante la quale sono state illustrate agli organi di stampa nazionale le prospettive di sviluppo economico e turistico connesse alla costruzione di un aeroporto in regione. Gli aeroporti pi\u00f9 vicini sono l'Aeroporto di Pescara, l'Aeroporto di Bari-Palese, l'aeroporto Napoli-Capodichino e gli aeroporti di Roma-Fiumicino e Roma-Ciampino.\nSistema stradale e autostradale.\nIl Molise \u00e8 attraversato da un'unica autostrada, l'autostrada Adriatica, che lo attraversa per circa 36\u00a0km; la rete stradale regionale \u00e8 costituita da strade statali e provinciali gestite dalla Regione stessa, che ha funzioni di programmazione e coordinamento sugli interventi per la realizzazione, manutenzione e gestione, classificazione e declassificazione delle strade.\nEra in progetto la costruzione dell'autostrada A14-A1 (Termoli-San Vittore) che passando per Venafro, Isernia e Bojano, unita al capoluogo di regione tramite un raccordo autostradale fino Bojano, \u00e8 stata inserita tra le opere strategiche ad interesse nazionale da portare a termine entro il 2013. A tal proposito \u00e8 stata costituita la societ\u00e0 mista Regione-ANAS Autostrada del Molise S.p.A..\nRete autostradale.\nIl Molise \u00e8 attraversato per circa 36\u00a0km dall'autostrada A14 adriatica; in particolare, nel tratto regionale sono presenti:\nPassi e valichi.\nIl primo \u00e8 considerato la linea di demarcazione tra Appennino centrale e meridionale, ma alcune indicazioni geografiche attribuiscono tale qualifica al secondo.\nTrasporto pubblico.\nIl trasporto pubblico extraurbano in Molise \u00e8 gestito dalle societ\u00e0 \"ATM - Azienda Trasporti Molisana\" e \"SATI\", quest'ultima inizialmente fusasi con Larivera per formare ATM, e poi nuovamente autonoma nel 2014. Inoltre altre aziende extraregionali garantiscono collegamenti con la regione. Il trasporto pubblico urbano della citt\u00e0 di Campobasso \u00e8 regolato dalla \"SEAC - Societ\u00e0 Esercizio Autoservizi Circondariali\", quello della citt\u00e0 di Termoli dalla controllata di Larivera \"GTM\", mentre ad Isernia \u00e8 gestito dall'azienda \"Autotrasporti di Scarselli Giuseppe\".\nSistema di navigazione.\nL'unico porto commerciale della regione \u00e8 quello di Termoli: si tratta di un porto passeggeri, peschereccio e turistico per diporto. Il porto si estende per un'area di 45.000\u00a0m\u00b2 ed impiega circa 500 operatori. Il porto di Termoli \u00e8 inoltre l'unico collegato tutto l'anno con le Isole Tremiti, che infatti attestano alla citt\u00e0 molisana la maggior parte dei servizi non erogabili nelle isole. Oltre al porto di Termoli sono presenti porti turistici anche a Marina di Montenero e Campomarino Lido."}
{"id": "3031159", "revid": "33361490", "url": "https://it.wikipedia.org/wiki?curid=3031159", "title": "Brontofobia", "text": ""}
{"id": "3031165", "revid": "1543377", "url": "https://it.wikipedia.org/wiki?curid=3031165", "title": "24 Ore di Le Mans 1979", "text": "La 47\u00aa edizione della 24 Ore di Le Mans si \u00e8 svolta il 9 e 10 giugno 1979 sul Circuit de la Sarthe.\nQuesta gara \u00e8 la 6\u00aa manche del \"FIA World Challenge for Endurance Drivers\" e non faceva parte del Campionato Mondiale Marche 1979 (WSC - World Sportscar Championship).\nContesto.\nL'assenza delle case ufficiali, che hanno scelto la Formula 1 come teatro dello scontro, fa s\u00ec che l'interesse per questa edizione sia inferiore agli anni passati.\nLe Porsche sono le grandi favorite in quanto presenti in massa alla Sarthe: tra le sportprototipo due 936 ufficiali provenienti dal Museo Porsche, reduci da due vittorie e un secondo posto in tre partecipazioni e sponsorizzate dal gruppo petrolifero Essex e tra le derivate di serie uno stuolo di diciassette 935, affidate a team privati e divise tra Gruppo 5 e IMSA GTX.\nL'iscrizione delle 936 \u00e8 una decisione dell'ultimo momento e la Porsche si presenta a corto di preparazione, con i medesimi equipaggi dell'anno precedente e disputando solo la 6 Ore di Silverstone come prova generale, durante la quale saltano fuori problemi ai cerchi e agli pneumatici. Per ovviare ai guai patiti nel 1978, la trasmissione viene rinforzata.\nLe avversarie della Porsche tra i prototipi consistevano principalmente di Mirage M10-Ford derivate dalla Gulf GR8 del 1975. La Ford France e un consorzio di concessionarie Ford francesi finanziarono l'ex Scuderia Wyer, ora di propriet\u00e0 statunitense e per l'occasione le auto vennero dotate nuovamente di un motore Cosworth DFV V8 in luogo del Renault V6 turbocompresso impiegato dal team nel 1977 e 1978. Giocavano il ruolo di outsider le tre Rondeau M379, vetture realizzate dall'Automobiles Jean Rondeau e sostenute da una pletora di sponsor diversi. Spinta da un motore Cosworth DFV da 490 cv (460 cv in gara), la vettura pesava 740\u00a0kg, ed era 60\u00a0kg pi\u00f9 leggera della M378 da cui derivava. Tra gli altri iscritti nel Gruppo 6 oltre due litri troviamo le giapponesi Dome Zero RL e le due \"De Cadenet-Lola LM\", tutte mosse dal Cosworth DFV, mentre tra le GTP (Gran Turismo Prototipo) sono iscritte le Welter-Meunier P79, spinte da motori Peugeot V6 turbo.\nTra le derivate di serie, cinque Ferrari 512BB/LM, tra cui quelle di Charles Pozzi/J.M.S. Racing e quelle del NART, una De Tomaso Pantera e una March-BMW M1 tentano di opporsi alle Porsche 935 dominatrici della scena. In particolare la March-BMW viene considerata \"non conforme\" al regolamento della classe IMSA GTX (in cui era iscritta) durante le verifiche tecniche: le viene concesso per\u00f2 di schierarsi tra gli sportprototipi \"gruppo 6\".\nCompletano lo schieramento le vetture del \"Gruppo 6 fino a 2 litri\", rappresentate da varie Lola T296, T297 e T298, da Chevron B36 e da alcune Cheetah G601 e le vetture Granturismo del Gruppo 4, in prevalenza Porsche 934.\nIl circuito viene modificato a causa della realizzazione du una nuova strada pubblica, la curva Tetre Rouge viene riprofilata. Il nuovo disegno la rende una veloce curva a doppio punto di corda, il che richiede anche la rimozione del secondo ponte Dunlop.\nQualifiche.\nAlle qualifiche vengono ammesse 59 vetture per 55 posti in griglia e tra le vittime c'\u00e8 proprio la March-BMW M1. La Pole position viene ottenuta da Bob Wollek sulla \"936\" in 3'30\"07, seguito da Jacky Ickx sulla vettura gemella che scavalca la \"935K3\" del Kremer Racing, portata al terzo posto in griglia da Klaus Ludwig. La \"935\" del Gelo Racing Team completa la seconda fila nelle mani di Manfred Schurti e alle sue spalle la Mirage M10 di Schuppan/Jaussaud, la Rondeau M379 di Ragnotti/Darniche, l'altra \"935K3\", la Mirage M10 di Bell/Hobbs, la Rondeau M379 di Pescarolo/Beltoise, mentre la De Cadenet-Lola dello stesso Alan De Cadenet e Fran\u00e7ois Migault completava la top ten.\nGara.\nLa gara parte alle 14 e Ickx e Wollek scattano davanti a Ludwig alle due Mirage, imponendo il loro ritmo serrato, ma gli imprevisti sono dietro l'angolo: dopo un'ora il belga si ferma per un cambio ruote non pianificato per i cerchi inadatti; alla terza ora l'alsaziano resta in riserva e ritorna al secondo posto, ma pochi minuti dopo, la vettura di testa, con Brian Redman alla guida, sbatte alla Curva Dunlop a causa una foratura con gravi danni e mezz'ora persa per rientrare ai box con il motore costretto a marciare quasi senza acqua di raffreddamento. Inoltre la \"936\" di Wollek/Haywood si ferma quattro volte ai box intorno alle 18.00 per riparare le pompe del carburante e perdendo mezz'ora e cedendo il comando della gara alla Mirage M10 di Derek Bell e David Hobbs.\nMa la vettura della Ford France, braccata da una muta di Porsche 935, non riesce a mantenere il comando per problemi di affidabilit\u00e0: dapprima la sostituzione di un tubo di scarico le fa cedere la prima posizione, poi numerosi problemi alla trasmissione la mettono fuori gioco. Al comando passano quindi le 935 dei team Kremer e Loos, gi\u00e0 protagonisti del campionato tedesco, che si scambiano le posizioni per tutta la notte, bagnata da un violento temporale dopo le 02:00. Ma le vetture di Georg Loos vanno incontro a problemi: Schurti/Heyer vengono attardati da una foratura e verso le 04:00 si ritirano col motore rotto, mentre l'auto di Fitzpatrick si danneggia nell'impatto con una lepre e dapprima emette fumo allo scarico, poi, verso le 05:00, il turbo esplode in maniera spettacolare davanti alla tribuna principale, dove i commissari intervengono con gli estintori in maniera persino eccessiva, danneggiando definitivamente il motore e impedendo cos\u00ec al team di rimettere in corsa la vettura. Il secondo posto viene ereditato dalla 935 \"americana\" di Barbour/Stommelen/Newman.\nDurante la notte le due 936, lanciate all'inseguimento delle avversarie a suon di giri veloci, recuperano molte posizioni, portandosi a ridosso della testa della corsa, ma verso le 7 del mattino Jacky Ickx viene squalificato per aver ricevuto assistenza esterna. La cinghia di ricambio per la pompa dell'iniezione gli era stata recapitata, mentre egli cercava di riparare l'auto ferma alla curva Mulsanne, da un meccanico Porsche venuto in suo aiuto a \"gettargli\" i pezzi di ricambio. Il gesto non ammesso da regolamento viene visto dai\ncommissari e la vettura squalificata. Da quel momento Ickx avrebbe rinforzato l'equipaggio Wollek/Haywood, che di l\u00ec a poco avrebbe scalzato la vettura di Dick Barbour dalla piazza d'onore, prima di ritirarsi alle 08:16 col motore sfiancato da una notte passata all'inseguimento in condizioni meteo avverse.\nIl resto della gara trascorre sul filo della sfida tra le 935 di Kremer e Barbour, distanziate tra loro di 13 giri, ma altri eventi avrebbero fatto sussultare il pubblico: infatti a poche ore dalla fine della corsa la vettura di Kremer si ferma a bordo pista per un inconveniente tecnico al turbocompressore, Don Whittington scende per controllare il guasto e per raffreddare questo componente meccanico decise di urinarci sopra per poter effettuare una riparazione di fortuna e rientrare ai box dove la vettura viene definitivamente riparata. . Rolf Stommelen in rimonta vede una possibilit\u00e0 di vittoria,ma perde parecchi minuti ai box per un dado ruota bloccatosi durante il cambio gomme. Nel frattempo a mezzogiorno la 935 di Kremer rientra finalmente in pista e il suo vantaggio su quella di Barbour \u00e8 ridotto a soli 3 giri, ma il destino avverso affligge quest'ultima a pochi minuti dalla fine, costretta dalla rottura di una guarnizione della testata ad attendere a bordo pista lo scoccare delle 24 Ore per poi trascinarsi sotto alla bandiera a scacchi.\nLa Porsche 935 del team Kremer, guidata dai fratelli Don e Bill Whittington e da Klaus Ludwig vinse la gara autorevolmente ma anche in modo rocambolesco, la scuderia tedesca riusc\u00ec a vincere Le Mans con la sua K3, una versione altamente evoluta della Porsche 935. L'attore Paul Newman fin\u00ec al secondo posto con la \"935\" di Dick Barbour, il team che aveva ottenuto la vittoria alla 12 Ore di Sebring di pochi mesi prima: gli ultimi minuti di trepidante attesa non erano bastati all'equipaggio tutto francese Ferrier/Servanin/Trisconi sull'altra vettura del Kremer Racing per erodere il vantaggio accumulato dalla vettura del team statunitense."}
{"id": "3031166", "revid": "767487", "url": "https://it.wikipedia.org/wiki?curid=3031166", "title": "Amir Hossein Sadeqi", "text": ""}
{"id": "3031168", "revid": "436907", "url": "https://it.wikipedia.org/wiki?curid=3031168", "title": "Embrionale (EP)", "text": "Embrionale (reso graficamente come EMbrionALE) \u00e8 il secondo EP del rapper italiano Ghemon, pubblicato il 23 aprile 2010 ed \u00e8 scaricabile dal web gratuitamente.\nDescrizione.\nComposto da sette brani, \"Embrionale\" \u00e8 dedicato al cantante statunitense Jon Brion, su cui Ghemon ha spiegato al riguardo: "}
{"id": "3031169", "revid": "599013", "url": "https://it.wikipedia.org/wiki?curid=3031169", "title": "Mohammad Nosrati", "text": "Carriera.\nNazionale.\nHa collezionato 79 presenze con la maglia della propria Nazionale."}
{"id": "3031173", "revid": "767487", "url": "https://it.wikipedia.org/wiki?curid=3031173", "title": "Mehrzad Madanchi", "text": "Carriera nel club.\nL'attaccante ha iniziato la sua carriera da giocatore nel club Homa Shiraz che gioca nelle divisioni iraniane inferiori. Dopo aver impressionato nel club della serie inferiore Shiraz, ha guadagnato un trasferimento al Fajr Sepasi, uno dei primi due club di Shiraz (l'altro \u00e8 Bargh Shiraz). \u00c8 stato subito visto come un grande talento e ha continuato a giocare bene nella stagione 2004/2005. La veloce ala sinistra ha visto le sue prestazioni essere premiate con un trasferimento al club pi\u00f9 popolare in Iran, Persepolis, nel luglio 2005."}
{"id": "3031182", "revid": "729019", "url": "https://it.wikipedia.org/wiki?curid=3031182", "title": "Alberto Orlandi", "text": "Carriera.\nClub.\nDopo aver disputato le giovanili nella squadra della sua citt\u00e0, il , esordisce con il suo club in serie A1 nel 1989-1990. Con il Viareggio centra come miglior piazzamento in campionato il 6\u00ba posto nel 1991-1992 e partecipa alla Coppa CERS 1992-1993 venendo eliminato per\u00f2 al primo turno. Nel 1994 passa al dove rimane per sette stagioni fino al 2001. Con la squadra piemontese vince sei titoli italiani (1994-1995, 1996-1997, 1997-1998, 1998-1999, 1999-2000, 2000-2001), sette coppe Italia (1994-1995, 1995-1996, 1996-1997, 1997-1998, 1998-1999, 1999-2000, 2000-2001) e tre coppe di Lega (1998-1999, 1999-2000, 2000-2001); in ambito europeo giunge per quattro volte le semifinali della maggiore coppa continentale senza per\u00f2 riuscire a centrare alcuna vittoria. Nel 2001 termina la sua avventura a Novara ed emigra in Portogallo al . Con la formazione portoghese vince due campionati consecutivi. Nel 2003 rientra in Italia e va al Bassano. Nelle cinque stagioni passate in Veneto Orlandi riesce a vincere un altro scudetto nel 2003-2004, una coppa Italia sempre nel 2003-2004, una supercoppa italiana nel 2007 e una coppa del Mondo per club. Dal 2008 al 2013 torna a giocare nella sua Viareggio. Con il CGC vince il suo ottavo scudetto e la sua nona coppa Italia. Nel 2013 passa al . In versilia Orlandi vince altri tre scudetti, una coppa Italia e una supercoppa italiana. Nel 2017-2018 prosegue al raggiungendo la finale di campionato come allenatore giocatore e l'anno successivo si laurea campione Svizzero all'et\u00e0 di 46 anni.\nNazionale.\nCon la nazionale italiana fece il suo esordio ai campionati europei del 1996 a Salsomaggiore Terme arrivando secondo dietro il . Si laurea campione del mondo nel 1997 a Wuppertal. Gioca la sua ultima gara con la nazionale durante il campionato del mondo del 2011.\nStatistiche.\nLegenda:\nPalmar\u00e8s.\nGiocatore.\nClub.\nTitoli nazionali.\nCampionato svizzero LNA: 2018/2019"}
{"id": "3031186", "revid": "33361997", "url": "https://it.wikipedia.org/wiki?curid=3031186", "title": "Miyamoto Shigeru", "text": ""}
{"id": "3031188", "revid": "298229", "url": "https://it.wikipedia.org/wiki?curid=3031188", "title": "Prove multiple", "text": "Nell'atletica leggera le prove multiple sono quelle gare costituite da due o pi\u00f9 discipline atletiche.\nL'elenco ufficiale delle prove multiple ratificate dalla World Athletics prevede il decathlon per gli uomini e l'eptathlon per le donne; successivamente \u00e8 stato inserito anche il decathlon femminile.\nPer quanto riguarda le prove indoor \u00e8 previsto l'eptathlon per gli uomini e il pentathlon per le donne.\nComposizione delle prove multiple per le varie categorie.\nPer ogni categoria nell'atletica leggera, corrisponde un numero diverso di competizioni che compongono una gara di prove multiple."}
{"id": "3031195", "revid": "256896", "url": "https://it.wikipedia.org/wiki?curid=3031195", "title": "Basilica Madonna delle Grazie e Santa Maria Goretti", "text": ""}
{"id": "3031197", "revid": "599013", "url": "https://it.wikipedia.org/wiki?curid=3031197", "title": "Andrius Skerla", "text": ""}
{"id": "3031207", "revid": "1418004", "url": "https://it.wikipedia.org/wiki?curid=3031207", "title": "Richard Ford", "text": "Biografia.\nNei suoi romanzi la matrice minimalista si mitiga e si evolve in due opposte direzioni: da un lato, le accensioni liriche di \"Rock Springs\" (1987) o di \"Incendi\" (\"Wildlife\", 1990); dall'altro, il tentativo di edificare un'epica della \"classe media\" americana con \"Sportswriter\" (\"The Sportswriter\", 1986), e i suoi seguiti, \"Il giorno dell'Indipendenza\" (\"Independence Day\", 1995) e \"Lo stato delle cose\" (\"The Lay of the Land\", 2006).\n\"Sportswriter\" \u00e8 stato inserito dal \"Time\" nella lista dei 100 migliori romanzi scritti in lingua inglese dal 1923 al 2005. Per il suo seguito, \"Il giorno dell'Indipendenza\", Ford ha vinto sia il Premio PEN/Faulkner per la narrativa sia il Premio Pulitzer per la narrativa (il primo a vincere entrambi i premi).\nDall'autunno 2012, insegna letteratura e scrittura alla Columbia University School of the Arts."}
{"id": "3031208", "revid": "1543377", "url": "https://it.wikipedia.org/wiki?curid=3031208", "title": "Mount Lebanon (Pennsylvania)", "text": "Mount Lebanon \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 33.017 abitanti.\nSociet\u00e0.\nEvoluzione demografica.\nGli abitanti sono in maggioranza bianchi (96,21%) con una minoranza asiatica (2,29%), dati del 2000."}
{"id": "3031211", "revid": "3831", "url": "https://it.wikipedia.org/wiki?curid=3031211", "title": "Conservatoria delle Coste", "text": ""}
{"id": "3031213", "revid": "610351", "url": "https://it.wikipedia.org/wiki?curid=3031213", "title": "Conservatoire du littoral", "text": "La Conservatoire du littoral, il cui nome ufficiale \u00e8 \"Conservatoire de l'espace littoral et des rivages lacustres\" \u00e8 un'istituzione pubblica francese, creata nel 1975, con l'obiettivo di tutelare in modo permanente le aree naturali di particolare rilevanza paesaggistica ed ambientale situate sulle coste, le rive dei laghi e le distese d'acqua con una estensione di almeno dieci chilometri quadrati. Essa \u00e8 membro dell'Unione internazionale per la conservazione della natura (IUCN).\nLa conservatoria acquisisce annualmente da venti a trenta chilometri quadrati di terreno e, al 31 dicembre 2007, risultavano sotto tutela 113000 ettari di territorio comprensivi di circa 900 chilometri di litorale marino.\nLa \"Conservatoire du littoral\" ha firmato un accordo di partenariato con la Conservatoria delle coste della Sardegna e con il \"National Trust\" inglese.\nCollegamenti esterni.\nIl sito ufficiale della \"Conservatoire du littoral\""}
{"id": "3031217", "revid": "256896", "url": "https://it.wikipedia.org/wiki?curid=3031217", "title": "Conservatoire de l'espace littoral et des rivages lacustres", "text": ""}
{"id": "3031235", "revid": "1748167", "url": "https://it.wikipedia.org/wiki?curid=3031235", "title": "Giustizierato di Abruzzo Citra", "text": ""}
{"id": "3031239", "revid": "729019", "url": "https://it.wikipedia.org/wiki?curid=3031239", "title": "Prospekt Bol\u0161evikov", "text": "Prospekt Bol\u0161evikov (in russo:\u041f\u0440\u043e\u0441\u043f\u0435\u043a\u0442 \u0411\u043e\u043b\u044c\u0448\u0435\u0432\u0438\u043a\u043e\u0432) \u00e8 una stazione della Linea Pravobere\u017enaya, la Linea 4 della metropolitana di San Pietroburgo. \u00c8 stata inaugurata il 30 dicembre 1985."}
{"id": "3031240", "revid": "287204", "url": "https://it.wikipedia.org/wiki?curid=3031240", "title": "Chabahar", "text": "Ch\u0101bah\u0101r (farsi \u0686\u0627\u0628\u0647\u0627\u0631), che si chiamava precedentemente Bandar Beheshti, \u00e8 il capoluogo dello shahrest\u0101n di Chabahar, circoscrizione Centrale, nella provincia del Sistan e Baluchistan in Iran. Aveva, nel 2014, una popolazione di 120,000 abitanti. \nSi trova sulla costa del Makran e si affaccia sul golfo di Oman. La citt\u00e0 \u00e8 un porto franco ed \u00e8 il miglior punto d'accesso dell'Iran all'oceano Indiano, per questi motivi \u00e8 diventata un'importante zona commerciale e industriale.\nIl governo iraniano, in un incontro tenutosi a Nuova Delhi con India e Afghanistan tra il 26 e il 28 agosto 2012 dichiar\u00f2 di voler investire 25 miliardi di dollari per trasformare il porto di Chabahar in un hub energetico di importanza mondiale. Contestualmente, annunci\u00f2 la costruzione di un impianto di un gigawatt, che dovrebbe connettere Chabahar con il porto pakistano di Gwadar."}
{"id": "3031242", "revid": "33363379", "url": "https://it.wikipedia.org/wiki?curid=3031242", "title": "Museo del Palazzo di Wilan\u00f3w", "text": ""}
{"id": "3031243", "revid": "729019", "url": "https://it.wikipedia.org/wiki?curid=3031243", "title": "Lado\u017eskaja", "text": "Lado\u017eskaja (in russo:\u041b\u0430\u0434\u043e\u0436\u0441\u043a\u0430\u044f) \u00e8 una stazione della Linea Pravobere\u017enaja, la Linea 4 della metropolitana di San Pietroburgo. \u00c8 stata inaugurata il 30 dicembre 1985."}
{"id": "3031246", "revid": "729019", "url": "https://it.wikipedia.org/wiki?curid=3031246", "title": "Novo\u010derkasskaja", "text": "Novo\u010derkasskaja (in russo:\u041d\u043e\u0432\u043e\u0447\u0435\u0440\u043a\u0430\u0441\u0441\u043a\u0430\u044f) \u00e8 una stazione della Linea Pravobere\u017enaja, la Linea 4 della Metropolitana di San Pietroburgo. \u00c8 stata inaugurata il 30 dicembre 1985."}
{"id": "3031249", "revid": "287204", "url": "https://it.wikipedia.org/wiki?curid=3031249", "title": "Milwaukee Athletic Club", "text": "Il Milwaukee Athletic Club \u00e8 stato fondato il 18 settembre 1882 da otto giovani soci con lo scopo di \"sviluppare la potenza del corpo attraverso la ginnastica e l'esercizio fisico\".\nPrima di trasferirsi, nel 1917, al sito attuale, all'angolo tra Broadway e Mason, la sede del club era stata ospitata da nove edifici. Ora il MAC occupa tutti i 12 piani dell'edificio, ed in esso ospita una sala da pranzo per cerimonie, un ristorante, 17 sale private, tra cui la grande sala da ballo, 60 camere per gli ospiti, due bar, una biblioteca, una sala giochi per bambini, campi da squash e tennis e varie palestre per lo svolgimento delle attivit\u00e0 fisiche.\nSebbene l'obiettivo del club sia sempre stato rivolto all'attivit\u00e0 atletica, ora esso fornisce innumerevoli servizi ai propri soci. Infatti oggi, il MAC si focalizza anche sulla funzione sociale e d'affari, forte anche del fatto di essere l'unico club privato a Milwaukee in grado di offrire sale da pranzo, da riunione, stanze per ospiti ed un'attrezzatura completa per l'esercizio fisica.\nEsso \u00e8 governato da un consiglio direttivo composto da 12 consiglieri, che decide l'indirizzo del club e dirige l'operato del direttore generale. Il direttore, a sua volta, gestisce uno staff di circa 200 impiegati, sia full che part-time. Varie commissioni poi presiedono la gestione di specifiche attivit\u00e0 all'interno della struttura.\nNella sua storia il club pu\u00f2 vantare la conquista della medaglia d'oro ai Giochi olimpici di nella specialit\u00e0 del tiro alla fune."}
{"id": "3031252", "revid": "838137", "url": "https://it.wikipedia.org/wiki?curid=3031252", "title": "Esc\u00f2la dau P\u00f2", "text": "In lingua occitana, la escolo doou Po, secondo la norma dell'Esc\u00f2la dau P\u00f2 o esc\u00f2la dau P\u00f2 secondo la norma classica (in fr. \u00e9cole du P\u00f4) era un'associazione per la difesa della lingua delle regioni occitane e franco-provenzali del Piemonte, fondata nel 1961 a Crissolo da Sergio Arneodo, Gustavo Buratti e Giuseppe Pacotto."}
{"id": "3031254", "revid": "352448", "url": "https://it.wikipedia.org/wiki?curid=3031254", "title": "Escolo doou Po", "text": ""}
{"id": "3031259", "revid": "352448", "url": "https://it.wikipedia.org/wiki?curid=3031259", "title": "Can\u00e7ao de sancta Fides de Agen", "text": ""}
{"id": "3031265", "revid": "709565", "url": "https://it.wikipedia.org/wiki?curid=3031265", "title": "Lyssa Drak", "text": "Lyssa Drak \u00e8 una super criminale aliena immaginaria pubblicata dalla DC Comics. Comparve per la prima volta in \"Green Lantern\" vol. 4 n. 18 (maggio 2007), e fu creata da Geoff Johns e Dave Gibbons.\nBiografia del personaggio.\nLyssa Drak fu reclutata da Sinestro perch\u00e9 si unisse al \"Sinestro Corps\" che ha base nell'universo anti-materiale, e pi\u00f9 precisamente sul pianeta Qward.\nLyssa Drak \u00e8 la custode del libro di Parallax per il Sinestro Corps, a cui \u00e8 incatenata per la vita. Questo libro contiene le biografie di molti dei pi\u00f9 grandi membri del Sinestro Corps e racconta le vicende di Despotellis, Karu-Sil, Bedovian, molte delle quali narr\u00f2 ad Amon Sur precedentemente alla sua prima missione. Questo libro \u00e8 la controparte del Libro di Oa, che ricopre lo stesso ruolo per il Corpo delle Lanterne Verdi.\nQuando si present\u00f2 ad Amon Sur, Drak accenn\u00f2 al fatto che aveva l'abilit\u00e0 di avvertire i sentimenti altrui. Lyssa proviene da Talok IV, uno dei tre mondi inabitabili nel sistema solare Talokiano da cui provengono anche Lydea Mallor (Talok VIII), Lyrissa Mallor (Talok VIII), Shadow Lass (Talok VIII) e Mikaal Tomas (Talok III).\nIncarceramento e giochi mentali.\nDurante la guerra contro i Sinestro Corps, si batt\u00e9 personalmente contro Hal Jordan. Espresse anche il suo piacere nel farlo, in quanto cos\u00ec avrebbe potuto aggiungere il proprio nome nel Libro di Parallax. Naturalmente, la battaglia termin\u00f2 con la sua sconfitta.\nCome descritto in \"Tales of the Sinestro Corps: Superboy-Prime\", venne tenuta in una cella potenziata da una lanterna per qualche tempo dalla coppia sposata Matoo e Amnee Pree. Li spavent\u00f2 con la storia di Kryb, la Lanterna Gialla che prende di mira le Lanterne Verdi genitori, li uccide e ne rapisce i figli.\nLyssa terrorizz\u00f2 Amnee, all'epoca incinta, con la predizione che Kryb sarebbe giunta a prendere suo figlio il giorno della sua nascita. Ci\u00f2 indusse la coppia a riportare Lyssa su Oa e in una cella scientifica prima del tempo, dopo di che, Matoo e Amnee decisero di andare in cerca di Kryb.\nLa si vide poi imprigionata su Oa al fianco di numerosi altri membri del Sinestro Corps. Durante la rivolta istigata dalla Lanterna Rossa Vice Lyssa riusc\u00ec ad evadere e a riunirsi al suo anello giallo del potere. Afferm\u00f2 che poteva avvertire di nuovo il potere del Libro di Parallax. Mentre tentava di ritrovare il suo prezioso Libro, Lyssa scopr\u00ec il \"Libro dei Neri\" del Guardiano Scar, che la attacc\u00f2 e la imprigion\u00f2 tra le pagine del Libro stesso."}
{"id": "3031273", "revid": "122521373", "url": "https://it.wikipedia.org/wiki?curid=3031273", "title": "Campionati europei giovanili di nuoto 1978", "text": "I VII Campionati europei giovanili di nuoto e tuffi si sono disputati a Firenze dal 27 luglio al 30 luglio 1978.\nHanno partecipato alla manifestazione le federazioni iscritte alla LEN; questi sono i criteri di ammissione:\nPodi.\nPI = Primato Italiano assoluto\nCuriosit\u00e0.\nAlla competizione partecip\u00f2 anche Till Lindemann, futuro cantante dei Rammstein, come atleta della DDR. Till evase dall'albergo per cercare un cinema o giornalini porno e fu per questo espulso dalla squadra."}
{"id": "3031277", "revid": "110157", "url": "https://it.wikipedia.org/wiki?curid=3031277", "title": "Makedonida", "text": "Makedonida () \u00e8 un ex comune della Grecia nella periferia della Macedonia Centrale di 2.346 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Veria."}
{"id": "3031285", "revid": "7760", "url": "https://it.wikipedia.org/wiki?curid=3031285", "title": "Numero di particolare", "text": "Il numero di particolare o part number (abbreviazioni comuni: \"P/N\", \"PN\"), o meglio Codice Articolo, \u00e8 un identificativo assegnato a un oggetto al fine di poterlo classificare e catalogare.\nOrigini informatiche.\nIl termine \"numero di particolare\" ha origine nei primi metodi di classificazione informatici, che avevano molteplici limitazioni sia nel numero di caratteri disponibili che nell'uso di quelli alfanumerici. Pertanto gli identificativi erano inizialmente solo numerici e prevalentemente progressivi.\nCon l'avvento di sistemi informatici sempre pi\u00f9 elastici e potenti, l'identificativo pot\u00e9 ampliare i suoi limiti sia nel quantitativo di caratteri che nella possibilit\u00e0 di utilizzo di quelli alfanumerici e anche nelle chiavi dei nuovi metodi con tabelle relazionali.\nObsolescenza del termine.\nL'uso del termine Part Number \u00e8 improprio, perch\u00e9 per una composizione alfanumerica \u00e8 pi\u00f9 appropriato il termine \"codice\". Infatti nei sistemi informatici gestionali c'\u00e8 sempre la pi\u00f9 appropriata definizione di \"codice articolo\" (Article Code).\nPurtroppo in alcuni ambienti si \u00e8 presa l'abitudine di chiamare \" \" il codice assegnato internamente e \"Part Number\" (PN) il codice assegnato dal fornitore, aggiungendo termini impropri duri a morire.\nCodice esterno e codice interno.\nI sistemi informatici pi\u00f9 flessibili usano una doppia codifica di ogni oggetto che una determinata azienda deve gestire, affiancando il codice assegnato da eventuali produttori o fornitori esterni al codice assegnato per la gestione interna. Questo serve soprattutto quando l'azienda non produce direttamente il bene e potrebbe trovarsi davanti a codici uguali provenienti da due aziende diverse e magari per oggetti diversi.\nIl codice deve servire all'identificazione e nei sistemi di archiviazione (gestionali) deve essere univoco, pertanto la ricodifica interna \u00e8 spesso necessaria e definita in modo strutturale, seguendo standard aziendali.\nInfatti i codici esterni possono essere strutturati in molteplici modi e contenere caratteri con logiche e lunghezze che, insieme a quelli degli altri, rendono disordinata l'organizzazione informatica oltre ad essere inutili per una corretta gestione interna.\nIl caso pi\u00f9 insidioso \u00e8 quello del codice duplicato che pu\u00f2 avvenire in caso due aziende utilizzano la stessa logica di codificazioni per coincidenza o semplicemente perch\u00e9 appartenenti allo stesso gruppo. Pu\u00f2 capitare, per esempio, che si lavori lo stesso particolare con lo stesso Part Number ma per due aziende dello stesso gruppo che per\u00f2 richiedono procedure diverse. Se la gestione informatica utilizzasse come chiave il Part Number il sistema non avrebbe modo di gestirlo.\nRicodifica interna strutturale.\nLa ricodifica strutturale viene realizzata sulla base delle esigenze e strutture interne. Ogni posizione di carattere ha un senso specifico e indica a chi lo legge determinate informazioni, utili alla specifica realt\u00e0 aziendale, dall'acquisto alla produzione/assemblaggio, dalla lavorazione allo stoccaggio, per finire con la vendita e il ciclo di fatturazione.\nSolitamente, il codice strutturato ha un quantitativo fisso di caratteri iniziali (prefisso) o finali (suffisso) o, comunque, ha una logica e senso specifico per ogni singola posizione. Questo implica ordinamenti e gestioni pi\u00f9 dinamiche oltre che permettere automatismi informatici che sui codici dei fornitori sarebbero impossibili."}
{"id": "3031289", "revid": "633110", "url": "https://it.wikipedia.org/wiki?curid=3031289", "title": "20. Panzer-Division", "text": "La 20. Panzer-Division (20\u00aa divisione corazzata) fu una formazione corazzata tedesca della seconda guerra mondiale creata a partire dalla 19. e 33. Infanterie-Division nell'ottobre 1940, principalmente con reparti reclutati in Assia e Turingia.\nCombatt\u00e9 durante tutta la seconda guerra mondiale sul fronte orientale contro l'Armata Rossa, a partire dal 22 giugno 1941, data di inizio dell'operazione Barbarossa. Impiegata nel settore centrale, nei ranghi dell'Heeresgruppe Mitte, si batt\u00e9 con efficienza e abilit\u00e0 nell'avanzata verso Mosca, nelle battaglie difensive del 1942-43 e nella battaglia di Kursk.\nNel giugno 1944 venne quasi distrutta durante l'operazione Bagration, combattendo nella regione di Babrujsk, e quindi dovette essere ritirata del fronte e inviata, per riorganizzazione, nel settore meridionale (Heeresgruppe S\u00fcdukraine). Coinvolta nella nuova offensiva sovietica in Romania, venne richiamata prima in Prussia orientale, poi in Ungheria e infine, nella primavera del 1945, in Germania orientale per partecipare alla difesa finale del Reich. Proprio la 20. Panzer-Division avrebbe sferrato l'ultimo e inutile contrattacco dei panzer tedeschi durante la guerra, ottenendo un piccolo successo a Bautzen, il 21 aprile 1945.\nMembri famosi di questa divisione furono Paul Schulze, Bruno Kahl, Rudolf Demme, Horst Stumpff, Mortimer von Kessel e Hermann von Oppeln-Bronikowski, vincitore della medaglia d'oro ai Giochi della XI Olimpiade nella specialit\u00e0 del dressage.\nStoria.\nLe origini e l'operazione Barbarossa.\nIl 15 ottobre 1940 la 20. Panzer-Division venne formata a Erfurt, nel IX distretto militare, dall'unione del nuovo 21. Panzer-Regiment con la 19. e 33. Infanterie-Division. Dopo un periodo di formazione in Germania che dur\u00f2 sino al 15 gennaio 1941, l'unit\u00e0, equipaggiata con 227 panzer, di cui oltre 120 erano i cechi Panzer 38(t) e solo 31 carri medi Panzer IV, fu giudicata pronta per essere aggregata al \"Panzergruppe 3\" con il quale prese parte, dal 22 giugno, all'operazione Barbarossa inquadrata, insieme alla 7. Panzer-Division, nel XXXIX. Panzerkorps (generale Rudolf Schmidt) dell'Heeresgruppe Mitte.\nLa 20. Panzer-Division, elemento di punta del \"Panzergruppe 3\" dell'esperto generale Hermann Hoth, si distinse particolarmente nelle prime battaglie della nuova e gigantesca campagna. Dopo aver partecipato alla battaglia di Alytus contro le riserve corazzate nemiche, il 28 giugno entr\u00f2 per prima a Minsk, chiudendo una grande sacca di accerchiamento intorno alle confuse forze sovietiche; il 10 luglio, furono sempre i reparti corazzati della 20. Panzer-Division che conquistarono Vicebsk, guadagnando un'importante testa di ponte sulla Dvina; mentre durante l'aspra battaglia di Smolensk l'unit\u00e0 corazzata aggir\u00f2 da nord le difese sovietiche conquistando di sorpresa Jarcevo chiudendo una nuova sacca di accerchiamento.\nDurante la sosta di agosto a Smolensk, la divisione venne trasferita al LVII. Panzerkorps con il quale stazion\u00f2 anche a Cholm ai primi di settembre. Dalla met\u00e0 del mese ci furono alcuni cambi di comando che sfociarono nel trasferimento della 20. Panzer-Division a Vjaz'ma con il \"Panzergruppe 4\" pronta per la battaglia di Mosca.\nDa Mosca a Kursk.\nIn ottobre la divisione sferr\u00f2 l'attacco contro la capitale sovietica sotto la 4\u00aa armata passando verso la met\u00e0 di dicembre alla 9\u00aa armata. Il nuovo anno, il 1942, la vide impegnata a Gshatsk fino a luglio, data in cui pass\u00f2 alla difesa di Or\u00ebl con la 2\u00aa armata corazzata combattendo fino a novembre prima di essere posta nella riserva dell'OKH tra Bjeloje e Toropez (con gli ultimi 4 Panzer II, 14 Panzer III, 16 Panzer IV e 6 carri comando disarmati). A dicembre era di nuovo in prima linea.\nIl 1943 fu speso nuovamente nella difesa della zona di Or\u00ebl principalmente con la \"2. Panzerarmee\"; ci furono alcuni cambi di organico (il comando e un battaglione del 112\u00ba reggimento di fanteria motorizzata vennero sostituiti dall'890\u00ba reggimento di fanteria motorizzata, mentre due battaglioni del 21\u00ba reggimento corazzato e il battaglione da ricognizione vennero sciolti) prima dell'avvio della battaglia di Kursk, alla quale l'unit\u00e0 partecip\u00f2 assieme al XXXXVIII corpo corazzato della 9\u00aa armata prima e con il XXXXI corpo corazzato poi. Sconfitta come il resto della Wehrmacht, la 20. Panzer-Division cambi\u00f2 varie volte unit\u00e0 di appartenenza per poi dirigersi, a partire dall'inizio di ottobre, a Mahil\u00eb\u016d e Vicebsk, localit\u00e0 in cui si trovava ancora nel febbraio 1944.\nIl disastro a Babrujsk e la ritirata fino alla Germania.\nA marzo gli uomini della divisione erano schierati a Babrujsk dove nella met\u00e0 di maggio si verificarono duri scontri con l'Armata Rossa e con pesanti perdite, tanto che la formazione corazzata rimase con soli 49 Panzer IV. A causa di queste perdite, la divisione fu ritirata dalla prima linea per un periodo di riposo e riorganizzazione trascorso a Lublino, tornando al fronte un mese pi\u00f9 tardi.\nSempre alle dipendenze dell'Heeresgruppe Mitte, di cui la 20. Panzer-Division (fornita ora di 71 Panzer IV e composta di equipaggi e soldati esperti) era l'unica riserva corazzata efficiente nell'estate 1944, venne coinvolta dal 24 giugno nella drammatica battaglia di Babrujsk (durante l'operazione Bagration). La 20. Panzer-Division, messa a disposizione della 9\u00aa armata, tent\u00f2 coraggiosamente di contrattaccare a pi\u00f9 riprese, ma in netta inferiorit\u00e0 numerica e dirottata per il campo di battaglia da direttive sbagliate del comando superiore, sub\u00ec pesanti perdite contro i vari corpi corazzati sovietici in avanzata (9\u00ba Corpo corazzato e 1\u00ba Corpo corazzato della Guardia) e venne infine accerchiata nella sacca intorno alla citt\u00e0 bielorussa insieme alle divisioni di fanteria numero 6, 45, 134, 296 e 383. Le perdite per la 20. Panzer-Division durante questa battaglia, a giugno e a luglio, furono cos\u00ec elevate che venne data praticamente per distrutta.\nI pochi resti della divisione, sfuggiti dalla sacca di Babrujsk e in combattimento come modesto \"kampfgruppe\" attorno a Bia\u0142ystok, vennero assegnati, nella met\u00e0 di agosto, alla riserva dell'8\u00aa armata sul fronte rumeno.\nOrmai in seno all\"'Heeresgruppe S\u00fcdukraine\" l'unit\u00e0 rimase coinvolta nella defezione della Romania dalle potenze dell'Asse e cos\u00ec fu costretta a ritirarsi divisa in due gruppi verso l'Ungheria e i Carpazi continuamente attaccata dalle forze sovietiche che per\u00f2 non riuscirono ad impedirne l'arrivo in Prussia Orientale alla fine di ottobre (dove venne nuovamente inserita nell'Heeresgruppe Mitte). All'inizio del 1945 ci fu un nuovo trasferimento in Ungheria dove si batt\u00e9 inquadrata nei ranghi della 6\u00aa e della 17\u00aa armata, prima di ripiegare nuovamente alla fine di febbraio in Slesia.\nEquipaggiata a marzo con solo sei cannoni d'assalto, 19 Panzer IV, 2 cannoni antiaerei semoventi e 2 Panther, la 20. Panzer-Division partecip\u00f2 alla battaglia di Berlino inserita nella 4. Panzerarmee (Heeresgruppe Mitte), schierata in Sassonia. La divisione corazzata combatt\u00e9 con valore, guidata dal capace generale Oppeln-Bronikowski, e sferr\u00f2 anche un ultimo contrattacco contro le potenti forze del 1\u00b0 Fronte ucraino del maresciallo Ivan Stepanovi\u010d Konev, riconquistando Bautzen il 21 aprile, prima di essere costretta a ripiegare e ad arrendersi l'8 maggio 1945 alle truppe dell'Armata Rossa a G\u00f6rlitz.\nOrdine di battaglia.\n1941: operazione Barbarossa\n1943\nDati tratti da:\nDecorazioni.\nDue membri della divisione, Paul Buck e G\u00fcnther Sch\u00fctze, furono premiati con la spilla per il combattimento corpo a corpo in oro; altri 108 soldati ricevettero la Croce Tedesca in oro e 6 quella d'argento; 19 furono premiati con la spilla d'onore dell'esercito e 35 si meritarono la Croce di Cavaliere della Croce di Ferro, delle quali tre con Fronde di Quercia e una con Fronde di Quercia e Spade.\nComandanti.\nDati tratti da:"}
{"id": "3031297", "revid": "709565", "url": "https://it.wikipedia.org/wiki?curid=3031297", "title": "Karu-Sil", "text": "Karu-Sil \u00e8 un personaggio immaginario, una super criminale dell'Universo DC.\nStoria di pubblicazione.\nL'artista Ethan Van Sciver disse a proposito della creazione di Karu-Sil, \"Con Karu-Sil, ebbi l'idea per Ghost Rider. Se avessi mai fatto Ghost Rider, lei ne sarebbe stata una nemica. E non appena menzionai l'idea a Geoff Johns, la tramutammo in una parte del Sinestro Corps\". Sulla spiegazione del nome, Sciver disse \"Lei ha degli animali intorno a s\u00e9. \u00c8 un carosello umano. Cos\u00ec, Geoff la chiam\u00f2 Karu-Sil e ne scrisse le origini\" (dall'inglese \"carousel\" = carosello, carousil/\"Karu-Sil\").\nBiografia del personaggio.\nKaru-Sil nacque su Graxos III nel settore 2815 (stesso settore spaziale della Lanterna Verde Arisia), una giungla primitiva e violenta. Quando era molto giovane, i suoi genitori furono uccisi durante un'incursione del suo villaggio da parte di una trib\u00f9 rivale, e lei fu costretta a badare a s\u00e9 stessa nella giungla. Fu adottata da un branco di predatori. Al fine di somigliare di pi\u00f9 ai membri della sua nuova famiglia, si tagli\u00f2 le labbra, esponendo permanentemente le sue zanne.\nAnni dopo, mentre beveva l'acqua di un fiume, fu scoperta da un giovane di un villaggio vicino. Anche se il ragazzo si avvicin\u00f2 in segno di amicizia, lei lo colp\u00ec. Non appena i predatori cominciarono a divorarne il cadavere, la Lanterna Verde Blish, responsabile del settore, intervenne e uccise gli animali. Non capendo che lei faceva parte del gruppo, la Lanterna la port\u00f2 su Graxos IV, un mondo pi\u00f9 tecnologicamente avanzato, in cui sarebbe stata accolta e curata. Qui, uccise in modo brutale lo psicologo che la aveva in cura, e cos\u00ec venne internata.\nSinestro Corps.\nFu durante il periodo del suo imprigionamento che fu reclutata nel Sinestro Corps. Una volta che ottenne il suo anello giallo del potere, lo utilizz\u00f2 per creare dei duplicati del suo branco. Nonostante fossero dei costrutti d'energia, Karu-Sil continuava a tenere a loro profondamente, addirittura confortandone uno dopo che Guy Gardner lo aveva preso a calci. Si riferisce a loro chiamandoli i \"Tre Padri\", e quando il suo anello perde carica, afferma che \"necessitano di essere nutriti!\".\nDopo la Guerra contro i Sinestro Corps, venne catturata dalle Zamarons e rinchiusa in cristallo viola di conversione. Il cristallo di conversione che si trovano su Zamaron vengono utilizzati per eliminare lentamente il potere degli anelli dei membri che appartengono agli altri Corpi, e rimpiazzandolo con il potere della luce viola dell'amore. Una volta che tale processo viene completato, l'individuo (solitamente di genere femminile), ne emerge trasformata in una Star Sapphire. Sinestro ordin\u00f2 al suo Corpo di liberare i membri del Sinestro Corps imprigionati su Zamaron dalle Star Sapphire: infatti, Karu-Sil venne liberata prima che la sua conversione fosse completata.\nPoteri e abilit\u00e0.\nKaru-Sil indossa un anello giallo del potere comparabile a quello delle Lanterne Verdi."}
{"id": "3031299", "revid": "287204", "url": "https://it.wikipedia.org/wiki?curid=3031299", "title": "Neville", "text": ""}
{"id": "3031300", "revid": "2043251", "url": "https://it.wikipedia.org/wiki?curid=3031300", "title": "Celmo Lazzari", "text": "Biografia.\nHa completato gli studi secondari presso il Seminario Minore della Congregazione di San Giuseppe entrando poi in noviziato. Ha emesso i primi voti il 1\u00ba marzo 1975 e quelli perpetui il 9 gennaio 1982. Ha poi svolto gli studi filosofici e teologici a Londrina in Brasile ed \u00e8 stato ordinato sacerdote il 18 dicembre 1982.\nIn seguito ha svolto gli incarichi di direttore della Comunit\u00e0 religiosa di Ana Rech e rettore del Seminario Minore dei Giuseppini a Caxias do Sul fino al 1987, maestro dei filosofi a Caxias do Sul fino al 1989, maestro dei teologi a Porto Alegre fino al 1994 seguendo in contemporanea un corso di formazione presso l'Universit\u00e0 Pontificia Salesiana. Nel 1992 \u00e8 nominato vicario provinciale dei Giuseppini del Brasile e poi fino al 2000 superiore provinciale. In quell'anno viene nominato come consigliere generale della congregazione a Roma e responsabile delle missioni fino al 2006 quando viene nominato vicario generale dei Giuseppini.\nL'11 giugno 2010 viene nominato vicario apostolico del Napo da papa Benedetto XVI e vescovo titolare di Muzuca di Proconsolare. Ha ricevuto la consacrazione episcopale il 9 ottobre 2010 dal vescovo Paolo Mietto, suo predecessore.\nIl 21 novembre 2013 viene nominato vicario apostolico di San Miguel de Sucumb\u00edos, una circoscrizione ecclesiastica amazzonica, con presenza di comunit\u00e0 indigene isolate. La situazione pastorale inizialmente tesa, soprattutto per la presenza di gruppi di missionari che avevano diviso i fedeli, si \u00e8 lentamente risolta durante l'episcopato di monsignor Lazzari. Tuttavia, nel 2015 la decisione del governo ecuadoriano di tagliare i sussidi economici al vicariato in riconoscimento dei servizi sociali soprattutto sanitari ed educativi ha causato problemi finanziari, che hanno costretto il vicariato a indebitarsi pesantemente.\nGenealogia episcopale.\nLa genealogia episcopale \u00e8:"}
{"id": "3031308", "revid": "119875718", "url": "https://it.wikipedia.org/wiki?curid=3031308", "title": "Scaphirhynchus albus", "text": "Scaphirhynchus albus, noto in italiano come storione pallido, \u00e8 un pesce d'acqua dolce della famiglia Acipenseridae.\nDistribuzione e habitat.\nLo storione pallido \u00e8 originario del nord America ed \u00e8 endemica del Missouri e del basso Mississippi.\nVive solo nelle acque dei fiumi, in zone a corrente vivace con fondo a ciottoli o sabbia compatta.\nDescrizione.\nAbbastanza simile agli storioni europei, si pu\u00f2 distinguere soprattutto per il muso molto sottile e acuto, il peduncolo caudale pi\u00f9 sottile e il lobo superiore della pinna caudale allungato.\nPu\u00f2 raggiungere la lunghezza di 2 metri per 130\u00a0kg e vivere fino ad oltre 40 anni.\nAlimentazione.\nSi ciba di larve di insetti e di piccoli pesci.\nConservazione.\n\u00c8 una specie a grave rischio di estinzione; la sua diminuzione \u00e8 causata principalmente dalla costruzione di dighe e dall'alterazione e canalizzazione dei corsi d'acqua.\nLa pesca di questa specie \u00e8 vietata in tutti gli Stati Uniti d'America."}
{"id": "3031309", "revid": "599013", "url": "https://it.wikipedia.org/wiki?curid=3031309", "title": "Adam Matysek", "text": "Ha giocato 34 partite con la nazionale di calcio della Polonia ed \u00e8 stato selezionato per i campionati mondiali del 2002, senza scendere mai in campo.\nDopo il ritiro, ha fatto il preparatore dei portieri per la PZPN e successivamente per il Norimberga."}
{"id": "3031310", "revid": "287204", "url": "https://it.wikipedia.org/wiki?curid=3031310", "title": "Panell\u012bnios K.A.E.", "text": "Il Panell\u012bnios Gymnastikos Syllogos K.A.E. - in greco \u03a0\u03b1\u03bd\u03b5\u03bb\u03bb\u03ae\u03bd\u03b9\u03bf\u03c2 \u0393\u03c5\u03bc\u03bd\u03b1\u03c3\u03c4\u03b9\u03ba\u03cc\u03c2 \u03a3\u03cd\u03bb\u03bb\u03bf\u03b3\u03bf\u03c2 \u039a\u0391\u0395 - \u00e8 una societ\u00e0 cestistica avente sede ad Atene, in Grecia. \u00c8 una sezione della polisportiva Panellinios Gymnastikos Syllogos. Fondata nel 1929, gioca nel campionato greco.\nDisputa le partite interne nel Panell\u012bnios Indoor Hall, che ha una capacit\u00e0 di 1.700 spettatori. Nella stagione 2010-2011, ha disputato le partite internazionali al Peristeri Indoor Hall."}
{"id": "3031311", "revid": "287204", "url": "https://it.wikipedia.org/wiki?curid=3031311", "title": "Neville (Pennsylvania)", "text": "Neville \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 1.232 abitanti. Caratteristica \u00e8 l'ubicazione in quanto si ritrova in un'isola del fiume Ohio.\nSociet\u00e0.\nEvoluzione demografica.\nLa composizione etnica vede una prevalenza della razza bianca (97,32%) seguita da quella afroamericana (1,22%), dati del 2000."}
{"id": "3031312", "revid": "51032", "url": "https://it.wikipedia.org/wiki?curid=3031312", "title": "Storione pallido", "text": ""}
{"id": "3031315", "revid": "599013", "url": "https://it.wikipedia.org/wiki?curid=3031315", "title": "Antonio Francescatto", "text": "Carriera.\nHa militato in Serie A1 con le maglie di Olimpia Milano, Genova, Libertas Forl\u00ec, Trieste, Fabriano e Desio."}
{"id": "3031322", "revid": "343114", "url": "https://it.wikipedia.org/wiki?curid=3031322", "title": "Floriana Panella", "text": ""}
{"id": "3031323", "revid": "2091899", "url": "https://it.wikipedia.org/wiki?curid=3031323", "title": "Crystallaria cincotta", "text": "Crystallaria cincotta \u00e8 un pesce d'acqua dolce, appartenente alla famiglia Percidae.\nDistribuzione e habitat.\nQuesta specie, di recente scoperta, \u00e8 stata localizzata solamente nelle acque dell'Elk River in Virginia Occidentale. Abita acque basse a media velocit\u00e0, con un fondo misto di sabbia, ciottoli e depositi fluviali organici.\nDescrizione.\nRaggiunge una lunghezza di 7\u00a0cm.\nStudi.\nA Knoxville nel Tennessee \u00e8 stato istituito il Conservation Fisheries Inc. dove sono conservati esemplari vivi delle specie in pericolo \"Crystallaria cincotta\" poich\u00e9 essa \u00e8 cos\u00ec sensibile alle interferenze che viene osservato esclusivamente attraverso un monitor, per evitare cambiamenti chimici all'acqua e conseguenti stress agli esemplari."}
{"id": "3031324", "revid": "339392", "url": "https://it.wikipedia.org/wiki?curid=3031324", "title": "Kanassa", "text": ""}
{"id": "3031327", "revid": "1543377", "url": "https://it.wikipedia.org/wiki?curid=3031327", "title": "North Fayette", "text": "North Fayette \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 12.254 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (93,99%) seguita da quella afroamericana (2,60%), dati del 2000."}
{"id": "3031328", "revid": "154893", "url": "https://it.wikipedia.org/wiki?curid=3031328", "title": "Parco Regionale di Crinale, Alta Val Parma e Cedra", "text": ""}
{"id": "3031330", "revid": "154893", "url": "https://it.wikipedia.org/wiki?curid=3031330", "title": "Lago Verde parmense", "text": ""}
{"id": "3031331", "revid": "1543377", "url": "https://it.wikipedia.org/wiki?curid=3031331", "title": "Lago Verde (Parma)", "text": "Il lago Verde \u00e8 un lago di origine glaciale dell'appennino parmense, nel comune di Monchio delle Corti. \u00c8 il lago pi\u00f9 profondo e il terzo pi\u00f9 vasto (dopo il lago Santo e il lago Ballano) della provincia di Parma.\nCaratteristiche.\nIl lago \u00e8 situato all'interno del Parco dei Cento Laghi, a pochi chilometri dal confine tra l'Emilia Romagna e la Toscana. Si trova circa 4\u00a0km a sud est dal monte Sillara (1.861\u00a0m) e circa 1\u00a0km a sud ovest del lago Ballano, dal quale \u00e8 separato da una cresta rocciosa. Sia il lago Verde che il lago Ballano fanno parte del bacino idrografico del Cedra, affluente di sinistra dell'Enza.\nIl lago si trova alla quota di 1.507 metri s.l.m., ha una profondit\u00e0 massima di 24 metri e una superficie di circa 5,90 ha. \u00c8 da notare che l'area e la profondit\u00e0 dei laghi d'alta quota sono variabili in funzione delle precipitazioni atmosferiche (pioggia o neve), dello scioglimento delle nevi e dell'evaporazione dovuta all'irraggiamento solare. I valori indicati sono pertanto soggetti a variazioni.\nCome per tutti i laghi situati in alta quota, la superficie del lago \u00e8 ghiacciata e coperta di neve nel periodo invernale, a volte anche da met\u00e0 novembre a fine aprile.\nFauna e pesca.\nPer la sua notevole profondit\u00e0 il lago Verde \u00e8 un ambiente ideale per la trota fario, con esemplari anche di grandi dimensioni. La pesca sportiva \u00e8 per\u00f2 autorizzata solo se si \u00e8 in possesso, oltre che della normale licenza di pesca, di un permesso rilasciato dal Comune di Monchio delle Corti.\nLa diga.\nIn prossimit\u00e0 del lago c'\u00e8 una diga, costruita nel 1909 ed in seguito ristrutturata, che serviva ad alimentare assieme a quella del lago Ballano la centrale idroelettrica di Rigoso. La diga del lago Verde \u00e8 fuori servizio dal 1964 per problemi di tenuta statica, mentre quella del lago Ballano \u00e8 ancora in funzione e alimenta da sola la centrale. Le due dighe sono gestite attualmente dalla societ\u00e0 Enel Green Power.\nNel 2008 l'Enel ha approvato un progetto preliminare per il parziale rifacimento di entrambe le dighe, ma ad agosto 2013 i cantieri non erano ancora aperti. Non \u00e8 noto se e quando i lavori verranno effettuati."}
{"id": "3031332", "revid": "767487", "url": "https://it.wikipedia.org/wiki?curid=3031332", "title": "Lago Ballano", "text": "Il lago Ballano \u00e8 un lago di origine glaciale della provincia di Parma. Con una profondit\u00e0 massima di circa 19 metri e una superficie di 73000\u00a0m2, \u00e8 il secondo lago pi\u00f9 vasto e il terzo pi\u00f9 profondo della provincia di Parma.\nIl lago giace all'interno del Parco regionale delle Valli del Cedra e del Parma.\nIl lago ballano, di origine glaciale, \u00e8 stato sbarrato da una diga negli anni '30 e le sue acque vengono sfruttate per la produzione di\nelettricit\u00e0 nella centrale idroelettrica di Rigoso. Il volume massimo teorico invasabile \u00e8 pari a 1.270.000 metri cubi. L'impianto \u00e8 gestito da Enel Produzione S.p.A. U.E. di Isola Palanzano.\nAttualmente l'invaso e limitato a causa di gravi problemi strutturali della diga, in particolare nella seconda met\u00e0 del 2015 il livello \u00e8 stato abbassato ulteriormente fino alla quota dell'opera di presa, non lambendo pi\u00f9 la base dello sbarramento (con probabile dismissione della guardiania.) Nel prossimo futuro dovrebbero iniziare i lavori per la demolizione e la ricostruzione della diga."}
{"id": "3031340", "revid": "287204", "url": "https://it.wikipedia.org/wiki?curid=3031340", "title": "Kilkenny GAA", "text": "Il Kilkenny County Board, pi\u00f9 conosciuto come Kilkenny GAA \u00e8 uno dei 32 county boards irlandesi responsabile della promozione degli sport gaelici nella contea di Kilkenny e dell'organizzazione dei match della propria rappresentativa (Kilkenny GAA \u00e8 usato anche per indicare le franchige degli sport gaelici della contea) con altre contee. Fu fondato nel 1887 e il campo principale delle rappresentative \u00e8 Nowlan Park. Kilkenny partecipa annualmente all'All-Ireland Senior Hurling Championship, che ha vinto 33 volte; al Leinster Senior Hurling Championship, conquistato 68 volte e alla National Hurling League, vinta in 14 occasioni. Insieme a Cork e a Tipperary \u00e8 una delle \"Big three\" dell'hurling.\nColori e simboli.\nKilkenny gioca tradizionalmente con un'iconica divisa a strisce verticali color ambra e nero, realt\u00e0 unica nel panorama delle \"inter-counties\" irlandesi (le altre sono tutte monocromatiche o con strisce orizzontali). Sebbene oggi costituisca un tratto distintivo tradizionale, ci fu originariamente un'accesa disputa in seno ai membri su quale dovessero essere i colori rappresentativi della contea (che in genere per le altre contee erano quelli del club pi\u00f9 forte dell'epoca). La prima storica divisa della squadra, nel 1893, recava proprio questi colori ma fu intervallata da divise occasionali e non da subito accettata. Fu soltanto nel 1910 che vennero ufficializzati i colori originari disposti verticalmente nella divisa presentata da John F. Drennan, ponendo fine alle diatribe interne.\nInizialmente non c'erano stemmi sulle divise della squadra, ma solo una scritta \"Kilkenny\" al centro della maglia. Successivamente fu introdotto lo stemma tradizionale della contea, che ha campeggiato sulle divise per moltissimi anni. Dal 2006 \u00e8 stato infine sostituito dall'attuale logo della franchigia e del board, un logo molto pi\u00f9 moderno e stilizzato coi colori sportivi tipici e due figure che giocano una ad hurling e l'altra a calcio gaelico formando due K, chiaro richiamo alla lettera iniziale della contea e alle sigle per identificarla in Irlanda.\nIl soprannome dei giocatori \u00e8 colloquialmente \"The Cats\" (\"i gatti\"), storico appellativo degli abitanti di Kilkenny che hanno sempre avuto la fama di essere persone combattive fino all'ultimo.\nHurling.\nKilkenny \u00e8 la contea pi\u00f9 titolata a livello di hurling, con 35 trofei nazionali in bacheca, ed \u00e8 attualmente campione in carica dell'All-Ireland. \u00c8 anche la pi\u00f9 titolata della provincia, con ben 69 campionati del Leinster vinti.\nLa squadra degli anni 60 e 70 \u00e8 ritenuta la pi\u00f9 forte in assoluto nella storia dello sport, dal momento che si aggiudic\u00f2 una moltitudine di trofei, mostrando una schiacciante superiorit\u00e0 nei confronti di praticamente tutti gli avversari che incontrava.\nStoria.\nDagli albori agli anni '50.\nSin dall'origine delle competizioni inter-county, Kilkenny si present\u00f2 come protagonista assoluta in Irlanda. Vinse agli albori dei campionati di hurling ben sette titoli (1904, 1905, 1907, 1909, 1911, 1912, 1913) prima degli anni '20, periodo considerato come iniziale dell'era moderna dell'hurling.\nNel 1922 Kilkenny vinse il suo sedicesimo titolo provinciale, incontrando in finale All-Ireland quelli che sarebbero diventati i principali rivali di sempre, Tipperary. In una delle finali pi\u00f9 tirate e combattute di sempre, Tipperary si trovava in vantaggio di tre punti a soli tre minuti dalla fine, ma Kilkenny si impose rocambolescamente negli ultimi scampoli di gara segnando due gol in poco tempo. Ci sarebbero voluti 45 anni prima che Kilkenny riuscisse a battere Tipperary nel Championship di nuovo. La squadra si aggiudic\u00f2 molti altri titoli del Leinster molto presto. Nel 1926 Kilkenny si scontr\u00f2 con Cork in finale in un suggestivo Croke Park innevato, ma la coppa se la aggiudicarono in quel caso i \u2018Rebels\u2019.\nGli anni '30 furono uno dei decenni con il maggior numero di vittorie di Kilkenny, chiusi da una delle finali pi\u00f9 famose della storia dell'hurling. In quegli anni i \"Cats\" si giocarono con Limerick il titolo del decennio, alternandosi con gli stessi nell'albo d'oro. Nel 1931 Kilkenny si present\u00f2 come campione del Leinster in finale contro Cork. Nonostante Cork fosse in vantaggio a met\u00e0 partita, Kilkenny prese in mano la situazione nella ripresa riuscendo a pareggiare i conti a fine partita. Il replay del match vide una delle migliori prestazioni di Lory Meagher in campo, ma fu sostanzialmente contraddistinto dallo stesso tenore della prima partita, Cork in vantaggio all'intervallo, Kilkenny che riesce a pareggiare nuovamente all'ultimo. Serv\u00ec un terzo replay per avere un vincitore, che fu Cork nonostante la prestazione notevole di Meagher. Kilkenny si ripresent\u00f2 in finale nel 1932, dove incontr\u00f2 i campioni a sorpresa del Munster, Clare. La partita, emozionante, termin\u00f2 con la vittoria dei \"Cats\", con un gol di scarto sui rivali. La squadra si ripet\u00e9 l'anno dopo, per la terza finale consecutiva, battendo in una partita molto tirata Limerick. \nLa storia si ripet\u00e9 nel 1935, con Kilkenny che si impose per 1 solo punto su Limerick. Nel 1936, la nuova ed ennesima sfida tra le squadre vide invece una vittoria netta dei campioni del Munster, che batterono nettamente i \"Cats\" 5-6 a 1-5. La squadra riusc\u00ec ad ottenere la finale anche nel 1937, stavolta contro Tipperary, che si impose nettamente di 17 punti. Quello che sembrava il tramonto della gloriosa e vincente squadra di Kilkenny degli anni '30, fu contraddetto due anni dopo nel 1939, quando i \"Cats\" riuscirono nuovamente a vincere una finale epica contro Cork: lo stesso giorno in cui sarebbe scoppiata la Seconda Guerra Mondiale, sotto un terribile temporale, una partita combattuta alla pari che si stava avviando verso uno scontato pareggio, fu decisa negli ultimi istanti dal punto vincente di Terry Leahy. Anche nel 1940 la squadra arriv\u00f2 in finale, contro Limerick: due squadre avanti con gli anni si scontrarono a Croke Park e furono i campioni del Munster a prevalere.\nNei primi anni '40 la squadra fu costretta a ritirarsi a causa di un'epidemia tra il bestiame della contea di afta epizootica. Nel 1943 riuscirono comunque a riaggiudicarsi il titolo provinciale, ma l'Antrim a sorpresa provoc\u00f2 uno degli \"shock\" pi\u00f9 inaspettati della storia della franchigia eliminandoli in semi-finale della All-Ireland. Due anni dopo Kilkenny trov\u00f2 i rivali di sempre di Tipperary: nonostante la squadra del Munster fosse avanti con largo margine a fine primo tempo, i \"Cats\" si rifecero sotto nel secondo, non riuscendo a ripetere tante delle loro passate imprese tuttavia. L'anno dopo, in un match pi\u00f9 combattuto, fu l'altra rivale Cork a prevalere in finale sui nero-ambra. Fu tuttavia solo il preambolo alla finale del 1947, nuovamente Cork-Kilkenny, ricordata come una delle pi\u00f9 memorabili di tutti i tempi. Cork era alla ricerca del sesto titolo in sette anni, Kilkenny era intenzionata a non perdere la terza finale di fila. I \"Cats\" si imposero per gran parte della partita, ma Cork li super\u00f2 a poco dallo scadere con due gol. Fu nuovamente Terry Leahy a segnare il punto decisivo, spingendo il titolo nazionale per la tredicesima volta in bacheca per Kilkenny.\nAnni '50 e '60.\nDopo i grandi trionfi degli anni '40, Kilkenny entr\u00f2 in un periodo pi\u00f9 magro. Nonostante qualche vittoria a livello provinciale, la squadra non riusc\u00ec a vincere una finale fino al 1957 quando si imposero su Waterford in uno scontro inedito per 4\u201310 a 3\u201312. Nel 1958 e 1959 si riconfermarono campioni provinciali e nel secondo anno di nuovo campioni nazionali vincendo nuovamente con Waterford nel replay della finale. Seguirono altre vittorie, la pi\u00f9 importante contro Tipperary nel 1967, la prima dal lontano 1923.\nLa grande squadra degli anni '70.\nMolti seguaci di Kilkenny considerano la squadra dal 1969 al 1975 come la pi\u00f9 grande di tutti i tempi. Quella formazione includeva giocatori del calibro di Eddie Keher, Dick O'Hara, Ollie Walsh, Noel Skehan, Frank Cummins, Fan Larkin e Pat Henderson solo per citarne alcuni. Strappato nel 1969 il titolo provinciale a Wexford, Kilkenny si present\u00f2 in finale All-Ireland con forte desiderio di rivalsa contro Cork, che tre anni prima li aveva battuti a sorpresa. La partita vide trionfare i \"Cats\" per 2\u201315 a 2\u20139. Wexford si impose nuovamente nel 1970 nel Leinster, ma interruppe soltanto una lunga striscia quinquennale di vittorie di una squadra eccezionale di Kilkenny che si aggiudic\u00f2 cinque titoli di fila provinciali e partecip\u00f2 a cinque finali nazionali consecutive, record durato fino al 2011.\nLe finali All-Ireland di quegli anni entrarono nella storia per vari motivi: nel 1971 Kilkenny si gioc\u00f2 il titolo con Tipperary nella prima finale di sempre trasmessa in televisione dalla RT\u00c9. Eddie Keher registr\u00f2 il record di realizzazioni, con 2 gol ed 11 punti; non gli bast\u00f2 per risultare tra i vincitori, perch\u00e9 il Tipperary vinse per 5\u201317 a 5\u201314. Il 1972 fu un anno propizio invece per i Cats, che si imposero su Cork: i \"Rebels\" furono in vantaggio per gran parte della partita di circa 8 punti, ma alla met\u00e0 del secondo tempo subirono la rimonta degli avversari che prima pareggiarono e poi dilagarono di sette punti di vantaggio. La rimonta di 15 punti fu una delle pi\u00f9 memorabili della storia dell'hurling. Nel 1973 Kilkenny trov\u00f2 invece Limerick per la prima volta dal 1940, ma si present\u00f2 decimata all'appuntamento a causa di infortuni e dell'immigrazione che colpiva la popolazione della contea e capitol\u00f2. Nel 1974 fu rigiocata la rivincita: nonostante Limerick fosse in vantaggio, come da tradizione storica Kilkenny si imposero per ben 12 punti. Stessa storia si ripet\u00e9 l'anno dopo contro Galway, che aveva molto impressionato in semifinale contro Cork: i Tribesman controllarono buona parte della partita, ma persero alla fine di dodici punti.\nIl 1978 fu l'ultimo anno della leggendaria squadra di Kilkenny di quegli anni, che perse competivit\u00e0 per l'avanzare d'et\u00e8 dei componenti e mancanza di affiatamento e vinsero il solo titolo provinciale. La squadra si sarebbe imposta a livello nazionale l'anno dopo, ma con l'ingresso di forze fresche e giocatori nuovi giovani.\nAnni '80 e '90.\nI primi anni '80 rappresentarono un periodo transitorio per Kilkenny, segnato dallo scioglimento della grande squadra del decennio precedente e dall'ascesa nel Leinster dell'Offaly come forza dominante. Fu nel 1982 che \u2018The Cats\u2019 tornarono alla ribalta vincendo una National League ed il titolo proviniciale. Due gol di Christy Heffernan nell'arco di quaranta minuti diedero a Kilkenny la vittoria su Cork nella conseguente finale. Nel 1983 Kilkenny port\u00f2 a termine quello che viene chiamato \u2018the double-double\u2019, vincendo di fila i titoli di lega, Leinster e All-Ireland un'altra volta. La possibilit\u00e0 di fare la tripletta fu mandata in frantumi nel campionato provinciale dell'anno dopo.\nDue anni dopo, nel 1986, i \"Cats\" sembravano poter rifare incetta di titoli, vincendo subito League e titolo provinciale, ma vennero eliminati poi in semifinale della All-Ireland da Galway. La storia si ripet\u00e9 l'anno successivo, ma Galway stavolta ferm\u00f2 Kilkenny in finale, vincendola con un punteggio complessivo piuttosto basso. I tre anni successivi furono piuttosto magri e videro la squadra fuori dai giochi principali. In ogni caso il leggendario portiere Ollie Walsh prese le redini della squadra come manager a fine decennio. La squadra ingran\u00f2 subito bene vincendo nel 1990 National League e campionato del Leinster arrivando poi in finale All-Ireland nel 1991, dove venne per\u00f2 sconfitta per la prima volta dopo 20 anni dal Tipperary. Fu nel 1992 che Kilkenny, di nuovo campione del Leinster, vinse nuovamente il titolo nazionale contro Cork, in una partita ricordata per il forte vento e conclusasi 3\u201310 a 1\u201312. La squadra si ripet\u00e9 nel 1993 vincendo il titolo provinciale e la Liam McCarthy Cup con una vittoria di cinque punti di margine.\nOffaly e Wexford dominarono la scena provinciale e nazionale dei quattro anni successivi; Kilkenny ebbe comunque modo di vincere un'altra National League nel 1995.\nL'era di Brian Cody.\nNickey Brennan guid\u00f2 Kilkenny per due stagioni incolore a met\u00e0 anni '90. Fu sostituito da Kevin Fennelly, che riport\u00f2 la contea a dei successi aggiudicandosi un titolo del Leinster nel 1998 at the expense of Offaly GAA. Offaly later gained their revenge by defeating \u2018the Cats\u2019 in the All-Ireland final. Fennelly, a sua volta, venne sostituito da Brian Cody, uno dei pi\u00f9 vincenti allenatori dell'era moderna, che impront\u00f2 il proprio lavoro sin da subito alla ricerca di giocatori dotati fisicamente e tecnicamente, organizzazione, distribuzione del lavoro e soprattutto atteggiamento mentale vincente.\nNel 1999, Cody port\u00f2 Kilkenny al secondo titolo Leinster consecutivo raggiungendo per la seconda volta la finale All-Ireland, dove Kilkenny trov\u00f2 Cork. La partita fu giocata in condizioni meteorologiche pessime e fu vinta da Cork. Kilkenny si conferm\u00f2 a livello provinciale nel 2000 ripresentandosi in finale per la terza volta consecutiva con lo spettro di poter divenire la prima ed unica squadra a vantare il triste record di tre finali perse consecutive. Questa eventualit\u00e0 costitu\u00ec un deterrente molto forte e Kilkenny si impose su Offaly. Anche nel 2001 il campionato provinciale fu vinto dai \"Cats\", raggiunto poi da un titolo di National Hurling League nel 2002 ,/ref&gt;. Era chiaro ed evidente che si stava formando una squadra che avrebbe dominato lo scenario dell'hurling per anni e che stava cominciando ad accumulare titoli e trofei provinciali e nazionali senza sosta. Un double-double venne ottenuto nel 2003.\nTuttavia nel 2004, nonostante Kilkenny sperasse in un terzo titolo consecutivo, venne inaspettatamente eliminata nel campionato provinciale da Wexford. I \"Cats\" tornarono poi in finale, stavolta vinti da Cork. Nel 2005 la squadra vinse i vari titoli provinciali e di lega, ma venne estromessa da Galway in semifinale. Fu nel 2006 che Kilkenny, ancora stravincente in provincia e lega, raggiunse la finale All-Ireland, imponendosi stavolta su Cork. Nel 2007 i \u2018Cats\u2019 vinsero il nono titolo del Leinster in dieci anni, cosa mai accaduta in passato. Si imposero poi in finale nazionale contro Limerick celebrando il loro trentesimo titolo All-Ireland. Stessa sorte nel 2008, quando vinsero nuovamente tutto e si imposero su Waterford nella finale nazionale. Anche questa squadra \u00e8 stata spesso considerata come la pi\u00f9 forte di tutti i tempi, da alcuni anche di quella storica degli anni '70. In quegli anni la franchigia, composta anche dalle squadre minori, ha vinto praticamente tutto: un All-Ireland Under-21 Hurling Championship, un All-Ireland Minor Hurling Championship e perfino un All-Ireland Intermediate Hurling Championship (una competizione snobbata dalle grandi franchigie e combattuta pi\u00f9 da quelle di fascia media) oltre che ovviamente i trofei senior principali: un cosiddetto \"quadruple\". L'abbuffata di trofei vinti costituisce un unico storico e segna uno dei momenti pi\u00f9 prestigiosi e di dominio assoluto delle squadre della contea nel panorama nazionale dell'hurling. Nel 2009, Kilkenny non riusc\u00ec a ripetersi e si cominci\u00f2 a parlare di inevitabile declino. Fu un'emergente Dublino a suggerire la fine di un glorioso ciclo. Tuttavia, raggiunsero comunque la finale dove incontrarono i rivali acerrimi di Tipperary, battuti con uno scarto di cinque punti. Kilkenny divenne l'unica squadra insieme a Cork degli anni '40 a fare un filotto di quattro vittorie di fila.\nSin dalla finale All-Ireland del 2000, Kilkenny ha vinto nove titoli, surclassando le due vittorie di Cork e Tipperary e mostrando un evidente squilibrio tra le squadre. Brian Cody \u00e8 ora tre titoli avanti a Monsignor Maher con dieci trofei All-Ireland vinti da allenatore. Il fattore eclatante \u00e8 la velocit\u00e0 con cui Cody ha ottenuto i suoi dieci successi in pochissimi anni. Fu nel 2010, che un ancora vittorioso Kilkenny a livello provinciale, ha perso la prima finale dopo anni contro Tipperary, che vinse 4\u201317 a 1\u201318 dominando l'intera gara. Fu la sola terza sconfitta in una competizione All-Ireland sotto la guida di Cody. \nKilkenny si vendic\u00f2 l'anno successivo, nel 2011, togliendo il titolo sempre a Tipperary e vincendo 2-17 a 1-16.\nIl 2012 fu anno vincente ma pi\u00f9 tortuoso: Kilkenny non vinse il titolo provinciale, sconfitta da un'ottima formazione di Galway. Riuscirono comunque ad andare avanti battendo sonoramente sia Limerick che Tipperary e a raggiungere la finale nazionale, dove incontrarono nuovamente gli amaranto del Connacht. Galway stava di nuovo per imporsi, ma Joe Canning riusc\u00ec a segnare il punto salvezza allo scadere della partita, costringendo le squadre a rigiocare la partita. Il replay, il primo dal 1959, vide imporsi una Kilkenny scesa in campo con grande personalit\u00e0 e termin\u00f2 per 3-22 to 3-11, nono successo della gestione.\nNonostante un ottimo inizio di 2013, culminato dal 17\u00ba titolo della National Hurling League, nel Championship Kilkenny fu battuta da un'emergente Dublino in semifinale, che avrebbe vinto anche il titolo provinciale poi contro Galway. Nelle qualifiche Kilkenny fu sorteggiata contro i rivali storici di Tipperary: la partita costitu\u00ec un'occasione storica, dato che per la prima volta dalla finale All-Ireland del 1937 le squadre si incontrarono fuori da Croke Park nel campionato nazionale. In una giornata estiva particolarmente calda e in un'atmosfera elettrica a Nowlan Park i \"Cats\" si imposero su Tipperary. Tuttavia, nonostante una vittoria sofferta successiva su Waterford ai supplementari, furono battuti da Cork ai quarti di finale al Semple Stadium. Fu la prima volta che Kilkenny falliva l'approdo alle semifinali dal 1996 e molti cominciarono a paventare la fine di un glorioso ciclo.\nKilkenny sment\u00ec tutti tuttavia, in particolare chi chiedeva un cambio di gestione, tornando in grande stile agli allori nel 2014. Walsh Cup, National Hurling League, e Leinster Senior Hurling Championship furono vinti senza particolari difficolt\u00e0. La squadra si aggiudic\u00f2 poi anche lo All-Ireland Senior Hurling Championship 2014 contro Tipperary in finale, 35\u00ba titolo. Brian Cody divenne il primo allenatore della storia della GAA a vincere dieci titoli nazionali mentre Henry Sheffling fu il primo giocatore a riuscire a tanto. Richie Hogan ottenne il premio GPA Hurler of the Year.\nCalcio gaelico.\nL'enorme seguito della popolazione di Kilkenny per l'hurling, sia di tifo che di partecipazione in campo, ha da sempre fortemente penalizzato il calcio gaelico, tradizionalmente poco giocato nella contea. Non a caso dal 1982 il board di Kilkenny ha ritirato la propria squadra per ovvie ragioni logistiche dal Championship provinciale e di conseguenza dalla competizione All-Ireland, divenendo di fatto quella dei \"Cats\" l'unica franchigia irlandese a non partecipare al torneo di football per eccellenza. Questo fatto ha da sempre acceso molti dibattiti e dovrebbe essere superato dagli sforzi del board che si \u00e8 preoccupato di promuovere anche il calcio gaelico ultimamente nella contea. Dal 2008 la squadra \u00e8 rientrata comunque nella National Football League, senza tuttavia aver mai vinto una singola partita. Per incentivare lo sport nella contea, Kilkenny ha disputato anche gran parte delle edizioni della ormai defunta Tommy Murphy Cup, una competizione per squadre di ultima fascia, anche in questo caso senza riuscire mai a vincere un solo match in quattro anni. \nSegnali incoraggianti sono giunti infine nel 2015, quando Kilkenny ha battuto la Scozia nella finale dell'All-Britain Football Championship.\nParadossalmente tuttavia Kilkenny era molto forte tra la fine dell'Ottocento e gli inizi del novecento tanto che si aggiudic\u00f2 tre Leinster Senior Football Championship, battendo nel 1888 Wexford, nel 1900 Louth e nel 1911 Meath. L'ultima vittoria nell'All-Ireland risale al 1929, quando batterono Louth, prima dell'inesorabile declino."}
{"id": "3031346", "revid": "88740", "url": "https://it.wikipedia.org/wiki?curid=3031346", "title": "Colportore", "text": "Colportore (in francese \"colporteur\"), era un venditore ambulante, specialmente di libri, immagini, stampe, canzoni.\nIl colportore \u00e8 stato una figura abituale delle fiere, dei mercati di campagna e dei piccoli centri urbani nell'Antico regime e pi\u00f9 oltre. Con il suo sacco di libri, attraversava lunghi percorsi, fermandosi nei luoghi di pi\u00f9 ampia concentrazione.\nColportori e letteratura popolare.\nVendere libretti, fogli volanti, canzoni nelle strade, presupponeva talvolta la loro presentazione, una vera messa in scena, illustrata su pannelli che visualizzavano le storie da vendere, per richiamare la gente e per meglio convincere il pubblico all'acquisto. Il colportore, nel passato, veniva spesso assimilato ad una sorta di cantastorie che raccontava vicende di amori infelici, miracoli, fatti di cronaca nera e storie leggendarie. La lettura ad alta voce, la rappresentazione nelle piazze, la vendita per pochi soldi di libretti in brossura, stampati su carta di modesta qualit\u00e0, permettevano cos\u00ec la circolazione di una variegata biblioteca di testi: i romanzi della letteratura colta del Cinquecento, come le storie cavalleresche dei paladini di Carlo Magno, I Reali di Francia, I quattro figli di Aimone, le imprese di Guerrin Meschino, le leggende di Pia de' Tolomei o di Ginevra degli Almieri, riadattate per un pubblico popolare, gli amori di Piramo e Tisbe, Florindo e Chiarastella, Paris e Vienna, gli almanacchi dal Casamia al Barbanera, i lunari, le profezie, i trattati di medicina popolare, i segretari d'amore, ma anche le leggende agiografiche, le storie morali impresse nelle vite dei Santi e nei miracoli.\nPropaganda e fede.\nI colportori oltre che vendere libri e opuscoli dal prezzo contenuto, destinati ad alimentare la fantasia e l'immaginario collettivo, erano intenti a suggerire consigli pratici o modelli di vita edificanti. Spesso rappresentavano gli intermediari della diffusione di edizioni clandestine nel secolo dei Lumi, delle battaglie politiche in piena Rivoluzione, della propaganda dell'Italia Risorgimentale, della diffusione della fede cristiana.\nNella Francia rivoluzionaria, il terreno fu preparato dalla diffusione di testi clandestini, miranti a desacralizzare la figura dei sovrani, e a delegittimare la cultura dominante. Si trattava dei \"mauvais livres\", di opuscoli proibiti, stampati oltre i confini, e giunti in patria nascosti nelle borse dei colportori. E furono ancora dei colportori-cantastorie a sostenere gli eventi che caratterizzarono gli anni rivoluzionari. Pi\u00f9 che i catechismi politici e i giornali, furono le canzoni, impresse sui fogli volanti, e accompagnate dalla musica del violino, a modellare, grazie alla loro forza comunicativa, la pubblica opinione.\nAnche in Italia durante le guerre d'indipendenza che condussero all'Unit\u00e0, ai colportori fu affidato l'incarico di diffondere programmi ed iniziative promosse da associazioni patriottiche. \nInfine, questi librai ambulanti contribuirono alla diffusione della cultura evangelica nell'Italia del secondo Ottocento.\nI colportori evangelici In Italia, all'indomani dell'Unit\u00e0, e con essi varie societ\u00e0 e organizzazioni protestanti tentarono di far conoscere una cultura religiosa \"diversa\" rispetto a quella tradizionale cattolica, egemone nel paese. La costituzione di societ\u00e0 bibliche, di una casa editrice, come la Claudiana, di una rete slegata ai canali di commercio tradizionali, costituirono i gangli di un circuito di diffusione del libro, che considerava come suo perno principale, il colportore: venditore ambulante ed evangelista.\nA piedi, con un sacco o una cassetta piena di bibbie, porzioni, commentari, romanzetti edificanti, \"evangelini\", racconti di vita cristiana (venduti tre a un soldo), almanacchi; il colportore evangelico percorreva chilometri e chilometri, dal Nord al Sud della penisola, in un terreno spesso ostile alla sua opera. Venditori e predicatori, questi uomini, tra mille difficolt\u00e0, contribuirono tuttavia alla diffusione di una diversa visione della fede in alcune comunit\u00e0 nell'Italia del tempo.\nIl colportage e le reti di circolazione.\nLe reti di circolazione organizzate dai colportori potevano essere limitate a piccole porzioni di territorio, oppure estendersi su vasta scala nazionale se non addirittura su scala europea, come indica l'esperienza dei librai-ambulanti provenienti dalle valli alpine francesi del Delfinato o i tesini di Bassano.\nNel Settecento gli abitanti di Brian\u00e7on, ad esempio, conquistarono una parte importante del commercio di materiali a stampa nell'Europa del Sud, in particolare in Spagna e Portogallo. Nelle loro mani si concentr\u00f2 il commercio librario, ma anche quello delle carte geografiche, delle stampe, dell'orologeria, delle tele, delle calze, dei berretti, Di fatto gli abitanti di Brian\u00e7on aprirono un centinaio di botteghe distribuite tra Portogallo, Spagna, Sud della Francia e Italia.\nNon soltanto essi diventarono corrispondenti dei grandi librai svizzeri \u2013 i Cramer, Gosse, la Soci\u00e9t\u00e9 Typographique di Neuch\u00e2tel, ma, spesso si fecero loro stessi stampatori e lavorarono sempre gli uni con gli altri. In tal modo finirono per controllare buona parte del mercato almeno per quanto riguarda l'Italia e il Portogallo. \nLe reti erano fondate sulla mobilit\u00e0 degli uomini e sulla flessibilit\u00e0 dei circuiti. All'interno della rete di botteghe, ciascuno si spostava in funzione delle necessit\u00e0 del commercio. La flessibilit\u00e0 dei circuiti consentiva anche di far circolare libri e merci dovunque, indipendentemente dai percorsi tradizionali, al di fuori dai controlli prevedibili. \nUna delle pi\u00f9 ampie reti di diffusione del libro affiliato ai colportori era costituito dal circuito degli ambulanti legati ai Remondini, editori provenienti da Bassano. Una testimonianza certa della presenza di questa rete l'abbiamo da De Lalande, che nella sua opera \"Le voyage en Italie\" faceva notare come i Remondini possedessero uno stabilimento di notevoli dimensioni: dalle cartiere alla tipografia fino al controllo delle reti di distribuzione. \nLo stabilimento offriva un gran numero di posti di lavoro sia in Italia che nel resto d'Europa, in particolare utilizzava i venditori ambulanti, tutti provenienti dalla Valle del Tesino che commerciavano diffondendo la loro produzione in Italia e in Europa. \nDa secolo a secolo ci fu un netto incremento, venne infatti duplicato se non quasi triplicato il numero della forza lavoro, permettendo cos\u00ec di coprire un'area di interessamento sempre maggiore. Nel 1881 il numero di colportori con permesso era circa di 552. Alcuni di loro si misero in proprio ed aprirono delle librerie pur mantenendo stretti legami con la casa editrice. Tutto ci\u00f2 contribu\u00ec alla diffusione del catalogo Remondini nelle campagne.\nFurono attivi anche in altre parti di Europa raggiungendo persino l'America Latina.\nI venditori ambulanti italiani, i \"colporteurs\" francesi, i \"buhoneros\" spagnoli, singoli o organizzati in compagnie, portatori di pratiche sociali e culturali, ancora vive nell'Europa del primo Novecento, furono quindi i vettori di una trasmissione della pagina stampata nelle realt\u00e0 pi\u00f9 marginali, dove l'analfabetismo diffuso o la stessa assenza di altri canali di circolazione, come le librerie, ostacolavano l'accesso di larga parte della popolazione alla parola scritta. Con i loro libretti contribuirono a divertire il popolo, a modellarne i gusti, a creare un universo di evasione, ad istruire o avvicinare alla fede. Essi hanno comunque aperto una via alla lettura e al progresso culturale di ampi strati della societ\u00e0."}
{"id": "3031353", "revid": "297059", "url": "https://it.wikipedia.org/wiki?curid=3031353", "title": "Stephan Agricola", "text": "Biografia.\nFu dapprima monaco agostiniano ad Augusta, poi si convert\u00ec al luteranesimo. Collabor\u00f2 con Martin Lutero fin dal 1520, anno in cui divenne priore di Rattenberg, e due anni pi\u00f9 tardi, il 17 novembre 1522, venne arrestato a M\u00fchldorf am Inn, su denuncia dell'arciduca del Tirolo Ferdinando I all'arcivescovo di Salisburgo Matth\u00e4us Lang von Wellenburg. Riuscito a fuggire, si spos\u00f2 ad Augusta e annunci\u00f2 apertamente la nuova dottrina. Nella questione della Santa Cena fu con Johannes Bugenhagen e con Lutero contro gli zwingliani; inoltre sottoscrisse gli articoli dei Colloqui di Marburgo del 1529, motivo per cui nel 1531 dovette lasciare Augusta. Dal 1532 fu predicatore ad Hof, dal 1542 a Sulzbach e quindi a Eisleben."}
{"id": "3031354", "revid": "767487", "url": "https://it.wikipedia.org/wiki?curid=3031354", "title": "Casper Mountain", "text": "La Casper Mountain si trova all'estremit\u00e0 nord delle Laramie Mountains e si affaccia su Casper, Wyoming, lungo il fiume North Platte. Ad un'altitudine massima di piedi ( m), la montagna sorge a circa piedi (914 m) sopra Casper."}
{"id": "3031360", "revid": "76963", "url": "https://it.wikipedia.org/wiki?curid=3031360", "title": "Fondazione Bonino-Pulejo", "text": "La Fondazione Bonino-Pulejo \u00e8 un ente no profit, azionista di maggioranza della Societ\u00e0 Editrice Sud, che edita i quotidiani \"Gazzetta del Sud\" e \"Giornale di Sicilia\", con i rispettivi siti web, radio e tv. La Fondazione ha sede in via Bonino 15/C a Messina, nell'ambito del polo produttivo aziendale in cui operano i media del gruppo SES. \nStoria.\nLa Fondazione Bonino-Pulejo fu istituita nel 1972 a Messina dall'imprenditore, politico e banchiere Uberto Bonino fondatore nel 1952 della Societ\u00e0 Editrice Siciliana (attuale Societ\u00e0 Editrice Sud) e del quotidiano Gazzetta del Sud, e dalla moglie Maria Sofia Pulejo, appartenente a un'importante famiglia messinese e figlia dell'imprenditore Gian Silvestro sindaco della citt\u00e0 di Messina, per assicurare, in mancanza di eredi diretti, una continuit\u00e0 nella gestione patrimoniale con l'obiettivo di avviare una mission culturale e sociale di ampio respiro. Anche in quest'ottica, l'inserimento nel Cda quale membro di diritto del rettore pro tempore dell'Universit\u00e0 di Messina.\nDal 1972 al 1988, la Fondazione \u00e8 stata guidata dal sen. Uberto Bonino e, dopo la sua morte, dall'avvocato Giuseppe Gentile, amico e collaboratore di Bonino. Nel 1991 a Gentile \u00e8 succeduto Antonino (Nino) Calarco, direttore della Gazzetta del Sud dal 1968 al 2012. Dal 2015 \u00e8 presidente del Cda e legale rappresentante della FBP Pasquale (Lino) Morgante, che dal 2019 \u00e8 anche presidente di Societ\u00e0 Editrice Sud. \nDel Cda hanno fatto parte: Mario Santoro (avvocato), Giovanni Morgante (presidente di Ses dal 1988 al 2019), Alfredo Leto (gi\u00e0 vicedirettore della Gazzetta del Sud), i rettori pro tempore dell'Ateneo di Messina Salvatore Pugliatti, Gaetano Livrea, Guglielmo Stagno D'Alcontres, Diego Cuzzocrea, Gaetano Silvestri, Francesco Tomasello e Pietro Navarra.\nMembri del Consiglio d'Amministrazione.\nFanno attualmente parte del Consiglio di amministrazione:\nIniziative culturali.\nLa Fondazione si \u00e8 distinta sin dalla sua costituzione per la volont\u00e0 di aiutare i giovani laureati attraverso borse di studio che consentissero loro di frequentare stage di perfezionamento. Destinate originariamente solo a laureati dell'Ateneo messinese, le borse di studio della Fondazione Bonino-Pulejo sono state estese, con il passare degli anni, a tutti i laureati delle Universit\u00e0 siciliane e calabresi: ne sono state assegnate pi\u00f9 di mille, per un totale di oltre 6 milioni di euro, costituendo una tappa importante nel percorso professionale di ciascuno, anche a beneficio delle rispettive aree di provenienza.\nL'attivit\u00e0 della Fondazione si \u00e8 ampliata anche al settore dell'istruzione scolastica, con il sostegno alla partecipazione di numerosi studenti e studentesse dei territori di riferimento al progetto nazionale Digital Math Training e con il finanziamento di due borse di studio annuali nell'ambito del programma Intercultura. \nOltre a erogare le borse di studio, la Fondazione ha promosso numerose iniziative culturali e intrecciato rapporti di collaborazione con universit\u00e0, istituzioni e laboratori di ricerca come il Massachusetts Institute of Technology, la London School of Economics e il Fondo Monetario Internazionale. Nel campo scientifico, la Fondazione ha, tra l'altro, sostenuto la ricerca del prof. Arnaldo Caruso, ordinario di Microbiologia dell'Universit\u00e0 di Brescia, sulla proteina U94 che blocca la crescita tumorale. \nLa FBP ha inoltre fondato e finanziato il \"Centro Studi Neurolesi Bonino-Pulejo\", che ha sede a Messina nella residenza appartenuta ai fondatori e che nel 2006, essendo stato riconosciuto Istituto di ricovero e cura a carattere scientifico (IRCCS) di natura pubblica, \u00e8 divenuto autonomo[2]. Oggi l'Ircss Neurolesi Bonino-Pulejo svolge attivit\u00e0 scientifica, riabilitativa e anche di assistenza sanitaria, avendo acquisito la gestione dello storico ospedale \u201cPiemonte\u201d, il primo a essere realizzato a Messina subito dopo il terremoto del 1908.\nPremio internazionale Bonino.\nNel 1991 \u00e8 stato istituito dalla Fondazione il Premio Internazionale Bonino, assegnato a personalit\u00e0 che si siano distinte in campo scientifico, sociale e culturale."}
{"id": "3031364", "revid": "697352", "url": "https://it.wikipedia.org/wiki?curid=3031364", "title": "Edgerton", "text": ""}
{"id": "3031365", "revid": "113739159", "url": "https://it.wikipedia.org/wiki?curid=3031365", "title": "Lucio Quinzio Flaminino", "text": "Biografia.\nFratello di Tito Quinzio Flaminino, fu augure nel 213 a.C., edile curule nel 200 a.C. e pretore urbano nel 199 a.C..\nSeconda guerra macedonica.\nNel 198 a.C., quando al fratello fu affidato il comando dell'esercito nella guerra contro Filippo V di Macedonia, a \"Lucio\" fu affidato il comando della flotta, con il compito di proteggere le coste italiane da possibili incursioni nemiche. Come prima mossa si port\u00f2 a Corcira, dove nei pressi dell'isola di \"Zama\" subentr\u00f2 come comandante al posto di Lucio Apustio, il suo predecessore. Lentamente si spost\u00f2 prima a Malea e poi si diresse verso il Pireo, per congiungersi con le altre navi che erano a protezione di Atene. Dopo pochi giorni furono raggiunti anche dalle flotte di Attalo I, re di Pergamo, e della citt\u00e0 di Rodi; le flotte alleate, cos\u00ec rafforzate, non si limitarono alla sola difesa, ma decisero di porre l'assedio ad Eretria, la principale citt\u00e0 dell'Eubea, che era presidiata da una guarnigione macedone. I cittadini temevano i romani tanto quanto i macedoni ed erano incerti sul da farsi; Lucio ruppe gli indugi ed assalt\u00f2 e conquist\u00f2 la citt\u00e0 con una sortita notturna. La citt\u00e0 si arrese e \"Lucio\" riusc\u00ec ad ottenere un grande bottino, costituito principalmente da opere d'arte che adornavano Eretria. Saputo cosa era successo, i cittadini di Karystos si arresero subito, senza combattere. In questo modo in pochi giorni Flaminino aveva occupato le due principali citt\u00e0 dell'isola di Eubea. Poi Flaminino si diresse su Cencrea, il porto di Corinto sul golfo Saronico, dove inizi\u00f2 i preparativi per l'assedio di Corinto. Nella battaglia che ne segu\u00ec i Romani furono sconfitti, ma per loro fortuna giunsero i rinforzi da parte della lega Achea e cos\u00ec Lucio riusc\u00ec a continuare l'assedio con una forza equivalente a quella avversaria e con buone prospettive di successo. La difesa di Corinto fu disperata, anche perch\u00e9 tra i difensori vi erano numerosi \"Italici\", che avevano disertato durante la seconda guerra punica e che si erano rifugiati in citt\u00e0 dopo la sconfitta di Annibale. Alla fine Lucio decise di sospendere l'assedio e con la flotta si port\u00f2 a Corcira, mentre Attalo I si mosse alla protezione del Pireo.\nA seguito del prolungamento del comando generale della guerra concesso al fratello Tito, anche Lucio mantenne il comando della flotta romana per il 197 a.C.; accompagn\u00f2 ad Argo il fratello all'incontro con Nabide, re di Sparta, per fargli abbandonare l'alleanza con Filippo V di Macedonia e portarlo dalla parte romana.\nPoco prima della battaglia di Cinocefale, Lucio fu informato che la lega Acarnana aveva intenzione di abbandonare l'alleanza con la Macedonia e di legarsi con Roma; per tale motivo con la flotta si diresse a Leucade, la loro citt\u00e0 principale, per verificare le reali intenzioni degli Acarnani. Gli abitanti di Leucade si difesero strenuamente e gli abitanti della Acarnania continuarono a combattere i Romani anche dopo la caduta della citt\u00e0; si arresero definitivamente solo dopo che fu nota la definitiva vittoria romana a Cinocefale.\nGuerra contro Nabide.\nNel 195 a.C., quando il fratello Tito marci\u00f2 contro Nabide, Lucio fu ancora al comando della flotta alleata composta da 40 navi romane, da 18 navi di Rodi, comandate da Sosila e dalle navi di Pergamo inviate dal nuovo re Eumene II.\nAppena giunto in Laconia, Lucio accett\u00f2 la resa volontaria di diverse citt\u00e0 costiere . Gli alleati avanzarono fino al maggiore centro della zona, il porto e arsenale navale spartano di Gytheio. La flotta alleata giunse mentre le forze terrestri attaccavano la citt\u00e0: malgrado i marinai delle tre flotte costruissero in pochi giorni macchine da assedio che inflissero gravi danni alle mura cittadine, la guarnigione riusc\u00ec a resistere.\nDexagoridas, uno dei due comandanti della guarnigione, invi\u00f2 un messaggio al comandante romano informandolo che era disposto ad arrendersi e a cedere la citt\u00e0, ma questa soluzione fu eliminata quando l'altro comandante, Goropas, la scopr\u00ec e uccise Dexagoridas con le proprie mani. Goropas continu\u00f2 a resistere fieramente finch\u00e9 Tito Quinzio Flaminino non giunse con altri 4000 soldati appena radunati: i Romani rinnovarono gli attacchi e Goropas fu costretto ad arrendersi, sebbene riuscisse ad ottenere la garanzia che la sua guarnigione e lui stesso non sarebbero stati toccati e che avrebbero potuto tornare a Sparta.\nConsolato e proconsolato.\nFu eletto console nel 192 a.C. con Gneo Domizio Enobarbo, grazie ai suoi successi con la flotta nella guerra contro Filippo ed il suo recente trionfo.\nNel 184 a.C. fu costretto a dimettersi dalla carica di senatore da Catone il Censore, perch\u00e9 accusato di aver fatto crudelmente giustiziare un nobile, appartenente alla popolazione dei Boi, mentre era proconsole della Gallia cisalpina. Secondo l'annalista Valerio Anziate la condanna venne comminata per soddisfare il capriccio di una donna, con cui Flaminino stava banchettando, che voleva assistere all'esecuzione. Nella versione della storia resa da Tito Livio, invece, non \u00e8 una donna la responsabile della richiesta ma un amasio di nome Filippo.\nQuesto episodio fu uno dei pi\u00f9 importanti durante il conflitto tra gli Scipioni ed i loro oppositori guidati da Catone."}
{"id": "3031367", "revid": "33366823", "url": "https://it.wikipedia.org/wiki?curid=3031367", "title": "Agrippa II", "text": ""}
{"id": "3031368", "revid": "838137", "url": "https://it.wikipedia.org/wiki?curid=3031368", "title": "Segretario galante", "text": "Il segretario galante \u00e8 il genere editoriale costituito dalle raccolte di modelli per la scrittura di lettere d'amore. Di antica origine, in Europa e in Italia si diffonde soprattutto tra la fine dell'Ottocento e l'inizio del Novecento.\nStoria.\nIl genere si inserisce nell'espansione dell'editoria di carattere popolare. I segretari avevano infatti un prezzo accessibile, scarsa qualit\u00e0 della carta e uso delle copertine illustrate. Moltissimi innamorati che non avevano grandi possibilit\u00e0 linguistiche o fantasia nello scrivere si servivano di questi libretti.\nCaratteristiche.\nIl Segretario rappresentava una guida per la compilazione di lettere d'amore, pertanto si presentava come un manuale pratico, una raccolta di lettere, libro per esercitazioni, un insieme di consigli: dalla carta da utilizzare, ai caratteri, alla punteggiatura.\nI modelli di lettere, veri esempi dell'arte epistolare, costituivano la parte principale dei Segretari e tali modelli, talvolta venivano raggruppati in categorie: dichiarazioni d'amore, lettere di rimprovero, lettere di gelosia, lettere per amanti clandestini e infine lettere di autori celebri (\"Abelardo ed Eloisa\", \"Jacopo Ortis\" e il \"Werther\" di Goethe).\nAlcuni Segretari Galanti comprendevano anche una sezione sulle maniere per stabilire o mantenere i contatti, per conversare con l'amata, per indossare in modo adeguato cappelli, ventagli, ombrellini e guanti.\nAltri libretti, rivolti alle ragazze, davano suggerimenti per accrescere la passione dell'innamorato e farsi sposare.\nContinuazioni.\nQuesto genere \u00e8 sopravvissuto fino agli anni sessanta del Novecento, quando nei cataloghi di diversi editori comparivano con frequenza titoli di manuali di corrispondenza, insieme ad altri prevalentemente destinati a un pubblico femminile. Nel 1956 e nel 1962 uscivano le ristampe de \"Il Segretario galante\" presso la copisteria di Bologna; nel 1960 l'editore Campi di Foligno d\u00e0 alle stampe \"Lettere d'amore in grigioverde\", e tra 1968 e 1969 i due manuali \"Lettere d'amore per lui\" e \"Lettere d'amore per lei\" firmati da Luciana Peverelli; nel 1967 esce per i tipi di Malipiero \"Il nuovissimo Segretario degli innamorati\". Nel 1969 viene stampato nuovamente il volume \"Come scrivere una lettera d'amore di sicuro successo\" di Maria Dos Santos, pubblicato in prima edizione nel 1959. Questa pubblicazione pu\u00f2 essere considerata l'ultimo atto di questo genere editoriale."}
{"id": "3031371", "revid": "599013", "url": "https://it.wikipedia.org/wiki?curid=3031371", "title": "Edgerton (Wyoming)", "text": "Edgerton \u00e8 un centro abitato (\"town\") degli Stati Uniti d'America, situato nella Contea di Natrona nello Stato del Wyoming. Nel censimento del 2000 la popolazione era di 169 abitanti. Appartiene all'area metropolitana di Casper.\nGeografia fisica.\nSecondo i rilevamenti dell'United States Census Bureau, la localit\u00e0 di Edgerton si estende su una superficie di 0,7 km\u00b2, tutti occupati da terre.\nPopolazione.\nSecondo il censimento del 2000, a Edgerton vivevano 169 persone, ed erano presenti 44 gruppi familiari. La densit\u00e0 di popolazione era di 253,1 ab./km\u00b2. Nel territorio comunale si trovavano 119 unit\u00e0 edificate. Per quanto riguarda la composizione etnica degli abitanti, il 96,45% era bianco, lo 0,59% era nativo, l'1,18% apparteneva ad altre razze e l'1,78% a due o pi\u00f9. La popolazione di ogni razza ispanica corrispondeva all'1,18% degli abitanti.\nPer quanto riguarda la suddivisione della popolazione in fasce d'et\u00e0, il 23,7% era al di sotto dei 18, il 4,7% fra i 18 e i 24, il 24,3% fra i 25 e i 44, il 36,1% fra i 45 e i 64, mentre infine l'11,2% era al di sopra dei 65 anni di et\u00e0. L'et\u00e0 media della popolazione era di 43 anni. Per ogni 100 donne residenti vivevano 119,5 uomini."}
{"id": "3031380", "revid": "486946", "url": "https://it.wikipedia.org/wiki?curid=3031380", "title": "Valerio Veronese", "text": ""}
{"id": "3031381", "revid": "200568", "url": "https://it.wikipedia.org/wiki?curid=3031381", "title": "Evansville (Wyoming)", "text": "Evansville \u00e8 un centro abitato (\"town\") degli Stati Uniti d'America, situato nella Contea di Natrona nello Stato del Wyoming. Nel censimento del 2000 la popolazione era di 2.255 abitanti. Appartiene all'area metropolitana di Casper.\nGeografia fisica.\nSecondo i rilevamenti dell'United States Census Bureau, la localit\u00e0 di Evansville si estende su una superficie di 6,8 km\u00b2, tutti occupati da terre.\nPopolazione.\nSecondo il censimento del 2000, a Evansville vivevano 2.255 persone, ed erano presenti 561 gruppi familiari. La densit\u00e0 di popolazione era di 339,7 ab./km\u00b2. Nel territorio comunale si trovavano 918 unit\u00e0 edificate. Per quanto riguarda la composizione etnica degli abitanti, il 90,07% era bianco, l'1,11% era afroamericano, l'1,24% era nativo, lo 0,22% proveniva dall'Asia, il 4,43% apparteneva ad altre razze e il 2,93% a due o pi\u00f9. La popolazione di ogni razza ispanica corrispondeva all'8,43% degli abitanti.\nPer quanto riguarda la suddivisione della popolazione in fasce d'et\u00e0, il 32,1% era al di sotto dei 18, il 13,7% fra i 18 e i 24, il 28,6% fra i 25 e i 44, il 18,4% fra i 45 e i 64, mentre infine il 7,2% era al di sopra dei 65 anni di et\u00e0. L'et\u00e0 media della popolazione era di 27 anni. Per ogni 100 donne residenti vivevano 90,5 uomini."}
{"id": "3031387", "revid": "14691", "url": "https://it.wikipedia.org/wiki?curid=3031387", "title": "Abeid Amani Karume", "text": ""}
{"id": "3031394", "revid": "352448", "url": "https://it.wikipedia.org/wiki?curid=3031394", "title": "Tibors di Sarenom", "text": ""}
{"id": "3031395", "revid": "599013", "url": "https://it.wikipedia.org/wiki?curid=3031395", "title": "Hartrandt", "text": "Hartrandt \u00e8 un census-designated place degli Stati Uniti d'America, situato nella Contea di Natrona nello stato del Wyoming. Nel censimento del 2000 la popolazione era di 682 abitanti. Appartiene all'area metropolitana di Casper.\nGeografia fisica.\nSecondo i rilevamenti dell'United States Census Bureau, la localit\u00e0 di Hartrandt si estende su una superficie di 4,0 km\u00b2, tutti occupati da terre.\nPopolazione.\nSecondo il censimento del 2000, a Hartrandt vivevano 682 persone, ed erano presenti 183 gruppi familiari. La densit\u00e0 di popolazione era di 172,3 ab./km\u00b2. Nel territorio comunale si trovavano 269 unit\u00e0 edificate. Per quanto riguarda la composizione etnica degli abitanti, il 93,40% era bianco, lo 0,15% era afroamericano, l'1,03% era nativo, lo 0,44% proveniva dall'Asia, lo 0,15% proveniva dall'Oceano Pacifico, lo 0,73% apparteneva ad altre razze e il 4,11% a due o pi\u00f9. La popolazione di ogni razza ispanica corrispondeva al 2,20% degli abitanti.\nPer quanto riguarda la suddivisione della popolazione in fasce d'et\u00e0, il 26,8% era al di sotto dei 18, l'8,7% fra i 18 e i 24, il 31,1% fra i 25 e i 44, il 24,8% fra i 45 e i 64, mentre infine l'8,7% era al di sopra dei 65 anni di et\u00e0. L'et\u00e0 media della popolazione era di 34 anni. Per ogni 100 donne residenti vivevano 110,5 uomini."}
{"id": "3031398", "revid": "1305772", "url": "https://it.wikipedia.org/wiki?curid=3031398", "title": "Supervariet\u00e0 (geometria)", "text": "In fisica teorica ed in matematica, una supervariet\u00e0 \u00e8 una generalizzazione del concetto di variet\u00e0 basato sulle idee provenienti dalla supersimmetria. Risulta essere possibile dare diverse definizioni del concetto di supervariet\u00e0.\nDefinizione in fisica.\nIn fisica, una supervariet\u00e0 \u00e8 una variet\u00e0 con coordinate bosoniche e fermioniche. Queste coordinate sono generalmente indicate con:\ndove le \"x\" sono le usuali coordinate di spaziotempo e le formula_2 and formula_3 sono i numeri di Grassmann ovvero le formula_2 sono le dimensioni anticommutanti relative ai gradi di libert\u00e0 fermionici. I gradi di libert\u00e0 fermionici (le coordinate formula_2) anche se non hanno nessun significato fisico, tuttavia questo formalismo \u00e8 molto utile per scrivere lagrangiane supersimmetriche.\nSuperspazio.\nIn supersimmetria il concetto di \"superspazio\" \u00e8 riferito alle coordinate spaziali relative ad una teoria della supersimmetria. In tale formulazione, insieme alle quattro dimensioni dello spazio ordinario (le coordinate bosoniche), formula_6 con formula_7, ci sono anche le dimensioni \"anticommutanti\" le cui coordinate sono etichettate con i numeri di Grassmann; ovvero assieme alle dimensioni dello spazio di Minkowski che corrispondono a gradi di libert\u00e0 bosonici, ci sono le dimensioni anticommutanti relative ai gradi di libert\u00e0 fermionici.\nVariet\u00e0.\nIn geometria, una variet\u00e0 \u00e8 un concetto abbastanza generale definito con lo scopo di modellare \"spazi a pi\u00f9 dimensioni\", eventualmente curvi, che \"visti con una lente di ingrandimento\" sembrano piatti e simili allo spazio euclideo, ma che visti globalmente possono assumere le forme pi\u00f9 svariate.\nEsempi di variet\u00e0 sono le curve e le superfici. L'universo \u00e8 intuitivamente un esempio di variet\u00e0 tridimensionale. La relativit\u00e0 generale descrive lo spaziotempo come una variet\u00e0 con 4 dimensioni.\nBibliografia.\nC. Bartocci, U. Bruzzo, D. Hernandez Ruiperez, \"The Geometry of Supermanifolds\" (Kluwer, 1991) ISBN 0792314409\nA. Rogers, \"Supermanifolds: Theory and Applications\" (World Scientific, 2007) ISBN 9810212283\nL. Mangiarotti, G. Sardanashvily,\n\"Connections in Classical and Quantum Field Theory\" (World Scientific, 2000) ISBN 9810220138 (arXiv: 0910.0092)"}
{"id": "3031403", "revid": "2087237", "url": "https://it.wikipedia.org/wiki?curid=3031403", "title": "Tomorrow Will Be Better", "text": "Tomorrow Will Be Better (cinese tradizionale: \u660e\u5929\u6703\u66f4\u597d; cinese semplificato: \u660e\u5929\u4f1a\u66f4\u597d; lingua italiana: \"domani sar\u00e0 migliore\") \u00e8 un brano musicale taiwanese scritto da Lo Ta-yu. \u00c8 stato creato nel 1985 sotto l'ispirazione del singolo \"We Are the World\" e celebrare il quarantesimo anniversario dell'indipendenza di Taiwan dalla colonizzazione giapponese.\nArtisti.\nLa canzone \u00e8 stata originariamente cantata in cinese e gli oltre sessanta artisti coinvolti nella registrazione canzone originale sono stati i quattro mercati dell'industria musicale mandarino/cinese principali di Hong Kong, Malaysia, Singapore e Taiwan in aggiunta a Cina."}
{"id": "3031404", "revid": "599013", "url": "https://it.wikipedia.org/wiki?curid=3031404", "title": "Homa Hills", "text": "Homa Hills \u00e8 un census-designated place degli Stati Uniti d'America, situato nella Contea di Natrona nello stato del Wyoming. Nel censimento del 2000 la popolazione era di 214 abitanti. Appartiene all'area metropolitana di Casper.\nGeografia fisica.\nSecondo i rilevamenti dell'United States Census Bureau, la localit\u00e0 di Homa Hills si estende su una superficie di 22,8 km\u00b2, tutti occupati da terre.\nPopolazione.\nSecondo il censimento del 2000, a Homa Hills vivevano 214 persone, ed erano presenti 70 gruppi familiari. La densit\u00e0 di popolazione era di 9,4 ab./km\u00b2. Nel territorio comunale si trovavano 99 unit\u00e0 edificate. Per quanto riguarda la composizione etnica degli abitanti, il 94,39% era bianco, lo 0,47% proveniva dall'Asia e il 5,14% apparteneva a due o pi\u00f9 razze. La popolazione di ogni razza ispanica corrispondeva all'1,87% degli abitanti.\nPer quanto riguarda la suddivisione della popolazione in fasce d'et\u00e0, il 20,6% era al di sotto dei 18, il 12,6% fra i 18 e i 24, il 26,6% fra i 25 e i 44, il 31,3% fra i 45 e i 64, mentre infine l'8,9% era al di sopra dei 65 anni di et\u00e0. L'et\u00e0 media della popolazione era di 41 anni. Per ogni 100 donne residenti vivevano 98,1 uomini."}
{"id": "3031405", "revid": "76963", "url": "https://it.wikipedia.org/wiki?curid=3031405", "title": "Mari Natsuki", "text": "Nata a Tokyo, comincia a lavorare come cantante gi\u00e0 in tenera et\u00e0, specializzandosi nel Jazz. \n\u00c8 apparsa completamente nuda nel film Hakkenden di Fukasaku Kinji nel 1983. Ha partecipato ad alcuni musical di Yukio Ninagawa e ha dato la voce al personaggio di Yubaba e Zuniba ne \"La citt\u00e0 incantata\" di Hayao Miyazaki. Ha interpretato il ruolo di Endora nel remake giapponese di \"Vita da strega\" e ha ottenuto la nomination alla Japanese Academy Award. Continua tuttora la sua carriera di musicista, come cantante dei Gibier du Mari."}
{"id": "3031417", "revid": "1543377", "url": "https://it.wikipedia.org/wiki?curid=3031417", "title": "Centrale nucleare di Bohunice", "text": "La centrale nucleare di Bohunice \u00e8 una centrale nucleare slovacca, situata presso la citt\u00e0 di Bohunice, nel Distretto di Trnava nell'omonima regione. L'impianto \u00e8 composto da 1 reattore HWGCR da 93 MW di potenza netta e da 4 reattori VVER440 per 1.706\u00a0MW. I 4 reattori VVER440 sono anche numerati in modo differente rispetto all'IAEA, i primi due come V1-1 e V1-2 e gli altri due come V2-1 e V2-2.\nEspansione dell'impianto.\n\u00c8 in discussione il potenziamento dell'impianto con un reattore da 1000-1600\u00a0MW di potenza di tipologia ignota, \u00e8 previsto che entri in funzione prima del 2025 per sopperire alla chiusura degli ultimi due reattori funzionanti dell'impianto."}
{"id": "3031419", "revid": "110157", "url": "https://it.wikipedia.org/wiki?curid=3031419", "title": "Serie A1 2010-2011 (pallavolo maschile)", "text": "La Serie A1 2010-2011 si \u00e8 svolta dal 24 ottobre 2010 al 15 maggio 2011: al torneo hanno partecipato quattordici squadre di club italiane e la vittoria finale \u00e8 andata per la seconda volta alla .\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di ventisei giornate; al termine della \"regualar season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nSquadre partecipanti.\nAl campionato di Serie A1 2010-11 hanno partecipato quattordici squadre: quella neopromossa dalla Serie A2 \u00e8 stata la , vincitrice dei play-off promozione; una squadra che ha avuto il diritto di partecipazione, ossia la , ha rinunciato all'iscrizione: questa ha ceduto il titolo sportivo alla .\nTorneo.\nRegular season.\nClassifica.\nLegenda:"}
{"id": "3031421", "revid": "599013", "url": "https://it.wikipedia.org/wiki?curid=3031421", "title": "Robertas Po\u0161kus", "text": ""}
{"id": "3031423", "revid": "399", "url": "https://it.wikipedia.org/wiki?curid=3031423", "title": "Part Number", "text": ""}
{"id": "3031425", "revid": "599013", "url": "https://it.wikipedia.org/wiki?curid=3031425", "title": "Meadow Acres", "text": "Meadow Acres \u00e8 un census-designated place degli Stati Uniti d'America, situato nella Contea di Natrona nello stato del Wyoming. Nel censimento del 2000 la popolazione era di 181 abitanti. Appartiene all'area metropolitana di Casper.\nGeografia fisica.\nSecondo i rilevamenti dell'United States Census Bureau, la localit\u00e0 di Meadow Acres si estende su una superficie di 3,8 km\u00b2, tutti occupati da terre.\nPopolazione.\nSecondo il censimento del 2000, a Meadow Acres vivevano 181 persone, ed erano presenti 58 gruppi familiari. La densit\u00e0 di popolazione era di 49,2 ab./km\u00b2. Nel territorio comunale si trovavano 70 unit\u00e0 edificate. Per quanto riguarda la composizione etnica degli abitanti, il 95,03% era bianco, lo 0,55% era nativo, l'1,10% apparteneva ad altre razze e il 3,31% a due o pi\u00f9. La popolazione di ogni razza ispanica corrispondeva all'1,87% degli abitanti.\nPer quanto riguarda la suddivisione della popolazione in fasce d'et\u00e0, il 22,1% era al di sotto dei 18, il 6,6% fra i 18 e i 24, il 27,6% fra i 25 e i 44, il 34,3% fra i 45 e i 64, mentre infine il 9,4% era al di sopra dei 65 anni di et\u00e0. L'et\u00e0 media della popolazione era di 43 anni. Per ogni 100 donne residenti vivevano 92,6 uomini."}
{"id": "3031429", "revid": "729019", "url": "https://it.wikipedia.org/wiki?curid=3031429", "title": "AK-101", "text": "L'AK-101 \u00e8 un fucile d'assalto russo moderno della serie Kalashnikov. Il modello AK-102 \u00e8 la versione carabina con canna accorciata (314\u00a0mm).\nDescrizione.\nL'AK-101 \u00e8 stato progettato per l'esportazione, perch\u00e9 usa la cartuccia 5,56 \u00d7 45 mm NATO, lo standard di tutti i paesi NATO. L'arma unisce la compatibilit\u00e0 logistica occidentale alla robustezza e semplicit\u00e0 della serie Kalashnikov. \u00c8 costruita di materiali moderni e compositi, inclusi vari tipi di plastiche, che riducono il peso, facilitando la maneggevolezza. Il calcio \u00e8 ripiegabile a lato. Molti di questi miglioramenti sono presenti anche nel resto della serie di fucili AK-10X.\nL'AK-101 \u00e8 un fucile a fuoco selettivo, con le procedure di smontaggio identiche a quelle dell'AK-74. L'AK-101 ha una piastra su cui possono essere montati vari tipi di mirini ottici, che pu\u00f2 prendere quelli standard europei e russi. Il fucile accetta la maggior parte dei caricatori standard in metallo e sintetici da 30 colpi per fucili calibro 5,56\u00a0mm. La canna \u00e8 dotata di un grosso freno di bocca come quello montato sull'AK-74, per controllare il rinculo."}
{"id": "3031430", "revid": "336956", "url": "https://it.wikipedia.org/wiki?curid=3031430", "title": "AK-102", "text": ""}
{"id": "3031433", "revid": "767487", "url": "https://it.wikipedia.org/wiki?curid=3031433", "title": "Solutio", "text": "La solutio \u00e8 un istituto giuridico del diritto romano.\nEsso \u00e8 costituito dall'atto formale posto in essere dal debitore attraverso il quale si liberava del vincolo personale che lo legava al creditore.\nAll'adempimento veniva cio\u00e8 riconosciuta efficacia estintiva solo se esso era accompagnato da speciali forme che erano costituite da un \"gestum per aes et libram\". In tal caso si parler\u00e0, pertanto di \"solutio per aes et libram\".\nTale istituto poteva essere posto in essere anche da un terzo, che andava cos\u00ec ad estinguere un'obbligazione altrui.\nLa datio in solutum.\nL'obbligazione poteva anche essere estinta mediante un adempimento differente rispetto a quello prefissato inizialmente. In tale caso era necessario il consenso del creditore."}
{"id": "3031435", "revid": "18323", "url": "https://it.wikipedia.org/wiki?curid=3031435", "title": "Massimiliano Fedriga", "text": "\u00c8 stato deputato alla Camera per tre legislature: la XVI, la XVII e la XVIII, ricoprendo vari incarichi parlamentari, tra cui quello di capogruppo della Lega Nord e Autonomie - Noi con Salvini dall'8 luglio 2014 al 22 marzo 2018.\nBiografia.\nMassimiliano Fedriga nasce a Verona il 2 luglio 1980, ma di origine bresciana, ed \u00e8 cresciuto fin da giovanissimo a Trieste in una famiglia cattolica, dove anche lui si \u00e8 sempre dichiarato tale. Terminati gli studi superiori al liceo scientifico Galilei della sua citt\u00e0, si \u00e8 laureato in Scienze della comunicazione presso l'Universit\u00e0 degli Studi di Trieste. Dopo la laurea, ha conseguito un master universitario in gestione e analisi della comunicazione, e si \u00e8 occupato di consulenza su marketing e comunicazione per diverse aziende dell'Italia Nord-Est.\n\u00c8 sposato dal 2013 con Elena Sartori e ha due figli: Giacomo e Giovanni.\nCarriera politica.\nGli inizi.\nSi \u00e8 iscritto alla Lega Nord di Umberto Bossi nel 1995, quando era ancora minorenne, grazie a un'autorizzazione firmata dai genitori. Successivamente \u00e8 diventato membro del \"Consiglio Nazionale\", organo decisionale del partito nel Friuli-Venezia Giulia, ed \u00e8 entrato poi nel Consiglio Federale (cio\u00e8 quello centrale, con sede a Milano).\nDal 2003 diventa segretario provinciale della Lega a Trieste.\nElezione a deputato.\nAlle elezioni politiche ad aprile 2008 viene candidato, ed eletto per la prima volta, alla Camera dei deputati nella circoscrizione Friuli-Venezia Giulia, diventando successivamente capogruppo per la Lega Nord nella 11\u00aa Commissione permanente (che si occupa di lavoro e politiche sociali) e fa parte della Commissione di controllo sull'attivit\u00e0 degli enti gestori.\nAlle elezioni amministrative del 2011 Fedriga \u00e8 stato candidato per la Lega Nord alla carica di sindaco di Trieste, dopo che il partito ha rifiutato l'apparentamento con il candidato del Il Popolo della Libert\u00e0 Roberto Antonione al primo turno, ottenendo il 6,3% dei consensi.\nIl 9 gennaio 2012 diventa vice-capogruppo della Lega Nord alla Camera dei deputati. Il 2 maggio dello stesso anno diventa presidente della Commissione Lavoro del Parlamento del Nord, subentrando a Rosi Mauro che \u00e8 stata espulsa dal partito per il suo coinvolgimento nel caso Belsito.\nDurante la segreteria federale della Lega Nord di Roberto Maroni, \u00e8 stato a capo del dipartimento lavoro, previdenza e sanit\u00e0 del partito.\nAlle elezioni politiche del 2013 \u00e8 stato riconfermato deputato alla Camera nella medesima circoscrizione nella Lega Nord, divenendo successivamente membro del Consiglio direttivo del suo gruppo (rinominato \"Lega Nord e Autonomie\") alla Camera dei deputati con delega d'aula. Nella XVII legislatura \u00e8 stato componente delle Commissioni Affari Esteri, Lavoro pubblico e privato e Agricoltura.\nCapogruppo della Lega alla Camera.\nL'8 luglio 2014 \u00e8 stato eletto per la prima volta capogruppo del partito alla Camera dei deputati, succedendo a Giancarlo Giorgetti. Il 28 settembre successivo \u00e8 stato eletto segretario nazionale della Lega Nord Friuli Venezia Giulia, incarico che mantiene fino al 2019.\nIl 15 ottobre 2015 viene sospeso dall'Ufficio di Presidenza della Camera per 15 giorni, direttamente dall'allora Presidente della Camera Laura Boldrini, a causa delle continue intemperanze e le offese alla presidenza durante l'approvazione della legge sullo ius soli. Creando un precedente nella storia della Camera dei deputati, per la prima volta un presidente di gruppo viene sanzionato con la sospensione dai lavori parlamentari dell'Aula di Montecitorio.\nAlle elezioni politiche del 2018 viene rieletto deputato per la terza volta, tra le liste della Lega nella circoscrizione Friuli-Venezia Giulia.\nPresidente della Regione Friuli-Venezia Giulia.\nNonostante la coalizione di centro-destra avesse, inizialmente, indicato come candidato alla Presidenza della Regione Autonoma Friuli-Venezia Giulia l'ex presidente Renzo Tondo, il 21 marzo 2018 viene ufficializzata la candidatura di Fedriga a Palazzo del Lloyd Triestino da parte del centro-destra, candidatura su cui il segretario federale della Lega Matteo Salvini ha puntato molto fortemente. Appoggiato dal suo partito, Forza Italia, Fratelli d'Italia, Autonomia Responsabile di Renzo Tondo e Progetto FVG, viene eletto Presidente il 29 aprile con il 57,09% dei voti contro il 26,84% di Sergio Bolzonello (appoggiato dalla coalizione di centro-sinistra), l'11,67% di Alessandro Fraleoni Morgera del Movimento 5 Stelle e il 4,40% di Sergio Cecotti di Patto per l'Autonomia, diventando il pi\u00f9 giovane tra i presidenti di regione in Italia. Entra in carica il successivo 3 maggio, dimettendosi contemporaneamente per incompatibilit\u00e0 dalla carica di deputato l'8 maggio; alla Camera gli subentra Aurelia Bubisutti.\nFin dai primi giorni dopo l'insediamento, si \u00e8 schierato contro l'accoglienza diffusa dei profughi, sostenendo che va incentivato il rientro volontario a casa degli extracomunitari. Firmando, come primo provvedimento, una delibera che taglia di oltre un milione di euro la spesa sul fronte dell\u2019accoglienza, e destina una somma di 50.000 euro per il rientro assistito in patria.\nA luglio 2018, la sua amministrazione regionale approva una delibera che cancella l'impossibilit\u00e0 per i direttori di vertice di avere in tasca la tessera di un partito, dando la possibilit\u00e0 di assumere ruoli di dirigenza negli organi politici.\nIl 9 aprile 2021 \u00e8 stato eletto, inoltre all'unanimit\u00e0, Presidente della Conferenza dei Presidenti delle Regioni, dopo che la sua candidatura era stata avanzata l'8 aprile dal Presidente della Regione Lombardia (nonch\u00e9 compagno di partito) Attilio Fontana. Fedriga \u00e8 il secondo Presidente di Regione della Lega ad assumere l'incarico in 40 anni di vita dell'organismo, dopo Alessandra Guerra, anch'ella Presidente del Friuli. Come suo vicepresidente \u00e8 stato designato Michele Emiliano, Presidente della Regione Puglia.\nIn un'intervista al The Post Internazionale Fedriga afferma di volersi ricandidare per un secondo mandato alla presidenza del Friuli-Venezia Giulia, per portare a termine tutti i progetti a cui sta lavorando."}
{"id": "3031436", "revid": "336956", "url": "https://it.wikipedia.org/wiki?curid=3031436", "title": "Fuoco selettivo", "text": ""}
{"id": "3031437", "revid": "1318658", "url": "https://it.wikipedia.org/wiki?curid=3031437", "title": "Coppa Italia 2006-2007 (pallamano maschile)", "text": "La Coppa Italia di pallamano 2006-2007 \u00e8 stata la 22\u00aa edizione del torneo annuale organizzato dalla Federazione Italiana Gioco Handball.\nIl torneo si \u00e8 svolto in sede unica a Lecce dall'11 al 13 febbraio 2007 e hanno partecipano le otto squadre della Serie A \u00c9lite 2006-2007.\n\u00c8 stata vinta per la prima volta dalla Italgest Salento d'Amare Casarano."}
{"id": "3031438", "revid": "6923", "url": "https://it.wikipedia.org/wiki?curid=3031438", "title": "Gianpaolo Dallara", "text": ""}
{"id": "3031446", "revid": "712828", "url": "https://it.wikipedia.org/wiki?curid=3031446", "title": "Segretario Black", "text": ""}
{"id": "3031447", "revid": "1748167", "url": "https://it.wikipedia.org/wiki?curid=3031447", "title": "Abruzzo Ulteriore Primo", "text": "L'Abruzzo Ulteriore I o Primo Abruzzo Ultra fu un'unit\u00e0 amministrativa del Regno di Napoli prima e, quindi, del Regno delle Due Sicilie, nata dalla divisione della precedente provincia dell'Abruzzo Ultra.\nIstituzione della provincia.\nL'ente fu istituito da Giuseppe Bonaparte, che, con la legge 132 del 1806 \"Sulla divisione ed amministrazione delle province del Regno\", varata l'8 agosto, riform\u00f2 la ripartizione territoriale del Regno di Napoli sulla base del modello francese e soppresse il sistema dei Giustizierati. Negli anni successivi (tra il 1806 ed il 1811), una serie di regi decreti complet\u00f2 il percorso d'istituzione della nuova provincia con la specifica dei comuni che in essa rientravano e la definizione dei limiti territoriali e delle denominazioni di distretti e circondari in cui veniva suddivisa la provincia stessa.\nLa capitale era Teramo e comprendeva l'attuale omonima provincia con territori limitrofi.\nDal 1\u00ba gennaio 1817 l'organizzazione amministrativa venne definitivamente regolamentata con la \"Legge riguardante la circoscrizione amministrativa delle Provincie dei Reali Domini di qua del Faro\" del 1\u00ba maggio 1816.\nLa sede degli organi amministrativi era ubicata nel \"Palazzo del Governo\" di Teramo, attuale sede della prefettura.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai \"comuni\", l'unit\u00e0 di base della struttura politico-amministrativa dello Stato moderno, ai quali potevano far capo le \"ville\", centri a carattere prevalentemente rurale.\nLa provincia comprendeva i seguenti distretti:\nI distretti erano suddivisi complessivamente in 17 circondari.\nCronotassi degli intendenti.\nElenco degli intendenti dal 1806 al 1860:"}
{"id": "3031451", "revid": "92723", "url": "https://it.wikipedia.org/wiki?curid=3031451", "title": "Reticella per gas", "text": ""}
{"id": "3031453", "revid": "1745361", "url": "https://it.wikipedia.org/wiki?curid=3031453", "title": "Midwest (disambigua)", "text": "Mid-West o Midwest possono riferirsi a regioni centro-occidentali di diversi stati:"}
{"id": "3031454", "revid": "1543377", "url": "https://it.wikipedia.org/wiki?curid=3031454", "title": "Centrale nucleare di Mochovce", "text": "La centrale nucleare di Mochovce \u00e8 una centrale nucleare slovacca, situata fra le citt\u00e0 di Nitra e Levice, presso il villaggio di Mochovce, nella regione di Nitra. L'impianto \u00e8 composto da 4 reattori VVER440 per 1.654 MW, di cui due in costruzione."}
{"id": "3031455", "revid": "101806105", "url": "https://it.wikipedia.org/wiki?curid=3031455", "title": "Gorilla City", "text": "Gorilla City \u00e8 una citt\u00e0 immaginaria dell'Universo DC. La citt\u00e0, nascosta nella giungla africana, \u00e8 la casa di una razza di gorilla super intelligenti. Gorilla Grodd, per esempio, \u00e8 nativo di questa citt\u00e0. Gorilla City comparve per la prima volta in \"The Flash\" vol. 1 n. 106 (aprile 1959) e fu creata da John Broome e Carmine Infantino.\nStoria.\nDopo che una navicella aliena si schiant\u00f2 nella giungla africana, i gorilla locali divennero iper-intelligenti e acquisirono abilit\u00e0 telepatiche. Questi gorilla formarono Gorilla City. La citt\u00e0, guidata da Solovar, cre\u00f2 velocemente una tecnologia lungamente superante quella umana e la utilizz\u00f2 per nascondersi dalla societ\u00e0 degli esseri umani. Gorilla Grodd, invece, prese il controllo della citt\u00e0 con l'ausilio di una radiazione neo-magnetica. La radiazione fece s\u00ec che tutti i gorilla adorassero Grodd, e che lo eleggessero loro re.\nDurante \"JLA Annual\" n. 3 (la storia JLApes), Gorilla City si rivel\u00f2 al mondo e si un\u00ec alle Nazioni Unite."}
{"id": "3031458", "revid": "2181598", "url": "https://it.wikipedia.org/wiki?curid=3031458", "title": "Fort Augustus", "text": "Fort Augustus \u00e8 un insediamento nelle Highlands Scozzesi, sul lato sud-ovest del Loch Ness. Il villaggio ha una popolazione di circa 646 abitanti (2001); la sua economia \u00e8 prevalentemente basata sul turismo.\nFino ai primi anni del diciottesimo secolo l'insediamento si chiamava Kiliwhimin, e il nome gaelico del moderno villaggio \u00e8 appunto \"Cill Chuimein\". Fu rinominato \"Fort Augustus\" dopo l'insurrezione giacobita del 1715. L'etimologia diffusa \u00e8 che l'insediamento fu nominato originariamente da San Cummein di Iona che vi costru\u00ec una chiesa. Altri studiosi affermano che fu chiamato \"Ku Chuimein\" dopo che uno dei due abati di Iona del clan dei Comyn, il cui emblema \"Lus mhic Chuimein\" rappresenta la pianta del cumino, oppure che fu chiamato \"Cill a' Chuimein\" (\"Tomba di Comyn\") dall'ultimo Comyn nel Lochaber.\nDopo la rivolta giacobita il generale Wade costru\u00ec un forte (1729-1742) in onore del Guglielmo Augusto di Hannover, duca di Cumberland. L'insediamento crebbe e prese il nome dal forte. Il forte fu preso dai giacobiti nell'aprile del 1745, poco prima della battaglia di Culloden.\nL'attuale fortificazione fu venduta alla famiglia Lovat nel 1867 e nel 1876 passarono il sito e le terre all'ordine dei Benedettini. I monaci costruirono un'abbazia e una scuola, ma abbandonarono il posto nel 1998. La propriet\u00e0 pass\u00f2 a Terry Nutkins per qualche anno. Egli possedette anche il Lovat Arms Hotel che sorge sul sito della vecchia caserma Kilwhimen, una delle quattro costruite nel 1718. Questo incorpora il muro di cinta ovest del vecchio forte, intatto con le aperture per i cannoni. Il Lovat Arms fu originariamente costruito come stazione di posta.\nStoria.\nIl nome gaelico per il villaggio moderno \u00e8 Cille Chuimein ([\u02c8k\u02b2i\u028e\u0259 \u02c8xum\u025b\u0272]) e fino all'inizio del XVIII secolo l'insediamento si chiamava \"Kiliwhimin\". Fu ribattezzato Fort Augustus dopo l'ascesa giacobita del 1715. L'etimologia accettata \u00e8 che l'insediamento fu originariamente intitolato a San Cummein di Iona che vi costru\u00ec una chiesa. Altri suggerimenti sono che originariamente si chiamava Ku Chuimein da uno dei due abati di Iona del clan Comyn, il cui nome distintivo \"Lus mhic Chuimein\" si riferisce alla pianta di cumino.\nDopo il sorgere dei giacobiti nel 1715, il generale Wade costru\u00ec un forte (che dal 1729 al 1742 prese il nome dal duca di Cumberland). Wade aveva progettato di costruire una citt\u00e0 attorno alla nuova caserma e di chiamarla Wadesburgh. L'insediamento crebbe e alla fine prese il nome di questo forte. Il forte fu catturato dai giacobiti nel marzo del 1746, poco prima della battaglia di Culloden.\nNel 1867 il forte fu venduto alla famiglia Lovat e nel 1876 passarono il sito all'ordine benedettino. I monaci fondarono l'Abbazia di Fort Augustus e in seguito una scuola. La scuola ha funzionato fino al 1993 quando ha chiuso a causa del cambiamento dei modelli educativi in Scozia causando un calo delle iscrizioni. I monaci impiegarono Tony Harmsworth per ideare un pacchetto di salvataggio che vide il sito convertito nel pi\u00f9 grande centro del patrimonio privato in Scozia che oper\u00f2 tra il 1994 e il 1998, tuttavia il centro del patrimonio non riusc\u00ec a generare profitti sufficienti per mantenere gli edifici. Nel 1998 i monaci abbandonarono il sito e tornarono alla famiglia Lovat che a sua volta lo vendette a Terry Nutkins. Possedeva anche The Lovat Hotel che si trova sul sito della vecchia caserma Kilwhimen, una delle quattro costruite nel 1718. Questo sito ospita la cortina ovest del vecchio forte, intatto con fermagli a pistola. Il Lovat \u00e8 stato originariamente costruito come Station Hotel."}
{"id": "3031462", "revid": "599013", "url": "https://it.wikipedia.org/wiki?curid=3031462", "title": "Midwest (Wyoming)", "text": "Midwest \u00e8 un centro abitato (\"town\") degli Stati Uniti d'America, situato nella Contea di Natrona nello Stato del Wyoming. Nel censimento del 2000 la popolazione era di 408 abitanti. Appartiene all'area metropolitana di Casper.\nGeografia fisica.\nSecondo i rilevamenti dell'United States Census Bureau, la localit\u00e0 di Midwest si estende su una superficie di 1,1\u00a0km\u00b2, tutti occupati da terre.\nPopolazione.\nSecondo il censimento del 2000, a Midwest vivevano 408 persone, ed erano presenti 101 gruppi familiari. La densit\u00e0 di popolazione era di 356,0 ab./km\u00b2. Nel territorio comunale si trovavano 228 unit\u00e0 edificate. Per quanto riguarda la composizione etnica degli abitanti, il 95,34% era bianco, lo 0,25% era afroamericano, l'1,23% era nativo, l'1,96% apparteneva ad altre razze e l'1,23% a due o pi\u00f9. La popolazione di ogni razza ispanica corrispondeva al 2,70% degli abitanti.\nPer quanto riguarda la suddivisione della popolazione in fasce d'et\u00e0, il 33,6% era al di sotto dei 18, il 5,4% fra i 18 e i 24, il 29,9% fra i 25 e i 44, il 22,1% fra i 45 e i 64, mentre infine il 9,1% era al di sopra dei 65 anni di et\u00e0. L'et\u00e0 media della popolazione era di 33 anni. Per ogni 100 donne residenti vivevano 105,0 uomini."}
{"id": "3031465", "revid": "44876", "url": "https://it.wikipedia.org/wiki?curid=3031465", "title": "Fabrizio Salvatori", "text": "Carriera.\nGiocatore.\nDopo un'esperienza giovanile nella , senza riuscire ad approdare in prima squadra, ha disputato cinque campionati di Serie B con le maglie di , , e , per complessive 134 presenze e 3 reti fra i cadetti. Nella stagione 1979-1980 ha conquistato con la Pistoiese la promozione in massima serie, ma nella sessione autunnale del calciomercato viene ceduto al Catania senza riuscire ad esordire in Serie A.\nDirigente.\nHa svolto l'incarico di direttore sportivo nella in Serie C2, nei settori giovanili di Napoli e Palermo, nella Pistoiese (promozione in Serie B), nell' in Serie C1.\nLe promozioni in A.\nDS nel di Luciano Gaucci (promozione in A), nel Torino di Urbano Cairo (promozione in A) e nel Bologna (promozione in A).\nPadova.\nIl 6 giugno 2012 diventa direttore sportivo del Padova in sostituzione di Rino Foschi, incarico da cui si dimette il 20 marzo 2013 in seguito all'esonero dell'allenatore Franco Colomba. Il 9 aprile seguente il Padova ne annuncia la rescissione del contratto..\nTrapani.\nIl 2 Dicembre 2016 Fabrizio Salvatori diventa il nuovo diesse del Trapani Calcio sostituendo Sensibile sollevato dall'incarico dopo un periodo contraddistinto da prestazioni negative. La stagione, nonostante l'ottimo girone di ritorno, si conclude con la retrocessione in C. La societ\u00e0 granata gli affida per la stagione 2017/18 la responsabilit\u00e0 dell'intera area tecnica, con Adriano Polenta nuovo direttore sportivo . Nella stagione 2018 viene sollevato dall'incarico di responsabile dell'area tecnico sportivo della societ\u00e0 granata.\nModena.\nIl 18 giugno 2019 viene ufficializzato dal (club dove ha militato nella stagione 1978-1979) come nuovo direttore sportivo rimpiazzando Doriano Tosi.."}
{"id": "3031476", "revid": "6923", "url": "https://it.wikipedia.org/wiki?curid=3031476", "title": "Gardening Mama", "text": " \u00e8 un videogioco per Nintendo DS, distribuito dai creatori di \"Cooking Mama\". \u00c8 uno speciale simulatore di giardinaggio in stile \"Cooking Mama\".\nIl gameplay \u00e8 quindi lo stesso: si usa il touch screen della console per effettuare ogni singola operazione del gioco,ad esempio bagnare una pianta, strappare foglie, aggiungere terra (ecc.).\nVanta di una modalit\u00e0 multiplayer e sempre tramite connessione wireless \u00e8 collegabile al titolo \"\".\nIn Giappone \u00e8 stato pubblicato il 19 marzo 2009, nel Nord America il 31 marzo 2009 e in Europa il 5 giugno 2009."}
{"id": "3031479", "revid": "184755", "url": "https://it.wikipedia.org/wiki?curid=3031479", "title": "Domenico di Zanobi", "text": "Biografia.\nConosciuto con il soprannome di Maestro della nativit\u00e0 Johnson, recenti studi lo hanno identificato con Domenico di Zanobi. Contemporaneo di Fra Filippo Lippi, lavor\u00f2 come suo assistente a Firenze e Prato. La sua attivit\u00e0 \u00e8 attestata tra il 1460 e il 1481.\nAttivo nel 1460 a Prato, torn\u00f2 a lavorare a Firenze dove entr\u00f2 nello studio di Paolo Uccello, in via delle Terme. Collabor\u00f2 con diversi artisti fiorentini, tra cui Filippino Lippi e Domenico di Michelino.\nIl suo stile si \u00e8 evoluto attraverso il contatto con le opere di Andrea del Castagno, Alesso Baldovinetti e Sandro Botticelli. Bernard Berenson lo consider\u00f2 un seguace di Cosimo Rosselli."}
{"id": "3031481", "revid": "1543377", "url": "https://it.wikipedia.org/wiki?curid=3031481", "title": "North Versailles", "text": "North Versailles \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 11.125 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (87,81%) seguita da quella afroamericana (9,77%), dati del 2000."}
{"id": "3031482", "revid": "114361744", "url": "https://it.wikipedia.org/wiki?curid=3031482", "title": "Serie A \u00c9lite 2005-2006", "text": "La Serie A \u00c9lite 2005-2006 \u00e8 stata la 37\u00aa edizione del massimo campionato nazionale italiano di pallamano maschile.\nEsso venne organizzato dalla Federazione Italiana Giuoco Handball.\nLa competizione \u00e8 iniziata il 24 settembre 2005 e si \u00e8 conclusa l'8 maggio 2006.\nIl torneo fu vinto dall'Handball Club Conversano per la 3\u00aa volta nella sua storia.\nA retrocedere in serie A1 fu la Pallamano Secchia.\nFormula del torneo.\nPrima fase.\nIl campionato si svolse tra 8 squadre che si affrontarono in una fase iniziale con la formula del girone unico all'italiana con partite di andata e di ritorno.\nPer ogni incontro i punti assegnati in classifica sono cos\u00ec determinati:\nSeconda fase.\nLa seconda fase fu disputata con la formule del girone unico all'italiana con partite di sola andata; il calendario fu stilato in base ai piazzamenti della prima fase. (le prime 4 classificate disputarono 4 gare interne mentre le ultime 4 disputarono 3 gare interne).\nQuesta prima fase servi per determinare la griglia dei play off.\nPlay off scudetto.\nI play off scudetto si disputarono con la formula dell'eliminazione diretta; i quarti di finale e le semifinali al meglio di due gare su tre mentre la finale al meglio delle tre gare su cinque.\nLa squadra 1\u00aa classificata al termine dei play off fu proclamata campione d'Italia.\nLa squadra classificata all'8\u00ba posto al termine dei play off fu retrocessa in serie A1 durante la stagione successiva."}
{"id": "3031484", "revid": "287204", "url": "https://it.wikipedia.org/wiki?curid=3031484", "title": "Associazione Calcio Padova 1963-1964", "text": "Questa pagina raccoglie i dati riguardanti l'Associazione Calcio Padova nelle competizioni ufficiali della stagione 1963-1964.\nStagione.\nIl Padova nella Serie B 1963-1964 giunge al quarto posto, ad un punto dal Foggia &amp; Incedit (promosso in A con , primo e Cagliari, secondo).\nIn Coppa Italia, dopo avere battuto il ai tempi supplementari (2-1), \u00e8 eliminato al secondo turno dalla Spal (pareggio per 2-2 e sconfitta per 4-2 ai tiri di rigore)."}
{"id": "3031485", "revid": "194702", "url": "https://it.wikipedia.org/wiki?curid=3031485", "title": "Maestro della Nativit\u00e0 Johnson", "text": ""}
{"id": "3031489", "revid": "76963", "url": "https://it.wikipedia.org/wiki?curid=3031489", "title": "Victoria Maurette", "text": "Biografia.\n\u00c8 nata a Buenos Aires il 30 luglio 1982; i genitori hanno origini francesi. Ha vissuto negli Stati Uniti, in Ecuador e in Messico. \u00c8 tornata in Argentina nel 1994 dove si \u00e8 diplomata; dopo il diploma inizia la sua carriera artistica.\nVictoria ha partecipato alla telenovela \"Rebelde Way\" dal 2002 al 2003, dove interpreta il ruolo di Victoria \"Vico\" Paz. Nel 2009 partecipa a \"Jake &amp; Blake\", che ha come protagonista Benjam\u00edn Rojas. Parla fluentemente l'inglese.\n\u00c8 anche una cantante; ha fatto da corista per diverse canzoni degli Erreway ed \u00e8 apparsa nei loro video; nel 2009 ha registrato il suo primo album da solista, chiamato \"Victoria\".\nVita privata.\nHa avuto dal 2002 al 2007 una relazione con il collega in \"Rebelde Way\" Piru S\u00e1ez.\nL'11 novembre 2010 si sposa con Esteban Young, e il 15 agosto 2012 \u00e8 nata la prima figlia della coppia, Emma.\nDoppiatrici italiane.\nNelle versioni in italiano dei suoi film, Victoria Maurette \u00e8 stata doppiata da:"}
{"id": "3031493", "revid": "1573940", "url": "https://it.wikipedia.org/wiki?curid=3031493", "title": "Mills (Wyoming)", "text": "Mills \u00e8 un centro abitato \"(town)\" degli Stati Uniti d'America, situato nella Contea di Natrona nello Stato del Wyoming. Nel censimento del 2000 la popolazione era di 2.591 abitanti. Appartiene all'area metropolitana di Casper.\nGeografia fisica.\nSecondo i rilevamenti dell'United States Census Bureau, la localit\u00e0 di Mills si estende su una superficie di 4,4 km\u00b2, tutti occupati da terre.\nPopolazione.\nSecondo il censimento del 2000, a Mills vivevano 2.591 persone, ed erano presenti 700 gruppi familiari. La densit\u00e0 di popolazione era di 600,6 ab./km\u00b2. Nel territorio comunale si trovavano 1.272 unit\u00e0 edificate. Per quanto riguarda la composizione etnica degli abitanti, il 93,98% era bianco, lo 0,46% era afroamericano, l'1,51% era nativo, lo 0,23% proveniva dall'Asia, lo 0,04% proveniva dall'Oceano Pacifico, l'1,93% apparteneva ad altre razze e l'1,85% a due o pi\u00f9. La popolazione di ogni razza ispanica corrispondeva al 3,94% degli abitanti.\nPer quanto riguarda la suddivisione della popolazione in fasce d'et\u00e0, il 22,5% era al di sotto dei 18, il 10,8% fra i 18 e i 24, il 30,4% fra i 25 e i 44, il 22,5% fra i 45 e i 64, mentre infine il 13,8% era al di sopra dei 65 anni di et\u00e0. L'et\u00e0 media della popolazione era di 38 anni. Per ogni 100 donne residenti vivevano 102,7 uomini."}
{"id": "3031499", "revid": "767487", "url": "https://it.wikipedia.org/wiki?curid=3031499", "title": "L'uomo che capiva le donne", "text": "L'uomo che capiva le donne (\"The Man Who Understood Women\") \u00e8 un film del 1959 diretto da Nunnally Johnson.\nTrama.\nUn impresario cinematografico trasforma un'attrice di scarsa fortuna, ma armata di una grande volont\u00e0 in una stella di prima grandezza e alla fine la sposa, la carriera decolla, ma il matrimonio un po' meno."}
{"id": "3031502", "revid": "123229442", "url": "https://it.wikipedia.org/wiki?curid=3031502", "title": "Veran Mati\u0107", "text": "Per il periodo di dieci anni ha investito la carica del presidente dell'Associazione dei media elettronici indipendenti (ANEM), che al momento raduna circa cinquanta emittenti radiofoniche e televisive indipendenti dell'intero paese. Caporedattore dell'emittente leader radiofonica e televisiva \"B92\" (RTV B92) consistente di un'emittente radiofonica, una stazione televisiva, il servizio on-line, Reparto Editoria e Attivit\u00e0 culturali, nonch\u00e9 di un'Agenzia di concerti ed il Centro di cultura \"REX\".\nNato nel 1962, a \u0160abac, Serbia. Ha conseguito gli studi universitari presso la Facolt\u00e0 di Filologia dell'Universit\u00e0 di Belgrado, alla Cattedra di letteratura generale.\nCarriera.\nVeran Mati\u0107 svolge l'attivit\u00e0 giornalistica a partire dal 1984, presso media alternativi e quelli destinati ai giovani a Belgrado, Zagabria e Lubiana. Aveva iniziato a lavorare presso la NTV Studio B, all'epoca un'emittente televisiva autonoma. Nel maggio del 1989, aveva fondato la Radio B92, prima emittente radiofonica indipendente della Serbia.\nL'emittente aveva affrontato all'epoca diverse proibizioni, ma ci\u00f2 nonostante non aveva mai smesso con la trasmissione dei programmi fino all'assunzione del controllo sull'emittente da parte di un gruppo strettamente legato alle strutture al potere nell'aprile del 1999. Il 24 marzo del 1999, solo poche ore prima del primo attacco aereo delle forze NATO, l'emittente aveva affrontato un'altra proibizione, mentre Veran Mati\u0107 era stato dichiarato in arresto e gli era stato operato un fermo. Anche con il divieto del funzionamento, l'emittente aveva ripreso la trasmissione tramite Internet fino al pieno ripristino dell'attivit\u00e0.\nSotto la sua guida, la Radio B92 ha finora istituito e sviluppato alcuni centri:\nResponsabilit\u00e0 sociale.\nLa responsabilit\u00e0 sociale \u00e8 da sempre stata nel centro dell'attenzione della B92. Veran Mati\u0107, per questo, si \u00e8 impegnato nel trasformare la B92 in una casa mediatica con alta coscienza sociale, dando inizio a una serie di iniziative umanitarie e di responsabilit\u00e0 sociale: \nEditoria.\n\u00c8 vincitore di prestigiosi premi internazionali per il suo impegno ventennale. Elenchiamo solo alcuni tra quelli pi\u00f9 significativi:\n2009 - Veran Mati\u0107, presidente del CdA della B92 - \u00c8 stato insignito dell'onorificenza pi\u00f9 alta della Repubblica francese, Legion d'Oro, Grado di Cavaliere, per i suoi meriti nella continua lotta, a capo di B92, per la libert\u00e0 dei media.\nPremi assegnati alla compagnia mediatica B92.\n1998 - Premio Free Your mind assegnato dal MTV Europe, per la promozione della tolleranza e rispetto dei diritti umani Robert Schuman Medal assegnato dal Partito popolare europeo presso il Parlamento europeo\nv2008 - Branka Stamenkovi\u0107, alias Krugolina Borup - Premio Disruption per il 2008, assegnato alla blogista della B92, per il contributo al miglioramento della qualit\u00e0 del lavoro e delle condizioni generali nei reparti di maternit\u00e0 in Serbia\nAltri contributi.\nTra le conferenze alle quali Veran Mati\u0107 ha intervenuto come relatore, annoveriamo le seguenti."}
{"id": "3031509", "revid": "228587", "url": "https://it.wikipedia.org/wiki?curid=3031509", "title": "Mountain View", "text": ""}
{"id": "3031523", "revid": "425010", "url": "https://it.wikipedia.org/wiki?curid=3031523", "title": "Vital (Van der Graaf Generator)", "text": ""}
{"id": "3031525", "revid": "287204", "url": "https://it.wikipedia.org/wiki?curid=3031525", "title": "Associazione Calcio Padova 1964-1965", "text": "Questa pagina raccoglie i dati riguardanti l'Associazione Calcio Padova nelle competizioni ufficiali della stagione 1964-1965.\nStagione.\nNella Serie B 1964-1965 il Padova si classifica al sesto posto con 42 punti.\nIn Coppa Italia \u00e8 eliminato al primo turno dal Lecco."}
{"id": "3031530", "revid": "2153076", "url": "https://it.wikipedia.org/wiki?curid=3031530", "title": "Strike! (The Baseballs)", "text": "Strike! \u00e8 il primo album in studio del gruppo musicale tedesco The Baseballs, pubblicato nel 2009.\nIl disco.\nL'album presenta cover di vari artisti riportate in versione rock and roll. L'album ha avuto molto successo tanto da essere stato in vetta alle classifiche di vendita per tutto il 2009. Da segnalare sono soprattutto i tre dischi di platino in Finlandia. L'album inizialmente conteneva undici tracce, con una dodicesima come bonus track, trattasi di \"The Look\" cover dei Roxette. Nell'aprile 2010 l'album \u00e8 stato ripubblicato con un'altra cover Last in Line delle Nylon Beat, il brano \u00e8 stato anche pubblicato come singolo. Oltre a \"Last in Line\" gli altri singoli pubblicati sono stati \"Umbrella\" di Rihanna e \"Hot n Cold\" di Katy Perry."}
{"id": "3031537", "revid": "33370073", "url": "https://it.wikipedia.org/wiki?curid=3031537", "title": "Edizioni Einaudi", "text": ""}
{"id": "3031538", "revid": "33370331", "url": "https://it.wikipedia.org/wiki?curid=3031538", "title": "Novella per ragazzi", "text": ""}
{"id": "3031539", "revid": "767487", "url": "https://it.wikipedia.org/wiki?curid=3031539", "title": "Tempesta su Washington", "text": "Tempesta su Washington (\"Advise &amp; Consent\") \u00e8 un film del 1962 diretto da Otto Preminger.\n\u00c8 basato sul romanzo vincitore del Premio Pulitzer per la narrativa, prima opera di Allen Drury, \"Advise and Consent\", che per i personaggi si era ispirato a varie personalit\u00e0 dell'epoca, da John F. Kennedy, al senatore Joseph McCarthy fino al presidente Franklin Delano Roosevelt.\nTrama.\nRobert Leffingwell, un giovane politico, viene scelto dal presidente degli Stati Uniti, gravemente ammalato di tumore, per l'incarico di Segretario di Stato, rimasto vacante per la morte del segretario in carica.\nIl \"leader\" di maggioranza, il senatore del Michigan Munson, teme che il senato non dar\u00e0 il consenso previsto dalla costituzione (\"Advise and consent\" da cui il titolo del romanzo) per le idee in politica estera del candidato, che destano molte perplessit\u00e0, e l'aperta opposizione del collega di partito, il senatore del South Carolina, Colby. Viene cos\u00ec costituita, prima del pronunciamento in Senato, una sottocommissione per valutare la candidatura, presieduta dal senatore dello Utah, Anderson, il quale vorrebbe che il candidato rinunciasse, sulla base prima di una testimonianza pubblica trovata da Colby, che indica la sua appartenenza in passato a un'organizzazione segreta comunista, e poi sulla base di una conferma privata della notizia data da un altro ex appartenente alla cellula segreta (sempre trovato da Colby).\nLeffingwell \u00e8 consapevole di aver mentito davanti alla sottocommissione (cosa di per s\u00e9 sufficiente a rendere moralmente non degna la candidatura) negando questa appartenenza passata e riuscendo a screditare il testimone, evidenziando alcune contraddizioni nella testimonianza e rendendola cos\u00ec non credibile; per questo motivo vorrebbe ritirarsi ma \u00e8 convinto a non farlo dal presidente, il quale si preoccupa di lasciare un segr. di stato che segua la sua politica di distensione. Cos\u00ec, mentre Anderson tenta di insistere per il ritiro della candidatura, su di lui vengono fatte pressioni, per far dare un parere favorevole nella sottocommissione, da parte del gruppo del senatore del Wyoming, Van Ackerman, che \u00e8 disposto a sostenere Leffingwell con qualsiasi mezzo, ricattandolo con il sospetto di una relazione \"gay\".\nDopo che Anderson, non volendo piegarsi al ricatto, si \u00e8 tagliato le vene nel suo ufficio, si svolge una drammatica seduta del Senato in cui Munson, ignaro di quanto era stato organizzato da Van Ackerman (forse con il consenso del presidente) accetta, insieme a Colby, di lasciare libert\u00e0 di coscienza ai singoli senatori per la decisione e tratta con disprezzo Van Ackerman, che esce dalla sala, di cui ha compreso l'azione volta a screditare Anderson. La drammatica votazione termina in parit\u00e0 e la decisione potrebbe essere comunque favorevole con il voto del vicepresidente che presiede il Senato, il mite e non decisionista Harley (che aveva, nel corso della vicenda, affermato pi\u00f9 volte di non avere la stoffa e la forza per diventare presidente se, com'era possibile, il presidente fosse mancato). A questo punto per\u00f2 ad Harley viene data la notizia della morte del presidente, che comunica al Senato dopo aver detto che non intende avvalersi della sua facolt\u00e0 di dare il voto, non facendo passare cos\u00ec la nomina di Leffingwell a segretario di stato. Uscendo dalla sala scortato dal servizio di sicurezza essendo gi\u00e0 il nuovo presidente, Harley dice a Munson che preferisce essere lui ora a scegliersi il segretario di Stato.\nRiconoscimenti.\nIl film fu presentato in concorso al 15\u00ba Festival di Cannes e Charles Laughton fu candidato ai BAFTA come miglior attore in un film straniero."}
{"id": "3031540", "revid": "767487", "url": "https://it.wikipedia.org/wiki?curid=3031540", "title": "Esperide", "text": ""}
{"id": "3031542", "revid": "33370158", "url": "https://it.wikipedia.org/wiki?curid=3031542", "title": "Natural Law Party", "text": ""}
{"id": "3031545", "revid": "339392", "url": "https://it.wikipedia.org/wiki?curid=3031545", "title": "Stadio Alberto Jacinto Armando", "text": ""}
{"id": "3031547", "revid": "198277", "url": "https://it.wikipedia.org/wiki?curid=3031547", "title": "Ezio Zermiani", "text": "Biografia.\nPoco pi\u00f9 che ventenne, nel 1965 \u00e8 tra i fondatori del Festival studentesco di Bolzano, rassegna culturale dedicata alle scuole medie superiori della provincia di Bolzano; in tale ambito entra in contatto con la Rai, con la quale inizia a collaborare nei primi anni 1970 presso la sede regionale altoatesina, interrompendo gli studi universitari. Nei primi tempi lavora in radio e si occupa essenzialmente di cronaca giudiziaria: nel 1973 segue il caso dell'omicidio di Maria-Luise Platzgummer, perpetua della parrocchia di Santa Gertrude in Val d'Ultimo, per il quale viene inquisito e poi prosciolto (per assenza di prove) il parroco don Josef Steinkasserer.\nNel 1975 diventa giornalista professionista e nel 1978 entra a far parte della redazione del GR1 diretta da Sergio Zavoli, dividendosi tra Milano e Bolzano; sempre nel capoluogo altoatesino, nel 1979, \u00e8 tra i redattori che si occupano di \"tenere a battesimo\" il telegiornale regionale del Trentino-Alto Adige. Anche nel passaggio alla televisione continua a occuparsi di cronaca giudiziaria: dal gennaio 1984 segue le indagini sull'omicidio di Franz Masoner, portiere dell'istituto ODAR di Bolzano, ed \u00e8 anche grazie alle sue ricerche che il principale indiziato del delitto riesce infine a dimostrare la veridicit\u00e0 del proprio alibi e quindi ad ottenere il proscioglimento dalle accuse.\nLavorando al giornale radio conosce Tito Stagno, che lo coopta nella redazione de \"La Domenica Sportiva\" e lo \"impiega\" nella realizzazione di servizi dapprima sul motomondiale, quindi sui rally e infine sulla Formula 1; nel 1982, a seguito della scomparsa di Beppe Viola, diviene inviato fisso della TV pubblica italiana ai Gran Premi della massima categoria motoristica. Per i successivi dodici anni lavora insieme al telecronista Mario Poltronieri e al commentatore tecnico Gianfranco Palazzoli, imponendosi sulla scena per il proprio stile estroso ed esuberante, del tutto opposto alla misurata pacatezza dei colleghi, e introducendo la formula delle interviste ai piloti sulla griglia di partenza. Ci\u00f2 lo porta altres\u00ec a stringere forti legami d'amicizia con diversi piloti (su tutti Nelson Piquet ed Elio De Angelis) e con molti addetti ai lavori della Formula 1. \u00c8 lo stesso Poltronieri, nel 1982, ad attribuirgli il soprannome di \"Topolino\", in riferimento alla sua corporatura minuta e alle vistose cuffie anti-rumore indossate durante il lavoro.\nZermiani continua a ricoprire l'incarico di inviato in pista fino al 1998, lavorando coi successori di Poltronieri e Palazzoli. Nel 2000 passa a dirigere la redazione sportiva Rai di Milano e nel 2004 \u00e8 stato il promotore della costituzione della redazione motori di Rai Sport; al contempo idea e conduce le rubriche \"Pit Lane\" e \"Numero Uno\". Pensionato giornalisticamente nel 2006, continua a lavorare come opinionista per la televisione e la carta stampata. Dal 2007 al 2009 \u00e8 stato direttore dell'autodromo Enzo e Dino Ferrari di Imola."}
{"id": "3031549", "revid": "339392", "url": "https://it.wikipedia.org/wiki?curid=3031549", "title": "Wonderweiss", "text": ""}
{"id": "3031551", "revid": "287204", "url": "https://it.wikipedia.org/wiki?curid=3031551", "title": "Associazione Calcio Padova 1965-1966", "text": "Questa pagina raccoglie i dati riguardanti l'Associazione Calcio Padova nelle competizioni ufficiali della stagione 1965-1966.\nStagione.\nIl Padova nella Serie B 1965-1966 si \u00e8 classificato al nono posto con 37 punti.\nIn Coppa Italia \u00e8 stato eliminato al primo turno dal Lanerossi Vicenza, perdendo al Menti per 2-0."}
{"id": "3031554", "revid": "831312", "url": "https://it.wikipedia.org/wiki?curid=3031554", "title": "Maarten Wynants", "text": "Carriera.\nNel 2004, quando era ancora dilettante, si laure\u00f2 campione belga in linea Under-23. Divent\u00f2 professionista nel 2005 con la squadra Chocolade Jacques, con cui partecip\u00f2 per la prima volta, nel 2006, al Giro delle Fiandre.\nNel 2007 si trasfer\u00ec tra le file della Quick Step, rimanendovi per tre anni. Nel 2009 partecip\u00f2 alla Vuelta a Espa\u00f1a, arrivando 113\u00ba e l'anno successivo si classific\u00f2 117\u00ba nel Tour de France, in una tappa del quale gli venne attribuito il Premio della Combattivit\u00e0, per la sua tenacia. Nella corsa del 4 luglio, infatti, attaccando sin dal primo chilometro, continu\u00f2 a correre avanti a tutti fino ad essere raggiunto, assieme ad Alexandr Pliuschin del Team Katusha, dal resto del gruppo, 10\u00a0km prima della fine della tappa.\nDal 2011 gareggia tra le file della Rabobank, rinominata in Blanco, Belkin, Lotto NL e Jumbo nelle stagioni successive. Con la maglia del team olandese Wynants ha preso nuovamente parte al Tour de France, piazzandosi 132\u00ba nel 2013, 117\u00ba nel 2014 e 138\u00ba nel 2016.\nNon ha ottenuto finora alcuna vittoria da \"pro\", pur potendo vantare numerosi piazzamenti, prevalentemente in corse in linea (tra questi quattro risultati \"Top 15\" alla Parigi-Roubaix).\nDal 2014 a Houthalen-Helchteren si svolge la gara internazionale femminile Trofee Maarten Wynants, a lui intitolata."}
{"id": "3031569", "revid": "287204", "url": "https://it.wikipedia.org/wiki?curid=3031569", "title": "Crazy for You (brano musicale)", "text": ""}
{"id": "3031575", "revid": "501511", "url": "https://it.wikipedia.org/wiki?curid=3031575", "title": "Luigi Failla Tedaldi", "text": "S'interess\u00f2 particolarmente dello studio delle farfalle. Contribu\u00ec alla stesura del libro, pubblicato nel 1899, \"Materiali per la fauna lepidotterologica della Sicilia\" insieme al suo maestro Francesco Min\u00e0 Palumbo.\nLa sua opera pi\u00f9 importante rimane il \"Glossario entomologico\", pubblicato nel 1900, in cui catalog\u00f2 pi\u00f9 di 4000 specie.\nA Castelbuono \u00e8 a lui intitolato il locale istituto d'istruzione superiore. Insetti della sua collezione sono presenti nella collezione Alliata nel Museo Regionale di Terrasini, altri nel Museo Doderlein dell'Universit\u00e0 di Palermo.\nBibliografia.\n'Luigi Failla Tedaldi, entomologo"}
{"id": "3031580", "revid": "543975", "url": "https://it.wikipedia.org/wiki?curid=3031580", "title": "Episodi di Dream On (prima stagione)", "text": "La prima stagione di \"Dream On\" \u00e8 stata trasmessa negli Stati Uniti dall'8 luglio al 7 ottobre 1990 su HBO."}
{"id": "3031581", "revid": "31886", "url": "https://it.wikipedia.org/wiki?curid=3031581", "title": "Episodi di Dream On (seconda stagione)", "text": "La seconda stagione di \"Dream On\" \u00e8 stata trasmessa negli Stati Uniti dal 7 luglio al 6 ottobre 1991 su HBO."}
{"id": "3031589", "revid": "599013", "url": "https://it.wikipedia.org/wiki?curid=3031589", "title": "Giuliana Salce", "text": "Carriera.\nIn virt\u00f9 dei tre podii conquistati in manifestazioni internazionali di atletica leggera, Giuliana Salce \u00e8 inclusa nella \"Hall of Fame - I migliori atleti italiani di sempre\" della FIDAL. Attualmente operatrice ecologica dell'azienda comunale AMA s.p.a\nRecord del mondo.\nIl 1\u00ba ottobre 1983 a L'Aquila stabilisce il suo primo record del mondo sui 5\u00a0km di marcia all'aperto su pista con il tempo di 21:51:85. Inoltre la Salce ha detenuto diverse migliori prestazioni mondiali su varie distanza nella marcia indoor e sull'ora di marcia all'aperto.\nIl 9 marzo 1983, a Milano, stabilisce la migliore prestazione mondiale indoor sui 5\u00a0km di marcia, con il tempo di 23'31\"47 (prec. Valentina Filina (Urss), 23'46\"2 del 1981).\nIl 1\u00ba ottobre 1983, a L'Aquila, migliora di oltre 20 secondi il record del mondo sui 5\u00a0km di marcia, fermando il cronometro a 21'51\"85 (prec. Aleksandra Deverinskaya (Urs), 22'14\"01 del 1982).\nIl 4 febbraio 1984, a Genova, stabilisce la nuova prestazione mondiale indoor sul Miglio, stabilendo il tempo di 6'43\"59 (prec. Sue Brodock (Usa), 6'58\"40 del 1979).\nIl 22 febbraio 1984, durante i Campionati Italiani indoor di Torino, migliora di circa 12 secondi il record del mondo sui 3\u00a0km, fermando il tempo a 12'56\"70.\nIl 9 gennaio 1985, a Genova, stabilisce la migliore prestazione mondiale indoor sui 2\u00a0km di marcia, fermando il cronometro ad 8'21\"13 (prec. Salce, 9'33\"20 del 1980).\nIl 18 gennaio 1985, nella prima edizione dei Campionati del Mondo Indoor di Parigi, vince la medaglia d'oro sui 3\u00a0km di marcia stabilendo il nuovo record del mondo con il tempo di 12'53\"42 (prec. Salce, 12'56\"70 del 1984).\nIl 6 febbraio 1985, nel Palazzetto dello Sport di Firenze, spazza via il record del mondo indoor sui 3\u00a0km di marcia della russa Olga Yarutkina (12'46\"70), fermando il cronometro sul tempo di 12'31\"57 (passaggi: 4'17\"17 sul primo km e 8'18\"81 sul secondo km).\nIl 16 febbraio 1985, a Genova, in occasione del triangolare Italia-Gran Bretagna-Jugoslavia, migliora di oltre 15 secondi la migliore prestazione mondiale indoor del Miglio, segnando il tempo di 6'28\"46 (prec. Salce, 6'43\"59 del 1984).\nIl 20 febbraio 1985, a Torino, in occasione dei Campionati Italiani indoor, vince il titolo italiano sui 3\u00a0km di marcia in 13'01\"70 e proseguendo la gara (ottenuta l'autorizzazione dei giudici), stabilisce la migliore prestazione mondiale indoor sui 5\u00a0km di marcia in 21'44\"52 (prec. Salce, 23'31\"47 del 1983).\nIl 25 aprile 1986, ad Ostia, registra la migliore prestazione mondiale dell'ora di marcia, marciando per 12,644 (prec. Salce, 12,456), con passaggio sui 10\u00a0km in 47.38.4 (record italiano - prec. 47'45\"3 del 1983).\nIl 19 giugno 1986, a Verona, in occasione del triangola Italia-Germania-Ungheria, sui 5\u00a0km marcia registra il nuovo record del mondo col tempo di 21'35\"25 (prec. Olga Krishtop (Urs), 21'36\"2 del 1984).\nNel 1987, dopo aver vinto le medaglie d'argento agli Europei indoor di Lievin e ai Mondiali indoor di Indianapolis, un infortunio le impedisce una adeguata preparazione per i Campionati del Mondo di Roma dove partecipa, con la giovane primatista italiana jr Maria Grazia Orsani. Senza mai lottare per le posizioni di testa, completa la gara con un modesto 18\u00ba posto. \u00c8 questa la sua ultima gara importante, dopodich\u00e9 seguono solo lunghi infortuni e il definitivo ritiro dall'atletica.\nLa nuova carriera da ciclista e il doping.\nNel 1999 Giuliana Salce, ormai quarantaquattrenne, decide di passare al ciclismo (categoria master) ed una volta entrata in questo ambiente le viene subito proposto di doparsi, Giuliana accetta, ma la morte del ciclista Marco Pantani, avvenuta il 14 febbraio 2004, la convince a fare \"outing\" e da l\u00ec iniziare una personale battaglia al doping utilizzando i mass-media e scrivendo un libro, per la \"Bradipolibri\" in collaborazione con il giornalista Fabrizio Calzia, da sempre attento ai fenomeni di doping nello sport.\nLa sua vita \u00e8 stata raccontata in uno spettacolo teatrale che ha debuttato nel 2016, prodotto dalla Compagnia teatrale \"Piccola Fanteria Carillon\", intitolato \"La Marciatrice\" per la regia di Sergio Fantoni e la drammaturgia di Laura Carioni e Sergio Fantoni. In scena, Laura Carioni e Davide Scaccianoce.\nCavaliere della Repubblica Italiana"}
{"id": "3031590", "revid": "1305772", "url": "https://it.wikipedia.org/wiki?curid=3031590", "title": "Sant'Adelelmo", "text": "Con il nome di Sant'Adelelmo (o beato Adelelmo) si identificano i seguenti santi e beati cattolici:"}
{"id": "3031594", "revid": "767487", "url": "https://it.wikipedia.org/wiki?curid=3031594", "title": "Ravinder Singh", "text": "Carriera.\nClub.\nHa giocato in alcune squadre della I-League, la massima serie indiana.\nNazionale.\nNel 2010 ha debuttato nella Nazionale indiana che ha preso parte all'Asian Challenge Cup, disputando 2 incontri."}
{"id": "3031595", "revid": "543975", "url": "https://it.wikipedia.org/wiki?curid=3031595", "title": "Episodi di Dream On (terza stagione)", "text": "La terza stagione di \"Dream On\" \u00e8 stata trasmessa negli Stati Uniti dal 6 giugno al 21 novembre 1992 su HBO."}
{"id": "3031601", "revid": "543975", "url": "https://it.wikipedia.org/wiki?curid=3031601", "title": "Episodi di Dream On (quarta stagione)", "text": "La quarta stagione di \"Dream On\" \u00e8 stata trasmessa negli Stati Uniti dal 2 giugno 1993 al 30 marzo 1994 su HBO."}
{"id": "3031607", "revid": "543975", "url": "https://it.wikipedia.org/wiki?curid=3031607", "title": "Episodi di Dream On (quinta stagione)", "text": "La quinta stagione di \"Dream On\" \u00e8 stata trasmessa negli Stati Uniti dal 22 giugno al 14 settembre 1994 su HBO."}
{"id": "3031609", "revid": "33371565", "url": "https://it.wikipedia.org/wiki?curid=3031609", "title": "NATO Defence College", "text": ""}
{"id": "3031610", "revid": "543975", "url": "https://it.wikipedia.org/wiki?curid=3031610", "title": "Episodi di Dream On (sesta stagione)", "text": "La sesta stagione di \"Dream On\" \u00e8 stata trasmessa negli Stati Uniti dal 19 luglio 1995 al 27 marzo 1996 su HBO."}
{"id": "3031611", "revid": "767487", "url": "https://it.wikipedia.org/wiki?curid=3031611", "title": "Albert Schwegler", "text": "Biografia.\nNacque a Michelbach an der Bilz, nel Baden-W\u00fcrttemberg. Nel 1836 entr\u00f2 nell'Universit\u00e0 di Tubinga, e fu uno dei primi allievi di Ferdinand Christian Baur, sotto la cui influenza si impegn\u00f2 nello studio della storia della Chiesa. La sua prima opera fu \"Der Montanismus u. die christliche Kirche des 2ten Jahrhunderts\" (1841), in cui afferma per la prima volta che il montanismo fu pi\u00f9 che un'eccentrica corrente religiosa fanatica nella storia dei primi anni della Chiesa, sebbene lo abbia erroneamente collegato questo alla corrente degli Ebioniti. Questo, con altri lavori, lo port\u00f2 in conflitto con le autorit\u00e0 ecclesiastiche, tanto che rinunci\u00f2 a studiare teologia e scelse di continuare gli studi di filosofia.\nNel 1843 trov\u00f2 il \"Jahrb\u00fccher der Gegenwart\" e divenne docente privato di filosofia e di filologia classica all'Universit\u00e0 di Tubinga. Nel 1848 fu nominato professore straordinario di Letteratura romana e di archeologia e, dopo breve, professore ordinario di storia.\nLa sua opera teologica pi\u00f9 importante fu \"Das nachapostolische Zeitalter\" (1846). Scrisse altri testi filosofici come \"\u00dcbersetzung und Erl\u00e4uterung der aristotelischen Metaphysik\" (4 volumi, 1847\u20131848), la sua eccellente \"Geschichte der Philosophie im Umriss\" (1848), e una postuma \"Geschichte der griechen Philosophie\" (1859). Inizi\u00f2 una \"R\u00f6mische Geschichte\" (volumi. I.-III., 1853\u20131858, 2\u00aa ed. 1867\u20131872). Pubblic\u00f2, inoltre, testi come \"Clementine Homilies\" (1847), e la \"Storia ecclesiastica\" di Eusebio di Cesarea."}
{"id": "3031617", "revid": "161273", "url": "https://it.wikipedia.org/wiki?curid=3031617", "title": "Mesklin", "text": ""}
{"id": "3031620", "revid": "119389390", "url": "https://it.wikipedia.org/wiki?curid=3031620", "title": "Cultura swahili", "text": "La cultura swahili \u00e8 la cultura tradizionale dei popoli della costa della Tanzania, del Kenya, del Mozambico settentrionale e della maggior parte delle isole dell'Oceano Indiano antistanti a quest'area, da Zanzibar alle Comore, dove si parla la lingua swahili come lingua nativa. Le popolazioni che appartengono a questa cultura vengono talvolta indicate con la parola swahili waswahili.\nLa cultura swahili riflette la complessit\u00e0 della storia dell'Africa orientale, che attraverso l'Oceano Indiano fu in contatto fin dall'antichit\u00e0 con le civilt\u00e0 del Medio Oriente e dell'Asia. Come la lingua swahili, anche la cultura swahili presenta evidenti tratti bantu, mischiati per\u00f2 con altrettanto evidenti influssi arabi, persiani e di altre origini asiatiche. In seguito al colonialismo, la cultura swahili ha anche acquisito alcuni tratti minori europei (soprattutto inglesi, tedeschi e portoghesi) ma anche indiani e di altre tradizioni giunte in contatto col mondo swahili, per esempio, attraverso l'Impero britannico.\nIl nome \"swahili\" deriva dall'aggettivo arabo \"sawahili\" (\u0633\u0648\u0627\u062d\u0644\u064a), plurale di \"sawahil\" (\u0633\u0648\u0627\u062d\u0644) che significa \"costiero\" (da \"sahel\", \u0633\u0627\u062d\u0644, \"costa\").\nStoria.\nLa cultura e la lingua swahili hanno cominciato a distinguersi dalle culture bantu dell'Africa orientale e meridionale intorno al I millennio, in seguito all'espansione commerciale araba e persiana nell'Oceano Indiano. Oltre a commerciare beni fra l'Asia e l'Africa, gli arabi e i persiani cominciarono gradualmente ad insediarsi sulle coste e sulle isole dell'Africa, mescolandosi con la popolazione locale. Questo periodo viene ricordato come periodo shirazi, dalla regione Shiraz da cui molti coloni e commercianti persiani provenivano. In questo periodo, e fino all'avvento dei Portoghesi alla fine del XV secolo, sulla costa orientale africana prosperarono i commerci e sorsero una quantit\u00e0 di importanti citt\u00e0-stato come Kilwa, Malindi e Zanzibar (oggi anche nota come Stone Town). L'interscambio fra persiani, arabi e le popolazioni native bantu \u00e8 all'origine della cultura e della lingua swahili.\nAspetti della cultura swahili.\nLingua.\nLa lingua swahili appartiene al gruppo delle lingue bantu, tipicamente africano (allo stesso ampio gruppo appartiene per esempio lo zulu); tipicamente bantu sono in particolare la grammatica e gran parte della fonetica. L'influsso arabo-persiano si riflette soprattutto nel vocabolario. Persino alcune delle parole swahili pi\u00f9 universalmente note, come \"safari\", hanno un'etimologia araba; sono anche numerose le influenze persiane, come \"sheha\" per \"capovillaggio\", dalla stessa radice di sci\u00e0. Oltre a molti termini, lo swahili ha acquisito dall'arabo e dal persiano anche alcuni suoni, come alcune consonanti aspirate che non appartengono alla fonetica delle lingue bantu pi\u00f9 direttamente imparentate con lo swahili. Lo swahili coloniale e postcoloniale ha acquisito (e continua tuttora ad acquisire) vocaboli di derivazione chiaramente europea, per esempio inglese (come \"basi\" per \"autobus\" o \"kompyuta\" per \"computer\"), tedesca (\"shule\" per \"scuola\") e portoghese (\"meza\" per \"tavolo\").\nLe prime opere letterarie in swahili conosciute risalgono alla prima met\u00e0 del XVIII secolo; in origine, erano scritte usando l'alfabeto arabo. Furono i missionari europei, fra il XIX e il XX secolo, a introdurre l'attuale trascrizione standard dello swahili, che usa l'alfabeto romano. Ai missionari europei si deve anche la definizione della \"lingua swahili standard\" oggi universalmente accettata. A causa della particolare importanza storica e culturale di Zanzibar, lo swahili standard riproduce in larga misura la variante dello swahili nativa dell'isola.\nLetteratura.\nPoich\u00e9 lo swahili \u00e8 stato standardizzato solo in epoca recente, la letteratura tradizionale swahili \u00e8 classificabile in funzione dello specifico dialetto (o variet\u00e0) della lingua, come il Kiamu, Kimvita, Kipemba, Kiunguja, Kimrima, Kimtang'ata, Ki-Dar-es-salaam e Ki-Nairobi.\nNella letteratura swahili precoloniale, contenuti e forme sono fortemente influenzati da quelli della letteratura araba e islamica, ma i temi non sono sempre religiosi. La forma letteraria pi\u00f9 tipicamente swahili \u00e8 l'\"utenzi\", un particolare metro poetico basato su stanze di otto versi. Fra gli \"utenzi\" pi\u00f9 celebri si possono citare lo \"Utendi wa Tambuka\" (un poema epico in cui si narrano le imprese degli arabi nella guerra contro i bizantini), l'\"Utenzi wa Shufaka\" (un poema di carattere morale e religioso) e l'\"Utenzi wa Mwana Kupona\" (un poema morale didattico sulle virt\u00f9 coniugali). La letteratura swahili non contemplava invece la prosa, il cui uso era riservato a documenti di natura pratica.\nReligione.\nI waswahili sono prevalentemente musulmani anche se l'appartenenza religiosa non \u00e8 un elemento essenziale della cultura swahili. La radice islamica della cultura swahili si riflette comunque indirettamente in una quantit\u00e0 di diverse manifestazioni culturali, come la quasi totale assenza della carne di maiale dalla cucina tradizionale swahili.\nArte e artigianato.\nCome per l'arte dell'Africa subsahariana in generale, nella cultura swahili l'arte \u00e8 in gran parte intesa come decorazione creativa di oggetti di uso concreto e quotidiano; vi \u00e8 quindi un confine molto sfumato fra arte in senso stretto e artigianato. L'influenza islamica \u00e8 evidente, tra l'altro, nella predominanza di motivi geometrici e alfabetici usati come decorazione. Questo elemento dell'arte swahili si esprime in maniera evidente in particolare nei \"kanga\" e nei \"kitenge\", quadrati di cotone decorato con colori vivaci e proverbi scritti a grande lettere, che sono l'indumento pi\u00f9 tipico dell'Africa swahili.\nCucina.\nLa cucina swahili comprende sia ricette chiaramente riconducibili all'una o all'altra influenza (araba, persiana, indiana e cos\u00ec via), sia combinazioni di sapori originali, in cui le diverse tradizioni vengono fuse e spesso adattate alla disponibilit\u00e0 locale di particolari ingredienti. La tradizione locale pre-shirazi si riconosce soprattutto nella grande importanza del pesce e dei frutti di mare, non sorprendente per una popolazione costiera e scarsamente agricola, che quindi viveva principalmente di pesca di sussistenza. La tradizione araba si ritrova invece in ricette come il pilau (pilaf) e il pane con datteri e noci e quella indiana nei samosa e nelle ricette di carne preparata con curry e zenzero. Un esempio di fusione tipicamente swahili di ingredienti appartenenti a diverse tradizioni \u00e8 il pwewa wa nazi zanzibari, ovvero polpo (di tradizione costiera) cotto nel cocco (alimento portato dagli arabi) con l'aggiunti di curry (indiano) e altri sapori.\nAlla cucina swahili hanno approdato, soprattutto attraverso l'influenza coloniale, anche ricette tradizionali di popoli che non hanno avuto diretti contatti con i waswahili. Un esempio in questo senso \u00e8 il \"sorpotel\", un bollito misto speziato di origine goanese, portato in Africa, probabilmente, dai portoghesi (che controllavano Goa e, per un certo periodo, una parte della costa swahili).\nMusica.\nIl genere musicale tradizionale pi\u00f9 diffuso nel mondo swahili \u00e8 il taarab (o tarabu), originario di Zanzibar; combina testi in metrica in lingua swahili con melodie di ispirazione araba e indiana, ma \u00e8 suonato facendo anche uso di strumenti della tradizione europea, come la chitarra. Altri generi diffusi in gran parte dell'Africa swahili, come i derivati della rumba africana (per esempio il tanzaniano muziki wa dansi) o il bongo flava, sono di origine recente, coloniale o addirittura postcoloniale, e quindi attingono esclusivamente a tradizioni europee o africane.\nNavigazione.\nLa civilt\u00e0 swahili fu una civilt\u00e0 di navigatori e commercianti marittimi. Le imbarcazioni tipiche del mondo swahili sono i dhow (sambuchi), barche a vela di dimensioni medio-grandi di tradizione araba e mediorientale. Per la pesca vengono invece usate soprattutto le canoe con bilanciere dette \"ngalawa\", simili a quelle diffuse in varie zone dell'Oceano Indiano, fino all'Indonesia.\nAltre tradizioni.\nNell'Africa swahili \u00e8 molto diffuso il bao, un gioco da tavoliere della famiglia dei mancala. Il gioco del bao costituisce un importante momento di aggregazione, ma anche di competizione. A Zanzibar e in altri luoghi dell'Africa orientale si tengono tornei di diversi livelli, e i giocatori particolarmente abili vengono chiamati \"maestri\"."}
{"id": "3031623", "revid": "1543377", "url": "https://it.wikipedia.org/wiki?curid=3031623", "title": "Starhawk", "text": "\u00c8 una delle teoriche pi\u00f9 conosciute del neopaganesimo e dell'ecofemminismo, ed \u00e8 la cofondatrice del reclaiming, una tradizione magica neopagana creata alla fine degli anni settanta.\nAttivista per la non violenza, il femminismo, l'ecologia ed il movimento no global, si definisce come una pioniera nella riscoperta di una spiritualit\u00e0 basata sulla terra e sulla religione della Dea. Collabora con il Washington Post, nella rubrica \"On faith\", ed \u00e8 una promotrice della Permacultura.\nNel 2007 a Palermo in un workshop di tre giorni, Starhawk per la prima volta in Italia ha presentato \"Il canto della sirena, storia sacra per uomini e donne\" e nel 2010 Starhawk in un altro workshop di tre giorni a Palermo dedicato all'isola di Sicilia con Demetra e Kore: un viaggio di rigenerazione.\nFilm e musica.\nStarhawk ha contribuito alla realizzazione di \"Signs Out of Time: The Story of Archaeologist Marija Gimbutas\", un documentario sulla vita di Marija Gimbutas, realizzato insieme a Donna Reed, oltre che a video quali \"Goddess Remembered\", \"The Burning Times\", e \"Full Circle (Women and Spirituality)\". Ha partecipato inoltre alla realizzazione dei Cd \"Chants: Ritual Music\"."}
{"id": "3031631", "revid": "1494169", "url": "https://it.wikipedia.org/wiki?curid=3031631", "title": "Chud", "text": ""}
{"id": "3031634", "revid": "729795", "url": "https://it.wikipedia.org/wiki?curid=3031634", "title": "Comando Divisione &quot;Tridentina&quot;", "text": ""}
{"id": "3031643", "revid": "1543377", "url": "https://it.wikipedia.org/wiki?curid=3031643", "title": "Yagul", "text": "Yagul \u00e8 un sito archeologico associato alla civilt\u00e0 zapoteca situato nello stato messicano di Oaxaca. Il sito \u00e8 stato eletto a monumento naturale il 13 ottobre 1998. Il sito \u00e8 conosciuto anche con il nome di \"Pueblo Viejo\", ed era abitato nel periodo in cui arrivarono gli spagnoli. Dopo la conquista, la popolazione venne spostata alla citt\u00e0 di Tlacolula dove i loro discendenti vivono tutt'oggi.\nYagul venne occupata per la prima volta attorno al 100 a.C. Nel 500-700 d.C. furono costruiti molti monumenti cerimoniali. La maggior parte dei resti visibili risalgono dal 1250 al 1521.\nIl sito venne esplorato negli anni 50 e 60 dagli archeologi Ignacio Bernal e John Paddock.\nResti che testimoniano la presenza di esseri umani nella zona sono principalmente pitture rupestri, che risalgono al 3000 a.C. Dopo l'abbandono di Monte Alb\u00e1n avvenuto nell'800 d.C., gli abitanti della regione costruirono centri come Lambityeco, Mitla e Yagul.\nEtimologia.\n\"Yagul\" \u00e8 un termine di origine zapoteca, formato dalla combinazione delle parole \"ya\" (albero) e \"gul\" (vecchio), quindi il significato \u00e8 \"albero vecchio\".\nDescrizione del sito.\nYagul \u00e8 uno dei siti della valle di Oaxaca ad essere studiato maggiormente. Il sito \u00e8 diviso in tree aree principali; la fortezza, il centro cerimoniale, e la zona residenziale. Le costruzioni in pietra sono basate su ciottoli di fiume e roccia vulcanica. Sono state trovate circa 30 tombe, alcune di esse portano iscrizioni con simboli.\nIl centro cerimoniale \u00e8 stato studiato nel 1974 da Bernal e Gamio. Comprende la maggior parte di ci\u00f2 che \u00e8 stato portato alla luce. Nel centro vi sono molti patii e architetture, e si trova anche un complesso residenziale per \u00e9lite e un campo da gioco. \nIl sito \u00e8 gestito dall'Instituto Nacional de Antropolog\u00eda e Historia ed \u00e8 aperto per le visite del pubblico."}
{"id": "3031644", "revid": "767487", "url": "https://it.wikipedia.org/wiki?curid=3031644", "title": "Tris di donne e abiti nuziali", "text": "Tris di donne e abiti nuziali \u00e8 un film del 2009 diretto da Vincenzo Terracciano.\nTrama.\nFranco Campanella \u00e8 un impiegato di circa 50 anni sposato con Josephine, una donna che ha conosciuto durante un viaggio in Germania e da cui ha avuto due figli, Luisa e Giovanni. Franco ha il vizio del gioco; gioca a poker, ai cavalli, alla roulette, al lotto e a tris. Un vizio che negli anni ha creato non pochi problemi alla sua famiglia e a lui che ha chiesto prestiti a chiunque facendo un mare di figuracce, soprattutto agli occhi di suo figlio che non approva il comportamento del padre. Josephine, quindi, dopo le brutte figure che il marito le ha fatto fare confida nella buona riuscita del matrimonio di sua figlia Luisa.\nFranco vorrebbe contribuire comprando l'abito da sposa a sua figlia ma non ha il denaro sufficiente; ricorre quindi al gioco per cercare di guadagnarli, nonostante abbia promesso alla sua famiglia di non giocare pi\u00f9, creando cos\u00ec altri guai.\nDistribuzione.\nIl film \u00e8 stato distribuito nelle sale cinematografiche italiane il 18 settembre 2009."}
{"id": "3031646", "revid": "144796", "url": "https://it.wikipedia.org/wiki?curid=3031646", "title": "Peter Lind Hayes", "text": "Primi anni.\nPeter Lind Hayes nacque a San Francisco, in California, figlio dell'artista Grace Hayes (1895-1989). Trascorse l'infanzia nell'Illinois meridionale, per poi andare a scuola a New Rochelle, nello stato di New York.\nCarriera.\nHayes inizi\u00f2 la propria carriera negli anni '30 come attore di cinema, continuando l'attivit\u00e0 nel decennio successivo per poi dedicarsi prevalentemente alla televisione negli anni '50. Apparve frequentemente con la moglie Mary Healy anch'ella attrice, che aveva sposato nel 1940. La pi\u00f9 celebre apparizione cinematografica della coppia risale al 1953 nel film \"Le 5000 dita del Dr. T\", esperienza dopo la quale l'attore condusse \"The Peter Lind Hayes Show\" (1950-51) e \"Peter Loves Mary\" (1960-61), programmi televisivi che per\u00f2 ebbero breve durata.\nNel 1961, Hayes e Healy pubblicarono la loro biografia dal titolo \"Twenty-Five Minutes from Broadway\", pubblicata da Duell, Sloan and Pearce. Il titolo trasse ispirazione dal musical di George M. Cohan, \"Forty-five Minutes from Broadway\". Nel 1964, Hayes e la moglie Healy apparvero in diverse occasioni come ospiti dei quiz televisivi \"To Tell the Truth\", \"Password\" e \"What's My Line?\".\nMorte.\nPeter Lind Hayes mor\u00ec a Las Vegas nel 1998, all'et\u00e0 di 82 anni, lasciando la moglie e due figli, Peter Michael Hayes e Cathy Lind Hayes."}
{"id": "3031648", "revid": "438678", "url": "https://it.wikipedia.org/wiki?curid=3031648", "title": "Riccardo Sanseverino", "text": "Biografia.\nFiglio del conte Tommaso il Vecchio (del ramo \"di Lauro\" della famiglia Sanseverino) e di Siffridina Gentile, alla morte del padre divenne conte di Caserta, ottenendo il governo di un territorio che si estendeva dalla Terra di Lavoro alla Capitanata.\nSpos\u00f2 ad Andria nel 1249 Violante di Svevia, figlia di Federico II di Svevia e di Bianca Lancia, e sorella di re Manfredi. Ebbe numerosi incarichi alla corte imperiale di Federico, tra i quali quello di Vicario Imperiale. \nMentre l'imperatore si trovava a Grosseto, alcuni nobili siciliani organizzarono una congiura ai suoi danni. Fu proprio Riccardo ad avvisare Federico della rivolta, il quale si vendic\u00f2 arrestando e massacrando i congiurati. Federico lo chiam\u00f2 \"genero generoso\" e \"diletto figlio\". Fu presente alla morte dello \"stupor mundi\" nel 1250 a Castel Fiorentino.\n\u00c8 controversa la questione sul suo presunto tradimento a Ceprano che avrebbe permesso agli Angioini di penetrare nel Regno di Napoli.\nCarlo I d'Angi\u00f2, nei suoi registri, lo defin\u00ec \"mio fedele\" ma la questione \u00e8 tuttora aperta.Da Violante ebbe un figlio: Corradello, che spos\u00f2 Caterina dei Conti di Ginevra. Costui fu un fautore di Corradino di Svevia e per questo motivo fu imprigionato insieme alla moglie in Castel del Monte.\nNella letteratura.\nRiccardo di Sanseverino, conte di Caserta \u00e8 uno dei personaggi principali del romanzo \"La battaglia di Benevento\" di Francesco Domenico Guerrazzi, che accredita la teoria del rapporto incestuoso fra Manfredi e Violante.\nLe vicende della sua vita e del suo presunto tradimento nella battaglia di Ceprano sono narrate nel dramma \"Syfridina\" di Francescoantonio Nappi, rappresentato per la prima volta a Lauro (un tempo possedimento dei Sanseverino) il 3 gennaio 2015 dalla compagnia de \"Il Demiurgo\"."}
{"id": "3031652", "revid": "287204", "url": "https://it.wikipedia.org/wiki?curid=3031652", "title": "Athletic Genova", "text": "LAthletic Genova \u00e8 una societ\u00e0 di pallacanestro di Genova.\nNacque nel 1968 nei locali della parrocchia di Via San Pio X, luogo in cui si trovava anche la sede sociale, per mano di Gino Negro, Elio Fertonani e don Gianni Tacchino. Nel 1970 avvenne il passaggio all'agonismo acquisendo i diritti dell'allora Basket D. Genova, che all'epoca partecipava al campionato di Serie C.\nLa stagione 1974-75 \u00e8 la prima disputata in un campionato professionistico, in seguito alla riforma dei campionati. La Athletic Genova, targata \"Ausonia\", \u00e8 guidata in panchina da Luciano Bertolassi mentre lo straniero era Wilbur Kirkland. Arriv\u00f2 la salvezza cos\u00ec come al termine del secondo anno, ma solo al termine del match di ritorno nello spareggio contro la Juvecaserta. Dal 1976 la formazione genovese assume la sponsorizzazione \"Emerson\" ed entra nell'orbita della Pallacanestro Varese, facendo arrivare dalla Lombardia il veterano Dodo Rusconi e i giovani Maurizio Gualco, Enzo Carraria e Mauro Salvaneschi: il giocatore straniero era invece rappresentato dal brasiliano Marcos Leite \"Marquinho\". I risultati ottenuti garantirono al club la sua prima storica promozione nella massima serie. L'impatto con la A1 non fu per\u00f2 quello sperato, e l'Emerson retrocedette con all'attivo 6 vittorie e 16 sconfitte. Quella stagione, che vide anche il debutto in Coppa Kora\u0107, fu l'ultima stagione dell'Athletic Genova poich\u00e9 al termine del campionato la squadra si spost\u00f2 a Novara (venendo targata \"Manner\") anche per la mancanza di un impianto adeguato, non ricevendo dal Comune le garanzie di utilizzo dell'impianto della Fiera utilizzato in precedenza.\nFresca di spostamento a Novara, la squadra usc\u00ec dal basket professionistico gi\u00e0 al primo anno dopo aver subito un'ulteriore retrocessione.\nDopo quell'esperienza la societ\u00e0 ha proseguito la sua attivit\u00e0 a livello regionale raggiungendo come miglior risultato il quarto posto nel campionato di serie C regionale nella seconda met\u00e0 degli anni '90.\nIl suo settore giovanile, sempre florido, ha prodotto una gran quantit\u00e0 di giocatori che attualmente militano nelle migliori squadre liguri e che militano o hanno militato in categorie nazionali, quali Fabrizio Greco, Stefano Arrighi, Andrea Fertonani, Nicol\u00f2 Cerboncini, Francesco Rovati, Marcello Mangione, Filippo Cainero, Daniele Manuelli.\nAttualmente la squadra \u00e8 entrata nell'orbita del Riviera Vado Basket e tramite una collaborazione con il Basket Pool 2000 Loano sta disputando un campionato di vertice nell'Under 17 Open Ligure.\nLa sede \u00e8 rimasta quella storica di Via San Pio X con annessa piccola palestra sotto l'omonima chiesa, mentre il campo di gioco \u00e8 diventato il PalaCus di Viale Gambaro.\nDal 2015 (ed attualmente impegnata) Athletic Genova partecipa nuovamente ad un campionato Federale, la promozione Ligure, arrivando fino alle semi finali. Allenata da Matteo Bosio, Angelo Di Pompeo e Carlo Masnata. Campo da gioco Crocera Stadium."}
{"id": "3031653", "revid": "599013", "url": "https://it.wikipedia.org/wiki?curid=3031653", "title": "Mountain View (contea di Natrona)", "text": "Mountain View \u00e8 un census-designated place degli Stati Uniti d'America, situato nella Contea di Natrona nello stato del Wyoming. Nel censimento del 2000 la popolazione era di 103 abitanti. Appartiene all'area metropolitana di Casper.\nGeografia fisica.\nSecondo i rilevamenti dell'United States Census Bureau, la localit\u00e0 di Mountain View si estende su una superficie di 9,9 km\u00b2, tutti occupati da terre.\nPopolazione.\nSecondo il censimento del 2000, a Mountain View vivevano 103 persone, ed erano presenti 25 gruppi familiari. La densit\u00e0 di popolazione era di 10,4 ab./km\u00b2. Nel territorio comunale si trovavano 58 unit\u00e0 edificate. Per quanto riguarda la composizione etnica degli abitanti, il 91,26% era bianco, l'1,94% era nativo, lo 0,97% proveniva dall'Oceano Pacifico, l'1,94% apparteneva ad altre razze e il 3,88% a due o pi\u00f9. La popolazione di ogni razza ispanica corrispondeva al 6,80% degli abitanti.\nPer quanto riguarda la suddivisione della popolazione in fasce d'et\u00e0, il 15,5% era al di sotto dei 18, il 6,8% fra i 18 e i 24, il 31,1% fra i 25 e i 44, il 31,1% fra i 45 e i 64, mentre infine il 15,5% era al di sopra dei 65 anni di et\u00e0. L'et\u00e0 media della popolazione era di 44 anni. Per ogni 100 donne residenti vivevano 119,1 uomini."}
{"id": "3031662", "revid": "767487", "url": "https://it.wikipedia.org/wiki?curid=3031662", "title": "Powder River (Wyoming)", "text": "Powder River \u00e8 un census-designated place degli Stati Uniti d'America, situato nella Contea di Natrona nello stato del Wyoming. Nel censimento del 2000 la popolazione era di 181 abitanti. Appartiene all'area metropolitana di Casper.\nGeografia fisica.\nSecondo i rilevamenti dell'United States Census Bureau, la localit\u00e0 di Powder River si estende su una superficie di 15,4 km\u00b2, tutti occupati da terre.\nPopolazione.\nSecondo il censimento del 2000, a Powder River vivevano 51 persone, ed erano presenti 13 gruppi familiari. La densit\u00e0 di popolazione era di 3,3 ab./km\u00b2. Nel territorio comunale si trovavano 44 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 17,6% era al di sotto dei 18, il 5,9% fra i 18 e i 24, il 19,6% fra i 25 e i 44, il 39,2% fra i 45 e i 64, mentre infine il 17,6% era al di sopra dei 65 anni di et\u00e0. L'et\u00e0 media della popolazione era di 54 anni. Per ogni 100 donne residenti vivevano 104,0 uomini."}
{"id": "3031664", "revid": "1782831", "url": "https://it.wikipedia.org/wiki?curid=3031664", "title": "The Contender Asia", "text": "The Contender Asia (conosciuto nel Regno Unito come The Contender: Kickboxer e negli USA come The Contender: Muay Thai) \u00e8 una serie televisiva costruita attorno ad un'importante torneo di Muay Thai svoltosi a Singapore, con un ingente premio in denaro: 16 combattenti di peso medio (provenienti da 12 nazioni diverse) divisi in due squadre combattono fra loro per conquistare il titolo di \"The Contender Champion\" e vincere 150000 $. Questo programma televisivo fa parte di un progetto pi\u00f9 ampio, \"The Contender\".\nNegli 8 episodi iniziali, prima di ogni incontro i presentatori hanno fatto partecipare i contendenti a delle \"sfide\" (che richiedevano un grande sforzo fisico ed un eccellente lavoro di squadra), le quali permettevano alla squadra vincitrice di combinare i due boxer per il match imminente.\nEpisodi.\nEpisodio 1.\nTrasmesso il: 16 gennaio 2008\nI concorrenti si presentano e vengono assegnati alla squadra blu ed alla squadra rossa, rispettivamente i \"Wild Boars\" ed i \"Tiger Kings\".\nDurante la sfida, Kim inciampa, e ci\u00f2 vale la vittoria per la squadra blu.\nEpisodio 2.\nTrasmesso il: 23 gennaio 2008\nEpisodio 3.\nTrasmesso il: 30 gennaio 2008\nI Wild Boards festeggiano la loro seconda vittoria consecutiva. Dzahbar, sentendosi deriso in maniera esagerata, fa scoppiare una rissa con Rafik, che viene fermata da alcuni allenatori.\nEpisodio 4.\nTrasmesso il: 6 febbraio 2008\nI Tiger Kings festeggiano per aver eliminato il capitano della squadra avversaria, intanto Bruce viene eletto nuovo capitano.\nEpisodio 5.\nTrasmesso il: 13 febbraio 2008\nAlain Sylvestre dice di essere affetto dalla malattia di Crohn. Intanto i Wild Boars eleggono David Pacquette come nuovo capitano, il quale si sente preoccupato per le sorti che sono capitate ai due capitani precedenti.\nEpisodio 6.\nTrasmesso il: 20 febbraio 2008\nD\u017eabar, prima dell'incontro, mostra come la sua religiosit\u00e0 lo accompagni in tutte le attivit\u00e0 quotidiane, soprattutto nella Thai Boxe. Una volta scelto David come suo prossimo avversario, questo, per gioco, non gli d\u00e0 la mano e D\u017eabar decide di riservare i suoi risentimenti per l'incontro. Durante il match entrambi si tagliano alla nuca, D\u017eabar perde due punti per un colpo basso ed un calcio mentre David \u00e8 a terra. Nonostante i punti persi, D\u017eabar vince 96 a 95.\nEpisodio 7.\nTrasmesso il: 27 febbraio 2008\nEpisodio 8.\nTrasmesso il: 5 marzo 2008\nEpisodio 9.\nTrasmesso il: 12 marzo 2008\nDa questo episodio non ci sono pi\u00f9 sfide, capitani, n\u00e9 squadre. I contendenti devono aprire dei cassetti trovare un amuleto blu od uno rosso. Colui che trova tale amuleto, combatte nell'angolo del rispettivo colore.\nEpisodio 10.\nTrasmesso il: 19 marzo 2008\nEpisodio 11.\nTrasmesso il: 26 marzo 2008\nJohn Wayne Parr \u00e8 dispiaciuto di aver mandato a casa un suo caro amico, ma si rende conto che Zidov avr\u00e0 molte occasioni per rifarsi, mentre per l'australiano la carriera sarebbe terminata, in caso di sconfitta.\nEpisodio 12.\nTrasmesso il: 2 aprile 2008\nI due amici D\u017eabar e Soren si sfideranno in questo incontro. Durante l'allenamento, i due si studiano e sembrano sicuri di s\u00e9. L'incontro \u00e8 presentato dai rituali eseguiti dai tre semifinalisti (Sean, John Wayne e Yodsaenklai) accompagnati da Jaymee Ong.\nD\u017eabar riesce, gi\u00e0 nel primo round, a mandare al tappeto l'avversario australiano, il quale ha una leggera perdita di memoria e non riesce a ricordarsi l'incontro.\nEpisodio 13.\nTrasmesso il: 9 aprile 2008\nEpisodio 14.\nTrasmesso il: 16 aprile 2008\nEpisodio 15 (Finale).\nTrasmesso il: 23 aprile 2008"}
{"id": "3031665", "revid": "1522738", "url": "https://it.wikipedia.org/wiki?curid=3031665", "title": "Marc St. James", "text": ""}
{"id": "3031667", "revid": "122842270", "url": "https://it.wikipedia.org/wiki?curid=3031667", "title": "Pratieghi", "text": "Pratieghi \u00e8 una frazione del comune italiano di Badia Tedalda, nella provincia di Arezzo, in Toscana.\nGeografia fisica.\nSituata a 871 metri sul livello del mare, dista 14,7\u00a0km dal capoluogo comunale. Nei pressi della frazione si trovano le sorgenti del fiume Marecchia e l'Area naturale protetta di interesse locale Nuclei di Taxus Baccata di Pratieghi.\nStoria.\nLa prima attestazione relativa a Pratieghi risale al 1256, quando \u00e8 citato come \"castrum con torri\". L'antico castello, oggi distrutto, fu come gli altri castelli della zona di Badia Tedalda possedimento dei conti di Montedoglio fino al XIV secolo, quando il controllo dell'area pass\u00f2 a Uguccione della Faggiola e da lui al figlio Nieri, seguace dei Visconti di Milano, cui nel 1353 fu confermato da un trattato di pace tra questi e la Repubblica Fiorentina il possesso di 72 ville e castelli. Tornato ai Montedoglio, il castello di Pratieghi fu formalmente ceduto con atto del 10 luglio 1490 dai conti Bartolommeo, Jacopo e Chelio alla Repubblica Fiorentina unitamente ai castelli di Montedoglio e Badia Tedalda, i cui abitanti si erano tuttavia spontaneamente assoggettati al Comune di Firenze gi\u00e0 dall'anno precedente. \nPratieghi, dopo aver fatto parte del comune di Pieve Santo Stefano, \u00e8 entrato a far parte di quello di Badia Tedalda nel 1775. Contava 251 abitanti nel 1551, 124 nel 1745, 134 nel 1833, 157 nel 1845 e 169 nel 1849. In epoca pi\u00f9 recente, nel 1981 gli abitanti risultavano 173 nel territorio della frazione e 167 nel centro abitato, mentre i censimenti del 2001 e del 2011, che riferiscono i dati del solo centro abitato, calcolano la popolazione di Pratieghi rispettivamente in 112 e 86 abitanti.\nCultura.\nPratieghi \u00e8 il soggetto di due disegni a penna ad inchiostro acquerellato su carta bianca realizzati nel 1616 da Remigio Cantagallina. Si tratta de \"Il borgo di Pratieghi\", oggi al British Museum di Londra, e de \"La pieve di Pratieghi\", venduto da Christie's a New York nel 2013 ad un collezionista privato come \"View of the countryside around the village of Pratieghi, with an artist sketching in the foreground\"."}
{"id": "3031669", "revid": "402993", "url": "https://it.wikipedia.org/wiki?curid=3031669", "title": "Emerson Genova", "text": ""}
{"id": "3031670", "revid": "15756", "url": "https://it.wikipedia.org/wiki?curid=3031670", "title": "Albertet Cailla", "text": "Vita e opere.\nSecondo quando viene riportato nella sua \"vida\", era \"di scarso valore\" ma amato dai suoi vicini e dalle donne locali. La sua \"vida\" ci dice che compose una buona \"canso\" e molti \"sirventes\", ma solo un \"partimen\" sopravvisse. Non lasci\u00f2 mai la regione dell'Albigese cosa insolita per un trovatore.\nViene riferito di Aimeric de Belenoi che, fastidiato dalle sue giullerie, esorta la contessa di Provenza, Agnesina di Saluzzo, la contessa Beatrice sua cugina, signora di Massa, e la contessa del Carretto, che avevano seguito in Provenza Beatrice di Savoia a \"scacciare e a punire quell'insolente di Albert Cailla, autore di satire contro le donne\".\nAd Albertet viene attribuita una \"tenso\" (tra due donne, una giovane e una vecchia) in almeno due canzonieri (mss \"I\" e \"K\"), e un sirventese (mss \"I\", \"K\" e \"d\"), \"Aras, quan plou e yverna\", di Bertran de Preissac.\nIdentificazione dell'origine.\nDallo Spotorno sappiamo che \"Alberto Quaglia, da' provenzali [era] detto Cailla, e Caille dai francesi\"; quindi risulterebbe in lingua occitana Albert(et) Cailla. L'origine italiana venne in passato attribuita anche da altri autori [italiani ma non francesi] come L. Cerretti e G. Pedroni dove leggiamo di letterati italiani, tra i quali Alberto Quaglia, che, sulle orme dei poeti provenzali, che facevano la spola tra Occitania e Italia settentrionale, presi dalla incantesimo di quella loro arte, ma anche dai facili guadagni ottenuti dai colleghi d'oltralpe, si ingegnavano a scrivere i loro componimenti in lingua occitana.\nTralasciando in parte quanto riferito dall'annotazione biografica contenuta nella sua \"vida\", e cio\u00e8 che Albertet [diminutivo di Albert] non si fosse mai allontanato dalla sua contrada, la quasi unanime indiscussa origine italiana tributata in passato ad Albertet Cailla sembra ruotare in parte attorno all'equivoco che veniva a crearsi tra le parole Albi, albigese e Albenga...\nL'abate Quadrio infatti, sulla scorta probabilmente di quanto ricorda della \"vida\" del trovatore, ci dice che...\n Lo Spotorno ci dice che Quadrio cadde in errore:\nDi tale origine ne parla miticamente Girolamo Rossi:\nLo Spotorno aggiunge:\nGiulio Bertoni ne risolve l'equivoco attestando che un certo numero di..."}
{"id": "3031671", "revid": "402993", "url": "https://it.wikipedia.org/wiki?curid=3031671", "title": "Ausonia Genova", "text": ""}
{"id": "3031684", "revid": "110157", "url": "https://it.wikipedia.org/wiki?curid=3031684", "title": "Coppa Italia 2010-2011", "text": "La Coppa Italia 2010-2011 \u00e8 stata la 64\u00aa edizione della manifestazione calcistica.\n\u00c8 iniziata l'8 agosto 2010 e si \u00e8 conclusa il 29 maggio 2011. In occasione del concomitante anniversario, la Coppa ha assunto una doppia denominazione comprendendo anche quella di Coppa del 150\u00ba anniversario dell'Unit\u00e0 d'Italia. A tal proposito, alla squadra vincente \u00e8 stato assegnato un ulteriore trofeo.\nIniziata l'8 agosto 2010, si \u00e8 conclusa il 29 maggio 2011. La finale si \u00e8 giocata per il quarto anno consecutivo allo Stadio Olimpico di Roma, e ha visto uscirne vincitrice l'Inter battendo il Palermo per 3-1. Visto che i nerazzurri si sono qualificati tramite il campionato alla Champions League, il posto in Europa League spettante ai vincitori della Coppa Italia \u00e8 stato assegnato alla squadra siciliana, in quanto finalista perdente.\nFormula.\nLa formula della manifestazione \u00e8 la stessa delle due precedenti edizioni.\nPartecipano tutte le 20 societ\u00e0 di Serie A e tutte le 22 di Serie B. Ad esse si aggiungono 27 societ\u00e0 selezionate dalla Lega Pro e 9 selezionate dal Comitato Interregionale della Lega Nazionale Dilettanti, per un totale di 78 club partecipanti.\nLa Lega Pro ha selezionato 24 club di Prima Divisione e 3 di Seconda Divisione. Per la categoria maggiore sono state scelte la Salernitana unica retrocessa dalla Serie B (la Triestina \u00e8 stata ripescata fra i cadetti mentre Mantova e Gallipoli sono state radiate), le migliori 17 societ\u00e0 di Prima Divisione 2009-10 (non promosse in Serie B ed iscritte regolarmente al campionato) e le 6 neopromosse dalla Seconda Divisione. Per quest'ultima categoria sono state scelte le 3 squadre sconfitte nelle finali playoff del campionato 2009-10.\nLa Lega Dilettanti ha selezionato 9 club, uno per ciascun girone della Serie D 2009-2010, scelti tra i migliori in classifica non promossi in Seconda Divisione e senza tener conto dell'esito dei play-off. Di questi club, quattro sono stati successivamente ripescati in Seconda Divisione, aumentando il numero delle societ\u00e0 di Lega Pro partecipanti alla competizione e diminuendo quelle di Serie D.\nLa competizione \u00e8 interamente ad eliminazione diretta. Con eccezione delle semifinali, tutti i turni si svolgono in gara unica, con eventuali tempi supplementari e calci di rigore. Le semifinali saranno invece disputate con gare di andata e ritorno, col meccanismo delle coppe europee, ovvero in caso di pareggio dopo 180 minuti a passare il turno \u00e8 la squadra che ha totalizzato il maggior numero di reti in trasferta; in caso di parit\u00e0 anche nei gol segnati fuori casa si procede con i tempi supplementari e i calci di rigore.\nLe societ\u00e0 di Lega Pro e Serie D entrano in gioco sin dal primo turno, quelle di Serie B dal secondo, 12 squadre di Serie A dal terzo, mentre le 8 teste di serie esordiscono solo negli ottavi di finale. Il sorteggio del tabellone \u00e8 stato effettuato il 26 luglio 2010 presso la sede della Lega Serie A e Lega Serie B a Milano. All'interno della propria fascia di ranking, a ciascuna squadra \u00e8 assegnato un numero di tabellone tramite sorteggio, eccezion fatta per le squadre che entrano in gioco al terzo turno, il cui numero dipende dalla posizione in classifica nell'anno precedente.\nNei turni in partita unica ha diritto a giocare in casa la squadra col numero di tabellone pi\u00f9 basso, in semifinale si ha diritto invece a giocare il ritorno in casa.\nSquadre partecipanti.\nLega Serie A.\nLe 20 squadre\nLe squadre contrassegnate dall'asterisco sono gi\u00e0 qualificate agli Ottavi di finale\nLega Serie B.\nLe 22 squadre\nLega Pro.\nLe 24 squadre di Prima Divisione\nLe 7 squadre di Seconda Divisione\nLega Nazionale Dilettanti.\nLe 5 squadre di Serie D\nCalendario.\nIl tabellone \u00e8 stato sorteggiato il 26 luglio 2010.\nTurni preliminari.\nPrimo turno.\nSi \u00e8 disputato domenica 8 e marted\u00ec 10 agosto 2010, con la partecipazione dei 36 club di Lega Pro e LND (24 di Prima Divisione, 7 di Seconda Divisione e 5 di Serie D).\nSecondo turno.\nSi \u00e8 disputato tra gioved\u00ec 12, sabato 14 e domenica 15 agosto 2010 con in lizza 40 squadre: i 22 club di Serie B e le 18 vincenti del primo turno (17 di Prima Divisione ed una di Seconda Divisione). Fra i club di Serie B gli unici a non giocare in casa sono stati il Pescara, che \u00e8 una delle neopromosse attraverso play-off, e la , ripescata. Questi due club hanno infatti giocato in trasferta gli unici due scontri diretti tra squadre cadette. Inoltre il derby lombardo tra Varese e Como si \u00e8 giocato in casa del lariani, societ\u00e0 di Lega Pro, in seguito ad accordo tra le due squadre.\nTerzo turno.\nSi \u00e8 disputato tra mercoled\u00ec 20, marted\u00ec 26, mercoled\u00ec 27 e gioved\u00ec 28 ottobre 2010. In lizza 32 squadre: 12 club di Serie A che non prendono parte alle coppe europee e le 20 vincenti del secondo turno (tutte formazioni di Serie B).\nQuarto turno.\nL'ultimo turno preliminare si \u00e8 disputato tra mercoled\u00ec 24, gioved\u00ec 25, marted\u00ec 30 novembre e mercoled\u00ec 1\u00ba dicembre 2010 vedendo in lizza le 16 vincenti del terzo turno (11 squadre di Serie A e 5 di Serie B).\nFase finale.\nOttavi di finale.\nOltre agli 8 vincitori del quarto turno, tutti di Serie A, sono entrati in lizza gli ultimi 8 club di massima serie: i 7 partecipanti alle coppe europee (fra i quali l'Inter detentrice della coppa) e la migliore classificata della Serie A 2009-2010 esclusa dalle competizioni internazionali, ovvero il . Gli incontri si sono disputati tra marted\u00ec 14 dicembre 2010, mercoled\u00ec 12, gioved\u00ec 13, marted\u00ec 18, mercoled\u00ec 19 e gioved\u00ec 20 gennaio 2011.\nQuarti di finale.\nSi sono disputati tra marted\u00ec 25, mercoled\u00ec 26 e gioved\u00ec 27 gennaio 2011.\nSemifinali.\nL'unica fase del torneo basata sul doppio confronto ha visto disputarsi l'andata marted\u00ec 19 e mercoled\u00ec 20 aprile, mentre le gare di ritorno si sono svolte marted\u00ec 10 e mercoled\u00ec 11 maggio 2011. Secondo il regolamento entrambe le milanesi avrebbero dovuto disputare in casa la partita di andata, ma per evitare la sovrapposizione \u00e8 stata disposta l'inversione dei campi dell'incontro fra Inter e Roma.\nFinale.\nLa finale si \u00e8 disputata per il quarto anno consecutivo in gara unica allo Stadio Olimpico di Roma. L'incontro si \u00e8 giocato domenica 29 maggio 2011. Dopo trentadue anni \u00e8 tornato a disputare l'atto conclusivo il Palermo, alla sua terza finale; per l'Inter si trattava della 13\u00aa finale, la sesta negli ultimi sette anni (4 vinte). Grazie alla qualificazione dell'Inter alla Champions League 2011-2012 il Palermo, nonostante la sconfitta, si \u00e8 qualificato per l'UEFA Europa League 2011-2012, dove partir\u00e0 dal terzo turno preliminare. L'Inter si \u00e8 anche aggiudicata la Coppa del 150\u00ba anniversario dell'Unit\u00e0 d'Italia, che era abbinata alla finale di questa edizione della Coppa Italia.\nClassifica marcatori.\n\"Dati aggiornati al 29 maggio 2011\"."}
{"id": "3031686", "revid": "144796", "url": "https://it.wikipedia.org/wiki?curid=3031686", "title": "Le 5000 dita del Dr.T", "text": ""}
{"id": "3031697", "revid": "352448", "url": "https://it.wikipedia.org/wiki?curid=3031697", "title": "Partimen", "text": ""}
{"id": "3031701", "revid": "767487", "url": "https://it.wikipedia.org/wiki?curid=3031701", "title": "Leerdamse Racing Club uit Leerdam", "text": "Il Leerdamse Racing Club uit Leerdam, comunemente noto come LRC Leerdam, \u00e8 una societ\u00e0 calcistica olandese con sede a Leerdam.\nStoria.\nIl Lerdam fu fondato nel 1958. Attualmente partecipa alla Hofdklasse, non essendo riuscito a qualificarsi per la nuova terza serie olandese, la Topklasse.\nColori.\nI colori del Lerdam sono il bianco e il viola"}
{"id": "3031706", "revid": "352448", "url": "https://it.wikipedia.org/wiki?curid=3031706", "title": "Partiment", "text": ""}
{"id": "3031707", "revid": "767487", "url": "https://it.wikipedia.org/wiki?curid=3031707", "title": "Mauro Raphael", "text": "Biografia.\nSposatosi nel 1952, ebbe tre figli; aveva inoltre un parente che, come lui, gioc\u00f2 a calcio \u2014 sebbene a livelli inferiori \u2014 e un altro giornalista. In seguito al termine dell'attivit\u00e0 calcistica, lavor\u00f2 in banca prima di andare in pensione.\nCaratteristiche tecniche.\nGiocava come centrocampista, ricoprendo il ruolo di ala, nel quale era suo agio, anche per merito della propria velocit\u00e0. Grazie alla sua versatilit\u00e0 \u2014 era ambidestro e pertanto poteva giocare su entrambe le fasce \u2014 durante la sua permanenza al San Paolo non ebbe difficolt\u00e0 a lasciare la posizione di ala sinistra a Canhoteiro per trasferirsi sul lato di campo opposto.\nCarriera.\nClub.\nCresciuto nel Paulista, si mise in evidenza gi\u00e0 in giovane et\u00e0, durante un'amichevole con il Palmeiras; lasciato il club e trasferitosi al Guarani di Campinas, vi disput\u00f2 per la prima volta il campionato Paulista, attirando l'interesse del San Paolo. Con la maglia della societ\u00e0 della capitale statale visse il miglior periodo della sua carriera: segn\u00f2 molte reti, vinse per due volte il campionato e si conferm\u00f2 come uno dei migliori marcatori della squadra. Si rese, inoltre, protagonista di un fatto curioso: durante la finale del campionato statale 1957 contro il Corinthians provoc\u00f2 il portiere Gilmar, chiedendogli di scegliere l'angolo della porta in cui avrebbe tirato, suscitandone l'irritazione. Una volta lasciato il San Paolo si trasfer\u00ec al Fluminense, club carioca, con cui vinse un campionato statale, e in Argentina, al Boca Juniors, per poi chiudere la carriera nuovamente al Fluminense.\nNazionale.\nLa sua carriera in Nazionale non dur\u00f2 molto \u2014 anche a causa della concorrenza: Garrincha, Cl\u00e1udio e Julinho infatti ricoprivano il suo stesso ruolo \u2014 ed ebbe inizio con il , nel corso del quale Zez\u00e9 Moreira lo fece debuttare nel quarto di finale contro l', futura finalista del torneo, che si impose per 4-2. In seguito, partecip\u00f2 al Campeonato Sudamericano de Football 1956, e si aggiudic\u00f2 diversi trofei secondari, come Copa Roca, Coppa Bernardo O'Higgins e Copa Oswaldo Cruz."}
{"id": "3031710", "revid": "499020", "url": "https://it.wikipedia.org/wiki?curid=3031710", "title": "LRC Leerdam", "text": ""}
{"id": "3031711", "revid": "352448", "url": "https://it.wikipedia.org/wiki?curid=3031711", "title": "Joc partit", "text": ""}
{"id": "3031712", "revid": "767487", "url": "https://it.wikipedia.org/wiki?curid=3031712", "title": "Katholieke Voetbal Vereniging Quick '20", "text": "Il Katholieke Voetbal Vereniging Quick '20, comunemente noto come KVV Quick '20, \u00e8 una societ\u00e0 calcistica olandese con sede a Oldenzaal.\nStoria.\nIl KVV Quick fu fondato nel 1920. Attualmente partecipa alla Hofdklasse, non essendo riuscito a qualificarsi per la nuova terza serie olandese, la Topklasse.\nStadio.\nIl KVV Quick disputa le sue partite casalinghe allo stadio Sportpark Vondersweijde, che pu\u00f2 contenere 6500 spettatori.\nColori.\nI colori del KVV Quick sono il bianco e il nero"}
{"id": "3031714", "revid": "131358", "url": "https://it.wikipedia.org/wiki?curid=3031714", "title": "KVV Quick '20", "text": ""}
{"id": "3031720", "revid": "1310927", "url": "https://it.wikipedia.org/wiki?curid=3031720", "title": "Voetbal Vereniging Door Ons Vrienden Opgericht", "text": "Il Voetbal Vereniging Door Ons Vrienden Opgericht, comunemente noto come DOVO, \u00e8 una societ\u00e0 calcistica olandese con sede a Veenendaal.\nStoria.\nIl DOVO fu fondato nel 1933. Attualmente partecipa alla Hofdklasse, non essendo riuscito a qualificarsi per la nuova terza serie olandese, la Topklasse.\nColori.\nI colori del DOVO sono il bianco e il rosso"}
{"id": "3031722", "revid": "499020", "url": "https://it.wikipedia.org/wiki?curid=3031722", "title": "VV DOVO", "text": ""}
{"id": "3031723", "revid": "767487", "url": "https://it.wikipedia.org/wiki?curid=3031723", "title": "Voetbalvereniging Sparta Nijkerk", "text": "Il Voetbalvereniging Sparta Nijkerk, comunemente noto come Sparta Nijkerk, \u00e8 una societ\u00e0 calcistica olandese con sede a Nijkerk.\nStoria.\nLo Sparta Nijkerk fu fondato nel 1931. Fino al 2009/2010 ha disputato la Hoofdklasse, il massimo livello dei campionati dilettantistici olandesi, con l'istituzione della Topklasse come massimo campionato dilettantistico nella stagione 2010/2011, \u00e8 passato in Topklasse.\nStadio.\nLo Sparta Nijkerk disputa le sue partite casalinghe nello stadio De Ebbenhorst.\nColori.\nI colori dello Sparta Nijkerk sono l'arancione e il nero."}
{"id": "3031724", "revid": "499020", "url": "https://it.wikipedia.org/wiki?curid=3031724", "title": "Sparta Nijkerk", "text": ""}
{"id": "3031725", "revid": "287204", "url": "https://it.wikipedia.org/wiki?curid=3031725", "title": "Simple Man (Lynyrd Skynyrd)", "text": "Simple Man \u00e8 un brano musicale dei Lynyrd Skynyrd, pubblicato nell'album \"(pronounced 'l\u0115h-'n\u00e9rd 'skin-'n\u00e9rd)\" del 1973.\nRonnie Van Zant e Gary Rossington scrissero \"Simple Man\" poco tempo dopo la morte della nonna di Van Zant e della madre di Rossington, con l'idea di ricordarne gli insegnamenti.\nIl testo.\nLa canzone parla di una madre che d\u00e0 alcuni consigli morali al suo unico figlio."}
{"id": "3031726", "revid": "537160", "url": "https://it.wikipedia.org/wiki?curid=3031726", "title": "Lega Nazionale Professionisti B", "text": "La Lega Nazionale Professionisti B (sigla LNPB), pi\u00f9 comunemente nota come Lega Serie B, \u00e8 un'associazione privata non riconosciuta della quale fanno parte le societ\u00e0 affiliate alla Federazione Italiana Giuoco Calcio che partecipano alla Serie B del campionato italiano di calcio.\nFondata il 1\u00ba luglio 2010 come \"Lega Nazionale Professionisti Serie B\", la Lega ha sede a Milano ed organizza, nel rispetto delle norme federali, la Serie B, il Campionato Primavera 2 e la Supercoppa Primavera 2, oltre a promuovere gli interessi delle societ\u00e0 ad essa affiliate.\nStoria.\nL'atto notarile di costituzione dell'allora \"Lega Nazionale Professionisti Serie B\" viene firmato il 7 luglio 2010, a ratifica della scissione della Lega Nazionale Professionisti in due distinti organi: la Lega Serie A che continu\u00f2 a gestire, oltre alla Serie A, la Coppa Italia, la Supercoppa Italiana, il campionato Primavera 1, la Coppa Italia Primavera e la Supercoppa Primavera, e la \"Lega Serie B\" cui fu demandata unicamente l'organizzazione del campionato di Serie B, del campionato Primavera 2 e delle iniziative correlate. Dall'8 luglio 2015 ha assunto l'attuale denominazione.\nPresidenti.\nDi seguito l'elenco dei presidente della Lega Nazionale Professionisti Serie B, dalla costituzione nel 2010 ad oggi:\nOrganico della Lega.\nL'organico della Lega Serie B corrisponde alle squadre iscritte alla Serie B, al quale dal 2019 afferiscono venti societ\u00e0.\nOrganigramma.\nLa composizione del Consiglio di Lega \u00e8 di seguito riportata."}
{"id": "3031728", "revid": "433605", "url": "https://it.wikipedia.org/wiki?curid=3031728", "title": "San Jos\u00e9 Mogote", "text": "San Jos\u00e9 Mogote \u00e8 un sito archeologico pre-colombiano della civilt\u00e0 zapoteca, una cultura che si svilupp\u00f2 nella regione dello stato di Oaxaca. San Jos\u00e9 Mogote fu il maggiore luogo abitato della valle di Oaxaca nel periodo Medio Formativo (dal 1500 a.C. al 500 a.C.).\nSituato in una zona fertile nel ramo Etla della valle di Oaxaca, il sito si trova poco distante dal museo comunitario nel villaggio di San Jos\u00e9 Mogote, a 12\u00a0km di distanza dalla citt\u00e0 di Oaxaca. (Evans 2004:122).\nSan Jos\u00e9 Mogote \u00e8 il villaggio agricolo pi\u00f9 antico nella valle di Oaxaca e forse il primo insediamento della zona ad usare la ceramica. Il sito ospitava anche la pi\u00f9 antica palizzata difensiva nel Messico e i primi edifici cerimoniali (del 1300 a.C.), con l'uso di adobe (850 a.C.), e un sistema di scrittura primitivo (i geroglifici zapotechi del 600 a.C.).\nGli scavi archeologici condotti dagli anni '80 confermano che San Jos\u00e9 fu un importante centro della cultura zapoteca nel periodo primordiale, prima di perdere prestigio rispetto a Monte Alb\u00e1n. Inizialmente un centro di piccole dimensioni abitato da poche famiglie, in seguito crebbe fino a diventare una citt\u00e0 con strutture monumentali e un centro politico complesso che governava la regione, ricevendo tributi e servizi da altri centri minori. Per ragioni non chiare la citt\u00e0 perse potenza e in seguito divent\u00f2 tributaria di Monte Alb\u00e1n, la nuova capitale degli zapotechi.\nSan Pablo Huitzo, Santa Marta Etla, Hacienda Blanca, Tomaltepec, Zaachila, Abasolo, Mitla, Tilcajete, Zegache, e Santa Ana Tlapacoyan erano solo alcuni dei piccoli insediamenti che pagavano tributo a San Jos\u00e9 Mogote, che si trovava nella zona settentrionale pi\u00f9 sviluppata della valle di Oaxaca.\nSviluppo della civilt\u00e0.\nTra il 1500 e il 1150 a.C. San Jos\u00e9 Mogote crebbe da piccolo villaggio con poche case fino a diventare un'area di 2000\u00a0m\u00b2, diventando il pi\u00f9 grande di 25 villaggi presenti nella zona a quel tempo e l'unico con costruzioni pubbliche. L'introduzione di due metodi per l'irrigazione potrebbero essere stati responsabili della miglioria della produzione agricola..\nL'insediamento nel sito era formato da alcune case che formavano l'unit\u00e0 sociale di base a San Jos\u00e9 Mogote. Una casa poteva contenere bracieri, forni per la cottura, manos di pietra, metates per spezzare la carne, e oggetti in ceramica. Il cibo, tra cui il mais, veniva messo da parte in buche a forma di campana, fuori dalla casa. In seguito, queste buche venivano usate per la spazzatura, formando tumuli per la spazzatura (in inglese \"midden\"). I sepolcri per i morti si trovavano vicino alle case.\nLa presenza di ossidiana nella zona testimonia il fatto che questi zapotechi commerciavano con altre persone al di fuori della valle, poich\u00e9 questo materiale non era reperibile nel luogo in cui abitavano.\nDopo il 1150 a.C. gli altri insediamenti della zona rimasero piccoli, ma il villaggio di San Jos\u00e9 Mogote vide un aumento della popolazione e una elaborazione delle strutture pubbliche, segno che inizi\u00f2 a controllare anche gli altri villaggi da un punto di vista politico. Tra il 900 e il 600 a.C. la popolazione della valle arriv\u00f2 a contare 2000 individui sparsi in 40 comunit\u00e0, di cui la met\u00e0 viveva a San Jos\u00e9 Mogote, che si era espansa su 50 acri.. Un edificio della comunit\u00e0, chiamato \"casa degli uomini\", forse serviva come luogo in cui gli uomini del villaggio si potessero radunare per scopi cerimoniali. L'importanza della costruzione \u00e8 testimoniata dal fatto che si trovi orientata a otto gradi verso nord-ovest. La Venta, un sito archeologici degli olmechi, \u00e8 orientato nella stessa maniera, il che fa supporre che vi fosse una conoscenza dell'astronomia e la presenza di un sistema di calendario.. A San Jos\u00e9 Mogote venivano fabbricati degli specchi di magnetite che venivano venduti fino alla costa del golfo dove vivevano gli Olmechi, a 250\u00a0km di distanza.\nTra il 700 e il 500 a.C. la popolazione raggiunse 3500 individui nella valle, con circa 1000 nella sola San Jos\u00e9 Mogote, che copriva 60 ettari di terreno. Il complesso maggiore della zona prima del 500 a.C. era il monte 1, costruito in cima a una collina, alto 15 metri.\nArte e innovazioni.\nIl ferro grezzo era uno dei prodotti della valle di Oaxaca. Siccome San Jos\u00e9 Mogote era il centro principale del commercio nella regione, il ferro veniva usato per fabbricare degli specchi di pietra, che venivano venduti ed esportati in regioni lontane fino alla terra degli Olmechi sulla costa orientale.\nSi trovano due motivi principali nelle ceramiche: le forze della terra e del cielo, rappresentati da terremoti e fulmini. A San Jos\u00e9 Mogote si vedeva una mistura di questi due temi."}
{"id": "3031730", "revid": "1494169", "url": "https://it.wikipedia.org/wiki?curid=3031730", "title": "Capitan Uncino (disambigua)", "text": ""}
{"id": "3031731", "revid": "287204", "url": "https://it.wikipedia.org/wiki?curid=3031731", "title": "Paluani Chievo 1984-1985", "text": "Nella stagione 1984-1985 il Paluani Chievo disput\u00f2 il suo decimo campionato di Interregionale.\nRosa.\nGiocatori utilizzati: 22\nAllenatore: Emilio Zanotti"}
{"id": "3031748", "revid": "46291", "url": "https://it.wikipedia.org/wiki?curid=3031748", "title": "Echium plantagineum", "text": "La viperina piantaginea (Echium plantagineum ) \u00e8 una pianta erbacea annuale della famiglia delle Boraginaceae, nativa dell'Europa meridionale e occidentale, del Nordafrica e dell'Asia sudoccidentale. Negli anni 1880, fu introdotta accidentalmente in Australia dove \u00e8 diventata una pianta infestante, molto difficile da controllare.\nPer l'elevata concentrazione di alcaloidi pirrolizidinici presenti nei germogli, \u00e8 velenosa per gli animali da pascolo, in particolare per quelli dotati di un tratto digestivo semplice come i cavalli. Le tossine si accumulano nel fegato ed un eccessivo consumo pu\u00f2 condurre gli animali alla morte.\n\"Echium plantagineum\" \u00e8 una pianta annuale a fioritura invernale che raggiunge i 20\u201360\u00a0cm di altezza."}
{"id": "3031749", "revid": "205250", "url": "https://it.wikipedia.org/wiki?curid=3031749", "title": "Brenda Gandini", "text": "Biografia.\nGandini viene scoperta come attrice in un casting da Cris Morena. Nel 2003 inizia a comparire su tante riviste e nel 2004 su \"Hombre\".\nNel 2005 ha una parte nella seconda stagione di \"Flor - Speciale come te\", i cui protagonisti sono Florencia Bertotti e Fabio Di Tomaso. Lei nel ruolo di Olivia si innamora di Franco Fritzenwalden personaggio interpretato da Benjam\u00edn Rojas. \nHa cantato un pezzo della canzone \"Desde que te vi\" nel teatro, e poi ha cantato delle canzoni in \"Romeo y Julieta\".\nNel 2006 partecipa a \"Sos mi vida\" nei panni di Mar\u00eda Azucena, e alla serie per ragazzi \"Chiquititas 2006\", come Coni, una cattiva.\nNel 2007, il suo primo ruolo da protagonista nella serie per ragazzi \"Romeo y Julieta\" nel ruolo di Julieta, insieme ad El\u00edas Vi\u00f1oles che interpreta Romeo. Sempre nel 2007 in teatro realizza l'opera \"La jaula de las locas\" insieme a Miguel \u00c1ngel Rodr\u00edguez e Fernando Pe\u00f1a. Durante lo stesso anno, partecipa alla seconda edizione di \"Cantando por un Sue\u00f1o\", dove ha raggiunto la finale contro Tit\u00ed Fern\u00e1ndez, essendo la seconda classificata del concorso.\nNel 2008 recita in \"Vidas robadas\" nel ruolo di Agustina Amaya. \u00c8 anche protagonista di una serie su internet \"Dir\u00edgeme\". Sempre nel 2008 ha fatto una sfilata di moda, chiamata \"Boda\", e ha partecipato ad una campagna pubblicitaria per \"Boy London Watches\", una marca di orologi. \nNel 2009 ha una piccola parte nella telenovela \"Nin\u00ed\", nel ruolo di Jazmin. Poi \u00e8 la cattiva della serie \"Ciega a citas\". Alla fine dell'anno registra in Argentina una storia per il Messico, \"Los exitosos P\u00e9rez\", nel ruolo di Adriana, una cattiva che ha fatto impatto sui messicani per la sua recitazione e bellezza. Sempre in questo anno \u00e8 co-protagonista insieme a Gast\u00f3n Ricaud dell'opera per ragazzi \"El hombre Ara\u00f1a\".\nNel 2010 prende parte al cast della serie di Pol-ka Producciones \"Malparida\", nel ruolo di B\u00e1rbara Castro. \u00c8 apparsa sulla copertina di \"7 Dias\". In televisione \u00e8 anche apparsa nella telenovela \"Los exitosos P\u00e9rez\", nel 2010. Nello stesso anno ha partecipato ad un servizio fotografico per \"Lady Jane\". \nNel 2012 interpreta alla cattiva della miniserie \"La due\u00f1a\", la telenovela che segna il ritorno di Mirtha Legrand alla televisione. Alla fine dell'anno \u00e8 protagonista di \"Mi amor, mi amor\" insieme a Juan Gil Navarro e Jazm\u00edn Stuart.\nNel 2014 interpreta Lucila Villa nella serie \"Noche y d\u00eda\". Nel 2017 interpreta l'avvocato della famiglia Alvarado chiamata Alina Cifuentes, nella telenovela \"Amar despu\u00e9s de amar\".\nVita privata.\nDal 2010 ha una relazione con Gonzalo Heredia. Il 16 agosto 2011 nasce il primogenito, Eloy. Il 22 agosto 2017 nasce la seconda figlia della coppia, Alfonsina.\nDoppiatrici italiane.\nNelle versioni in italiano dei suoi film, Brenda Gandini \u00e8 stata doppiata da:"}
{"id": "3031754", "revid": "339392", "url": "https://it.wikipedia.org/wiki?curid=3031754", "title": "Johan et Pirlouit", "text": ""}
{"id": "3031755", "revid": "339392", "url": "https://it.wikipedia.org/wiki?curid=3031755", "title": "Johan &amp; Pirlouit", "text": ""}
{"id": "3031760", "revid": "1501558", "url": "https://it.wikipedia.org/wiki?curid=3031760", "title": "Justo Rufino Barrios Auy\u00f3n", "text": "\u00c8 stato presidente del Guatemala dal 1873 alla morte, ricordato per le sue riforme liberali e per i tentativi di unificazione del Centro America.\nBarrios \u00e8 nato nel villaggio di San Lorenzo, nel dipartimento di San Marcos, in Guatemala. Studente brillante, si trasfer\u00ec a Citt\u00e0 del Guatemala per studiare legge, laureandosi nel 1862. Nel 1867 inizi\u00f2 una rivolta nel Guatemala orientale, i cui abitanti volevano tornare ad essere uno Stato indipendente (Los Alto). Barrios raggiunse i ribelli a Quetzaltenango, dove dimostr\u00f2 importanti doti di leadership militare, garantendosi il grado di generale dell'armata ribelle. Nel luglio 1871, Barrios, con altri generali e dissidenti, propose un piano per rovesciare l'amministrazione conservatrice; quando ebbe successo, il generale Garc\u00eda Granados fu dichiarato presidente e Barrios comandante delle forze armate. Quando Barrios torn\u00f2 a Quetzaltenago, Granados fu rovesciato da una rivolta. Barrios marci\u00f2 nuovamente sulla capitale e divenne il nuovo presidente. Il governo conservatore dell'Honduras support\u00f2 i conservatori guatemaltechi e Barrios dichiar\u00f2 guerra al governo honduregno e intanto, con il presidente di El Salvador Luis Bogran dichiar\u00f2 l'intento di riunificare il Centro America in una Repubblica Federale (Province Unite dell'America Centrale).\nBarrios istitu\u00ec numerose riforme, come la libert\u00e0 di stampa. Attacc\u00f2 la Chiesa cattolica, limitando il suo potere e confiscando le sue propriet\u00e0. Nel maggio del 1873 fu eletto presidente.\nBarrios ordin\u00f2 la ricostruzione della capitale, e rimise in piedi la forza di polizia. Durante la sua presidenza il Guatemala fu fornito della sua prima linea telegrafica e di una rete ferroviaria. Stabil\u00ec anche un sistema di scuole pubbliche nel Paese.\nNel 1879 fu ratificata la costituzione del Guatemala. Nel 1880 Rufino Barrios fu rieletto presidente con un mandato di sei anni. Per risolvere le controversie fra Guatemala e Messico, Barrios ottenne l'aiuto degli Stati Uniti.\nGuatemala, El Salvador e Honduras scelsero di ricostituire le Province Unite dell'America Centrale, ma il presidente salvadoregno Zaldivar decise di uscire dall'Unione, chiedendo al Messico un'alleanza per rovesciare Barrios. Il presidente messicano Porfirio D\u00edaz, temendo le riforme liberali di Barrios e la concorrenza di uno Stato forte nell'America Centrale qualora il suo piano avesse dato i suoi frutti, invi\u00f2 le truppe messicane nella terra del Soconusco, rivendicata dai due Paesi. Barrios part\u00ec per guidare personalmente le sue truppe nel Salvador, dove fu ucciso nella citt\u00e0 di Chalchuapa. Con lui morirono le speranze di un'America Centrale unita.\nRisulta anche che fece una legge contro il vagabondaggio, \"ley de vagancia\", rivolta soprattutto contro gli indios. Se un indios veniva trovato a camminare per strada, quindi per forza un vagabondo, venive arrestato e messo a lavorare nei campi di caff\u00e8 senza nessuna retribuzione. \nA lui \u00e8 stata dedicata la citt\u00e0 portuale di Puerto Barrios, capitale dell'Izabal."}
{"id": "3031764", "revid": "640277", "url": "https://it.wikipedia.org/wiki?curid=3031764", "title": "LuccAutori", "text": "LuccAutori \u00e8 una rassegna letteraria che si svolge a Lucca, tutti gli anni nel mese di ottobre dal 1994.\nAlla rassegna letteraria sono legati i Premi di narrativa \"Racconti nella Rete\" (dal 2002) e \"Racconti per Corti\" (dal 2010)."}
{"id": "3031770", "revid": "729019", "url": "https://it.wikipedia.org/wiki?curid=3031770", "title": "Tellus (personaggio)", "text": "Tellus \u00e8 un personaggio dei fumetti DC Comics ed un membro della Legione dei Supereroi che compare nel XXX secolo dell'Universo DC. Tellus fu co-creato dallo scrittore Paul Levitz e dall'artista Steve Lightle.\nBiografia del personaggio.\nTellus, il cui vero nome \u00e8 Ganglios, \u00e8 un nativo del pianeta dall'atmosfera al metano Hykraios. Tutti gli Hykraiani respirano metano e non sopravvivono al di fuori dall'ambiente sotto questo gas se non hanno dei particolari apparati respiratori (nel caso di Tellus, un elmetto speciale). Come tutti i membri della sua razza, Tellus era sia telepatico che telecinetico, e fu l'abilit\u00e0 con questi poteri che gli garant\u00ec l'entrata nell'Accademia della Legione e, successivamente, nella stessa Legione. Si un\u00ec alla Legione al fianco di Polar Boy, Magnetic Kid, Sensor Girl e Quislet in \"Legion of Super-Heroes\" (vol. 3) n. 14.\nFu il secondo Legionario non-umanoide (Quislet, che si un\u00ec al gruppo nello stesso periodo, non aveva un corpo nel senso stretto del termine).\nTellus fece parte della Legione per molti anni e ricomparve in \"Legion of Super-Heroes\" vol. 4, dove si scopr\u00ec che si era unito al Dark Circle, un'organizzazione criminale che si trasform\u00f2 in una setta quasi-religiosa.\nPost-Ora Zero.\nTellus non comparve nel rinnovamento della Legione dopo gli eventi di \"Ora zero\", come non comparve neanche nel rinnovamento della Legione del 2005.\nDopo \"Crisi infinita\".\nGli eventi della miniserie \"Crisi infinita\" ricostituirono una Legione analoga a quella della continuity pre-\"Crisi sulle Terre infinite\", come visto nella storia \"The Lightning Saga\" comparsa in \"Justice League of America\" e in \"Justice Society of America\", e nella storia \"Superman and the Legion of Super-Heroes\" in Action Comics. Tellus fu incluso in questi albi, ma venne considerato disperso.\nQuesta versione di Tellus comparve prima nell'autoconclusivo \"Adventure Comics Special Featuring the Guardian\" (2008) come prigioniero del Progetto Cadmus. Lo si vide brevemente in \"\" n. 5 (settembre 2009), nelle versioni multiple della Legione che si scontrarono contro Superboy-Prime, il Time Trapper e la Legione dei Supercriminali. In \"Superman\" n. 690 (settembre 2009), lo si vide nel XXI secolo, chiedendo l'aiuto dell'ultima Lanterna Verde, Sodam Yat, per evitare il contatto con il suo compagno Daxamita Mon-El.\nCome rivelato in \"Adventure Comics\" (vol. 2) n. 8, Tellus fa parte di una squadra segreta inviata dal defunto R. J. Brande nel XXI secolo per salvare il futuro nella storia \"Last Stand of New Krypton\"."}
{"id": "3031773", "revid": "287204", "url": "https://it.wikipedia.org/wiki?curid=3031773", "title": "Pantheon Nazionale (Venezuela)", "text": "Il Pantheon Nazionale (in spagnolo: \"Pante\u00f3n Nacional\") \u00e8 l'edificio considerato come il massimo altare della Patria venezuelana, dove si conservano i resti di personalit\u00e0 importanti della storia del Venezuela. Si trova a Caracas, nella parrocchia di Altagracia.\nStoria.\nFu edificato sul terreno dove si trovava la chiesa della Santissima Trinit\u00e0, costruita nel 1744 da Juan Domingo del Sacramento Infante, inaugurata il 15 luglio 1780 e distrutta nel 1812 dal terremoto che colp\u00ec Caracas.\nDopo il terremoto del 1812, si incominci\u00f2 a ricostruire la chiesa molto lentamente. Ma il presidente dell'epoca, Antonio Guzm\u00e1n Blanco, decret\u00f2 il 27 marzo 1874 di convertire la struttura in un \"pantheon\", il Pantheon Nazionale, destinato ad ospitare i resti delle personalit\u00e0 illustri del paese. La ragione di questa decisione si trova nell'ubicazione. Fu inaugurato il 28 ottobre 1875.\nLe prime salme traslate alla chiesa furono quelle di Francisco Rodr\u00edguez del Toro e Ibarra, Ezequiel Zamora, Jos\u00e9 Gregorio Monagas, Manuel Ezequiel Bruzual e Juan Cris\u00f3stomo Falc\u00f3n.\nIl 24 agosto 1876 furono qui trasferiti i resti mortali di Luisa C\u00e1ceres de Arismendi, la prima donna a cui fu riservato quest'onore.\nIl 28 ottobre 1876 i resti di Sim\u00f3n Bol\u00edvar trovarono sepoltura nel Pantheon. Alla cerimonia parteciparono come oratori J. M. Sistiaga ed Eduardo Calca\u00f1o.\nL'artista Tito Salas fu incaricato della decorazione del Pantheon Nazionale. A Salas si devono i monumenti funebri pi\u00f9 importanti.\nDurante il governo del generale Juan Vicente G\u00f3mez si realizzarono alcune opere nell'edificio del Pantheon Nazionale: nel 1911, secondo il progetto dell'architetto Alejandro Chataing e successivamente nel 1929, secondo il progetto dell'architetto Manuel Mujica Mill\u00e1n.\nL'edificio fu dichiarato monumento nazionale, con il decreto N\u00b0 1685, del 25 luglio 2002.\nIl 5 luglio 2010 si trasferirono al Pantheon Nazionale i resti di Manuela S\u00e1enz.\nOgni anno, il 5 luglio (Festa dell'Indipendenza del Venezuela) il presidente della Repubblica in carica presenta un omaggio floreale in onore dei caduti.\nPersonalit\u00e0 sepolte nel Pantheon Nazionale.\n(Tra parentesi la data d'ingresso al Pantheon)."}
{"id": "3031774", "revid": "33375014", "url": "https://it.wikipedia.org/wiki?curid=3031774", "title": "Il rock di Capitan Uncino", "text": ""}
{"id": "3031775", "revid": "43", "url": "https://it.wikipedia.org/wiki?curid=3031775", "title": "Dhong Zhuo", "text": ""}
{"id": "3031782", "revid": "174919", "url": "https://it.wikipedia.org/wiki?curid=3031782", "title": "Grande Saline", "text": ""}
{"id": "3031784", "revid": "125324151", "url": "https://it.wikipedia.org/wiki?curid=3031784", "title": "Jim Beaver", "text": "\u00c8 principalmente conosciuto per il ruolo di Whitney Ellsworth nella serie televisiva western \"Deadwood\", con cui ha ottenuto una nomination per gli Screen Actors Guild Awards. Tra il 2008 e il 2009 ha interpretato lo Sceriffo Charlie Mills nella serie \"Harper's Island\" e dal 2006 interpreta il ruolo di Bobby Singer nella serie televisiva \"Supernatural\".\nBiografia.\nBeaver nacque a Laramie, nel Wyoming, da Dorothy Adell (nata Crawford) e James Norman Beaver senior (1924\u20132004), un pastore cristiano. Suo padre aveva origini inglesi e francesi (il nome di famiglia era originariamente de Beauvoir), mentre sua madre origini scozzesi, tedesche e Cherokee. Nonostante entrambi i rami della sua famiglia avessero vissuto per lungo tempo in Texas, Beaver nacque a Laramie mentre suo padre si stava laureando all'Universit\u00e0 del Wyoming. Per la maggior parte della sua infanzia, Beaver visse a Irvin, in Texas, mentre suo padre predicava nelle comunit\u00e0 dei paesi limitrofi. Dopo aver frequentato per tre anni l'Irving High School, si trasfer\u00ec all'Accademia Cristiana di Fort Worth, dove termin\u00f2 gli studi nel 1968. Nonostante fosse apparso in alcuni spettacoli teatrali scolastici, Beaver non mostrava particolar interesse per la recitazione, ma anzi concentr\u00f2 gli studi verso la storia del cinema e espresse il desiderio di portare avanti una carriera da scrittore, pubblicando alcuni racconti brevi.\nCarriera militare.\nMeno di due mesi dopo la fine del liceo, Beaver segu\u00ec alcuni dei suoi pi\u00f9 stretti amici nello Corpo dei Marines. Serv\u00ec alla base militare di Twentynine Palms e al campo base di Pendleton, prima di essere trasferito nella Prima Divisione vicino a \u0110\u00e0 N\u1eb5ng nel Vietnam del Sud nel 1970. Serv\u00ec come operatore radio per il Primo Reggimento e successivamente anche come cuoco per la Divisione Comunicazioni. Torn\u00f2 negli Stati Uniti nel 1971 e fu congedato con il grado di Caporale, ma rimase attivo fino al 1976.\nFormazione.\nBeaver torn\u00f2 a Irving, in Texas, nel 1971 e lavor\u00f2 per breve tempo per la \"Frito-Lay\", una compagnia produttrice di snack food. Si iscrisse all'Universit\u00e0 Cristiana dell'Oklahoma, dove si interess\u00f2 di teatro. Il suo vero debutto teatrale avvenne con una piccola parte dello spettacolo \"The Miracle Worker\". Successivamente si trasfer\u00ec alla Central State University, dove interpret\u00f2 diversi ruoli teatrali. Lavor\u00f2 come taxista, proiezionista, custode di un tennis club, stuntman e speaker radiofonico alla stazione KCSC. Al college inizi\u00f2 inoltre a scrivere alcuni testi teatrali e un suo primo libro, sull'attore John Garfield. Si laure\u00f2 in Comunicazioni Orali nel 1975.\nCarriera teatrale e cinematografica.\nJim Beaver fece il suo debutto teatrale da professionista nel 1972, nello spettacolo \"Rain\" di W. Somerset Maugham al Centro Teatrale Oklahoma. Si un\u00ec allo \"Shakespeare Festival of Dallas\" nel 1976, mentre nel 1979 gli fu commissionato dall'Actors Theatre of Louisville il primo di tre spettacoli per la compagnia (\"Spades,\" \"Sidekick,\" e \"Semper Fi\"), e arriv\u00f2 due volte al secondo posto nella gara nazionale \"Great American Play Contest\" (per \"Once Upon a Single Bound\" e \"Verdigris\"). Allo stesso tempo, Beaver continu\u00f2 a scrivere per diversi anni come colonnista e critico cinematografico per la rivista \"Films in Review\".\nTrasferitosi a New York nel 1979, Beaver ha interpretato ruoli principali in spettacoli come \"The Hasty Heart\", \"The Rainmaker\", \"The Lark\", \"Macbeth\" e \"The Last Meeting of the Knights of the White Magnolia\". Scrisse inoltre il libro \"Movie Blockbusters\" per il critico Steven Scheuer.\nNel 1983, si trasfer\u00ec a Los Angeles per continuare le sue ricerche per la sua biografia di George Reeves. Lavor\u00f2 per un anno come archivista per il Variety Arts Center. Dopo la pubblicazione del suo testo teatrale \"Verdigris\" gli fu chiesto di unirsi alla prestigiosa compagnia teatrale \"Theatre West\" a Hollywood. \"Verdigris\" venne prodotto e ricevette buone critiche nel 1985, e Beaver firm\u00f2 un contratto con l'agenzia \"Triad Artists\". Inizi\u00f2 subito a scrivere episodi per numerose serie televisive come \"Alfred Hitchcock presenta\" (per il quale ricevette nel 1987 una nomination al CableACE Award), \"Tour of Duty\" e \"Vietnam War Story\". Interpret\u00f2 inoltre piccoli ruoli televisivi e cinematografici.\nNel 1988 dovette abbandonare la carriera di scrittore, ma questo gli permise di ottenere un importante ruolo nel film \"In Country\" di Norman Jewison, dove interpretava il miglior amico del protagonista interpretato invece dall'attore Bruce Willis. Il film trattava il delicato tema della guerra del Vietnam, e Beaver era, tra gli attori, l'unico veterano ad esserlo anche nella realt\u00e0.\nNegli anni novanta apparve nei film \"Sliver\", \"Bad Girls\", \"Il ladro di orchidee\", \"Magnolia\" e \"The Life of David Gale\". Appar\u00ec inoltre nelle serie televisive \"Thunder Alley\" e \"Ragionevoli dubbi\", e nella sitcom \"Una famiglia del terzo tipo\".\nNel 2002, Beaver venne ingaggiato come uno dei personaggi principali nella serie televisiva western \"Deadwood\" nel ruolo di Whitney Ellsworth, un cercatore d'oro spesso descritto come \"Gabby Hayes con la Sindrome di Tourette\".\nNel 2006 si un\u00ec al cast di \"John from Cincinnati\", mentre allo stesso tempo interpretava il ruolo ricorrente di Bobby Singer nella serie \"Supernatural\" e quello di Carter Reese nella serie \"Big Love\". Venne poi ingaggiato per il ruolo dello Sceriffo Charlie Mills nella serie \"Harper's Island\", che and\u00f2 in onda tra il 2008 e il 2009.\nBeaver studi\u00f2 recitazione con Clyde Ventura e il premio Oscar Maximilian Schell. \nNel 2007 venne pubblicato il suo libro autobiografico \"Life's That Way\", che fu scelto per il programma \"Discover Great New Writers\" della catena \"Barnes &amp; Noble\".\nVita privata.\nNel 1973, Jim Beaver ha sposato Deborah S. Young ma i due si separarono quattro mesi dopo, per poi divorziare nel 1976.\nNel 1989 spos\u00f2 l'attrice Cecily Adams e insieme ebbero la figlia Madeline, che nacque nel 2001. Nel 2003, alla moglie venne diagnosticato un cancro ai polmoni e la donna mor\u00ec un anno pi\u00f9 tardi.\nDoppiatori italiani.\nNelle versioni in italiano dei suoi film, Jim Beaver \u00e8 stato doppiato da:"}
{"id": "3031788", "revid": "33689", "url": "https://it.wikipedia.org/wiki?curid=3031788", "title": "Basara Kubikiri", "text": ""}
{"id": "3031790", "revid": "767487", "url": "https://it.wikipedia.org/wiki?curid=3031790", "title": "Idantoina", "text": "L'idantoina, conosciuta anche come \"glicolilurea\" \u00e8 un farmaco comunemente impiegato nel trattamento dell'epilessia, derivante dalla doppia condensazione di urea con acido glicolico. \u00c8 un composto organico eterociclico bioisostero della succinimmide e rappresenta la struttura base delle \"idantoine\", classe di farmaci anticonvulsivanti di prima generazione di cui fa parte la fenitoina.\nSintesi.\nFu isolata per la prima volta nel 1861 da Adolf von Baeyer. L'idantoina \u00e8 un ureide a catena chiusa ottenuta per azione dell'ammoniaca sulla bromoacetilurea o, in alternativa, per riduzione della allantoina o dell'allossana con acido iodidrico:"}
{"id": "3031796", "revid": "287204", "url": "https://it.wikipedia.org/wiki?curid=3031796", "title": "Albertet de Sisteron", "text": "Biografia.\nSecondo la sua \"Vida\", era figlio di un nobile giullare chiamato Asar. Se Albertet era rinomato per la sua voce e le sue melodie cos\u00ec come per le innovazioni apportate nelle sue corte \"cansos\", non lo era, al contrario, per i suoi versi. Il suo amico, il trovatore Uc de Lescura fa l'elogio del suo canto: \"votz ben dir\" (il ben parlare della tua voce). Profondamente artista, egli si compiaceva di potere conversare in una societ\u00e0 incivilita.\nSi lega soprattutto alla Corte del principe d'Orange, Raymond des Baux, poi a quelle dei conti di Forcalquier. Successivamente, passa in Lombardia, dove rester\u00e0 dal 1210 al 1220. In Italia, frequenter\u00e0 le corti di Savoia, di Monferrato, di Tortona dove regnano i Malaspina, Genova, e gli Este a Ferrara. Fu proprio a Ferrara che incontrer\u00e0 Guillem Augier Novella, Aimeric de Peguilhan e Aimeric de Belenoi. Nel Monferrato entra in contatto con Dalfi d'Alvernha, Gaucelm Faidit, e Peirol. Secondo fonti d'archivio, dovette rifugiarsi in Spagna, senza che la data di questo esilio sia conosciuta. Infine, ritorner\u00e0 a Sisteron dove morir\u00e0 nel 1221.\nOpera poetica.\nUna delle opere pi\u00f9 celebri di Albertet \u00e8 una satira sulle sette dame del suo tempo, tra cui Beatrice di Savoia, moglie del conte di Provenza. Esiste anche una \"tenzone\" tra Albertet e Aimeric de Pegulhan: \"N'Albertz, un chausetz vostre sen\". Questa poesia dimostra che Albertet si chiamasse lui stesso Albert, e che solo ben pi\u00f9 tardi gli scribi utilizzeranno il diminutivo. Ha inoltre composto una \"tenzone\" con Aimeric de Belenoi, lodato Augier e Gaucelm Faidit e onorato Peirol (citato in una \"tornada\"):\nAlbertet \u00e8 stato il primo trovatore a illustrare in occitano il genere \u00ab \"po\u00e8te mal-aim\u00e9\" \u00bb. Tutti i suoi primi componimenti poetici trattano dei suoi fallimenti in amore e le sgarberie subite da parte delle dame che lui corteggiava. Si metter\u00e0 dunque a scrivere \"sirventesi\" dove maltratter\u00e0 tutte quelle dame che gli avevano rifiutato il loro amore, ma il suo bersaglio privilegiato era Beatrice.\nVivevano allora tre signore che portavano questo nome. Oltre a Beatrice di Savoia, moglie di Raimondo Berengario IV, ultimo conte di Forcalquier, c'era Beatrice del Viennois, che viveva nel Delfinato, e Beatrice del Carret, signora di Monferrato, che cortegger\u00e0 con successo Raimbaut de Vaqueiras.\nSebbene si \u00e8 certi che Peirol cantasse le sue poesie, si sa anche che Albertet supplicava la sua dama di impararle, senza dubbio con la speranza di renderle pi\u00f9 cel\u00e8bri attraverso il suo canto e la sua recitazione. A dispetto della sua reputazione di musicista, solamente due delle sue \"cansos\" (\"Mos coratges m'es camjatz\" e \"A! mi no fai chantar foilla ni flors\") ci sono pervenute comprensiva di una completa melodia, mentre di un'altra (\"En mon cor ai un'aital encobida\") ne \u00e8 rimasta solo una parte. Esiste un'altra composizione, un \"descort\", intitolato \"Bel m'es oimais\", senza annotazione musicale nel suo manoscritto, ma che avrebbe potuto essere il modello della strofica \"Lai Bel m'est li tans\" del troviero Colin Muset.\nOgni composizione conosciuta di Albertet \u00e8 un'opera musicale diversa, ma nell'insieme egli rester\u00e0 un conservatore, scrivendo con un ritmo di un intervallo di decima, sillabico con melismi solamente alla fine delle frasi. \"Mos coratges\" \u00e8 classica, ma ornata; \"En cor lundi\" sembra sia stata composta da un altro e \"A! mi no fai chantar\", complessa e sottile, \u00e8 scritta in uno stile semplice, ma con intervalli e fraseggi unici.\nAlbertet fu anche un teorico del linguaggio poetico. In una \"tenson\", immagina di dialogare con un monaco che vanta le qualit\u00e0 poetiche della lingua francese, mentre lui esalta quelle dell'occitano. Questa analisi si avvicina a quella che fece Marco Cornelio Frontone sui vantaggi del greco e del latino, cos\u00ec come a quella di Dante sul confronto tra italiano e francese.\n\u00c8 stato l'unico trovatore a riutilizzare la struttura del \"Carros\" composto da Raimbaut de Vaqueiras che si presenta con una \"canso\" di nove \"cobla\" e due \"tornada\". Queste \"coblas singulars\" sono costituite da quindici versi di lunghezza diseguale seguite da \"tornadas\" che riprendono le rime dei tre ultimi versi dell'ultima \"cobla\".\nOpere.\nSono sopravvissute ventitr\u00e9 poesie. Quattro manoscritti delle sue opere ricopiate nel XIII secolo, a Padova e a Venezia, si trovano nella Biblioteca nazionale"}
{"id": "3031798", "revid": "339392", "url": "https://it.wikipedia.org/wiki?curid=3031798", "title": "Albertet de Sestaro", "text": ""}
{"id": "3031801", "revid": "352448", "url": "https://it.wikipedia.org/wiki?curid=3031801", "title": "Albertet de Sestaron", "text": ""}
{"id": "3031804", "revid": "465169", "url": "https://it.wikipedia.org/wiki?curid=3031804", "title": "LDN (brano musicale)", "text": ""}
{"id": "3031810", "revid": "1543377", "url": "https://it.wikipedia.org/wiki?curid=3031810", "title": "Convocazioni al campionato europeo di pallavolo femminile 2001", "text": "Elenco delle giocatrici convocate per il campionato europeo 2001."}
{"id": "3031814", "revid": "767487", "url": "https://it.wikipedia.org/wiki?curid=3031814", "title": "Freebird... The Movie", "text": "Freebird... The Movie \u00e8 un film-concerto tributo alla rock band statunitense Lynyrd Skynyrd, diretto da Jeff G. Waxman e pubblicato il 30 agosto 1996.\nIl film.\n\u00c8 costituito da una serie di spezzoni di concerti dei Lynyrd Skynyrd, registrati prima del tragico incidente aereo del 1977, nel quale la band \u00e8 stata decimata.\nTra una canzone e l'altra sono presenti anche delle interviste ai membri della band o ai loro familiari.\nTracce.\nTutte le canzoni sono versioni live, ad eccetto di \"Dixie\" (inno confederato) nell'introduzione (presente anche prima dei titoli di coda), e \"Simple Man\" nei titoli di coda."}
{"id": "3031816", "revid": "198277", "url": "https://it.wikipedia.org/wiki?curid=3031816", "title": "Associazione Calcio Torino 1968-1969", "text": "Questa voce raccoglie le informazioni riguardanti lAssociazione Calcio Torino nelle competizioni ufficiali della stagione 1968-1969.\nSociet\u00e0.\nArea direttiva\nArea tecnica\nArea sanitaria"}
{"id": "3031822", "revid": "1543377", "url": "https://it.wikipedia.org/wiki?curid=3031822", "title": "Simulatore navale professionale", "text": "Per simulatore navale professionale si intende un sistema meccanico, opto-meccanico o informatico atto a riprodurre un locale operativo (plancia, sala macchine ecc\u2026) di una unit\u00e0 navale, che permetta l'interazione coerente con l'ambiente virtuale simulato, e che serva ad addestrare il personale imbarcato in particolar modo all'esecuzione di tutte quelle operazioni il cui svolgimento nella realt\u00e0 comporterebbe un rischio troppo elevato per l'incolumit\u00e0 delle cose e delle persone.\nAd esempio l'addestramento alla manovra in acque ristrette o all'ormeggio, se fatto esclusivamente dal vero, comporterebbe il rischio, inaccettabile, di mandare la nave in secca o di farla urtare in banchina, provocando ingenti e costosi danni e rischiando l'incolumit\u00e0 del personale imbarcato.\nInoltre i simulatori navali professionali consentono anche di addestrarsi in sicurezza alla condotta delle navi in casi di condizioni meteorologiche particolarmente sfavorevoli.\nStoria.\nAnche se dei rozzi simulatori di apparati meccanici vennero sviluppati dall'Antisubmarine Warfare Operations Research Group e dal Naval Ordnance Laboratory durante il corso della seconda guerra mondiale, dei veri simulatori di nave cominciarono ad apparire solo al termine del conflitto, agli inizi del 1945. Nel novembre dello stesso anno l'Universit\u00e0 della California present\u00f2 un simulatore limitato, che riproduceva il solo centro informazioni di combattimento di una nave. Questo dispositivo conosciuto come Electronic Naval Warfare Simulator, venne all'attenzione del Capo delle Operazioni Navali, ammiraglio Ernest J. King, che in seguito diresse personalmente il progetto di sviluppo del primo simulatore di guerra navale. \nNel 1952, la RAND Corporation, abbracci\u00f2 la causa della simulazione dell'interazione uomo-macchina creando il primo vero simulatore di nave noto con il nome di \"Systems Research Laboratory\". Questo simulatore fu costruito da un team di scienziati comportamentali per studiare i metodi ottimali di addestramento col fine di migliorare le prestazioni di un equipaggio. Un modello successivo, chiamato \u201cLogistic Simulation Laboratory\u201d, fu in seguito realizzato con lo scopo di mettere a punto e ottimizzare i metodi di gestione dei trasporti, aprendo cos\u00ec ad un ulteriore sviluppo della tecnologia di simulazione anche per scopi civili.\nDalla met\u00e0 degli anni novanta, con la diffusione sempre maggiore dei Personal Computer e pi\u00f9 in generale dell'elettronica di consumo, i simulatori navali professionali si sono evoluti diventando molto pi\u00f9 di un semplice strumento di insegnamento. Dei simulatori navali sono correntemente impiegati presso la US Merchant Marine Academy, presso l'US Naval Academy nonch\u00e9 presso diverse scuole marittime private, e sono attualmente richiesti dalle normative internazionali come mezzi per la formazione e l'aggiornamento periodico degli equipaggi a bordo di mercantili e navi passeggeri.\nAttuali utilizzi militari.\nPer quanto riguarda il settore militare, oltre alla simulazione delle centrali operative di combattimento, dei locali sonar e delle sale macchine di singoli vascelli, anche sistemi sempre pi\u00f9 complessi, noti come \u201cjoint warfare simulators\u201d, cominciano ad essere impiegati dalle principali marine militari del mondo per l'addestramento del personale sia di singole unit\u00e0 navali che di complessi coordinati di navi, aerei ed elicotteri, da impiegare in operazioni inter-forze e nei giochi di guerra."}
{"id": "3031827", "revid": "62748", "url": "https://it.wikipedia.org/wiki?curid=3031827", "title": "Pal\u00e1cio da Bolsa", "text": "Il Pal\u00e1cio da Bolsa (Palazzo della Borsa), o pi\u00f9 precisamente il Pal\u00e1cio da Associa\u00e7\u00e3o Comercial do Porto, \u00e8 un palazzo storico della citt\u00e0 di Porto, in Portogallo. L'edificio fu costruito nel XIX secolo dall'associazione commerciale cittadina (\"Associa\u00e7\u00e3o Comercial\") in stile neoclassico. Si trova in Rua Ferreira Borges, nel centro storico di Porto, sito patrimonio dell'umanit\u00e0 dell'UNESCO.\nStoria.\nIl palazzo \u00e8 situato a lato della Chiesa di San Francesco, edificio del complesso del convento di San Francesco, fondato nel XIII secolo. Il 24 luglio 1832, durante la Guerra civile portoghese, un incendio distrusse i chiostri del convento, risparmiando la chiesa. Nel 1841, la regina Maria II don\u00f2 le rovine del convento ai mercanti della citt\u00e0, che decisero di utilizzare il sito per erigere la sede dell'associazione commerciale.\nI lavori cominciarono nel 1842 e, sebbene la struttura fosse completa gi\u00e0 nel 1850, le decorazioni interne furono terminate solo nel 1910, e coinvolsero vari artisti differenti.\nStruttura.\nIl primo ideatore del Pal\u00e1cio fu Joaquim da Costa Lima J\u00fanior, che segu\u00ec i lavori dal 1842 sino al 1860; responsabile del progetto generale, disegno una struttura di stile neoclassico con influenze palladiane, secondo la moda architettonica in voga dai primi dell'800 nella citt\u00e0, ispirato da edifici quali l'Hospital de Santo Ant\u00f3nio dell'architetto inglese John Carr, o dalla Feitoria Inglesa di John Whitehead, e da molti progetti del architetto portoghese Carlos Amarante.\nAltri architetti che contribuirono al completamento decorativo e a dettagli architettonici furono principalmente Gustavo Adolfo Gon\u00e7alves e Sousa (autore della scala e della Sala Araba), Tom\u00e1s Augusto Soler (Cupola metallica del cortile) e Joel da Silva Pereira (Tribunale).\nLe magnifiche decorazioni interne sono frutto del lavoro di svariati artisti: il cortile interno, chiamato \"P\u00e1tio das Na\u00e7oes\" (Cortile delle Nazioni) \u00e8 ricoperto da una cupola ottagonale, costruita a partire dal 1880, con intelaiatura metallica e copertura in pannelli di vetro, decorata internamente, nella sua parte inferiore, dagli stemmi del Portogallo e dei paesi con cui il Portogallo intratteneva relazioni commerciali nel XIX secolo. Al fondo del cortile si trova la scala di Gon\u00e7alves e Sousa, del 1868, adornata da busti scolpiti da Ant\u00f3nio Soares dos Reis e Ant\u00f3nio Teixeira Lopes; gli affreschi del soffitto furono dipinti da Ant\u00f3nio Ramalho.\nSvariate stanze del palazzo, tra cui il \"\"sala del tribunale\", la \"sala dell'assemblea\" e la \"sala dorata\", sono adornate con mobili di Jos\u00e9 Marques da Silva, dipinti allegorici di Jos\u00e9 Maria Veloso Salgado e Jo\u00e3o Marques de Oliveira, sculture di Teixeira Lopes e molte altre opere artistiche; la biblioteca, inoltre, contiene circa volumi. La sala principale del palazzo \u00e8, comunque, la \"sala Araba\"\", costruita tra il 1862 e il 1880 da Gon\u00e7alves e Sousa. La stanza \u00e8 decorata in stile neomoresco, uno stile esotico in auge in quel periodo, ed \u00e8 utilizzata per il ricevimento di personalit\u00e0 e vertici di stato in visita a Porto."}
{"id": "3031828", "revid": "466689", "url": "https://it.wikipedia.org/wiki?curid=3031828", "title": "FIFA Manager 11", "text": ""}
{"id": "3031829", "revid": "466689", "url": "https://it.wikipedia.org/wiki?curid=3031829", "title": "FIFA Manager 10", "text": ""}
{"id": "3031830", "revid": "466689", "url": "https://it.wikipedia.org/wiki?curid=3031830", "title": "FIFA Soccer Manager", "text": ""}
{"id": "3031834", "revid": "339392", "url": "https://it.wikipedia.org/wiki?curid=3031834", "title": "Lega Serie B", "text": ""}
{"id": "3031835", "revid": "33689", "url": "https://it.wikipedia.org/wiki?curid=3031835", "title": "Rorik di Dorestad", "text": "Famiglia.\nEbbe un fratello di nome Harald. Harald Klak fu probabilmente loro zio, e Godfrid Haraldsson il cugino. L'identit\u00e0 del padre resta dubbia. Vi sono varie interpretazioni delle fonti primarie su questa famiglia, soprattutto a causa del fatto che il nome Harald viene ripetuto nei vari testi rendendo leggermente complicata la distinzione tra uno e l'altro. Harald Klak ebbe almeno tre fratelli Anulo (\u2020 812), Ragnfrid (\u2020 814) e Hemming Halfdansson (\u2020 837). Tutti loro potrebbero essere il padre del giovane Harald e di Rorik. Molti scrittori hanno scelto Hemming per motivi cronologici, stimando che Rorik sia nato dopo l'810. \u00c8 un'opinione plausibile, anche se discutibile.\nGiovent\u00f9.\nHarald il giovane fu esiliato dalla Danimarca trasferendosi in Frisia per molti anni. Strinse un'alleanza con Lotario I, il quale era coinvolto in un conflitto con Ludovico I, suo padre. La Frisia faceva parte delle terre di Ludovico, e gli attacchi erano volti a spaventarlo. Nell'841 Ludovico mor\u00ec, e Lotario fu in grado di concedere ad Harald e Rorik buona parte della Frisia. In quel periodo il suo obbiettivo era quello di stabilire una presenza militare di suoi leali in Frisia, difendendosi dai fratelli ed avversari politici Ludovico II il Germanico e Carlo il Calvo. I due norreni utilizzarono le isole come base per le operazioni, con al sede di Rorik su Wieringen, ed Harald che operava da Walcheren, con il Dorestad che era diviso tra i due.\nAll'inizio della decade dell'840, la Frisia sembrava attirare pi\u00f9 razzie degli anni precedenti. I Vichinghi stavano rivolgendo le loro attenzioni alla Francia occidentale ed all'Inghilterra anglosassone. Nell'843 Lotario, Ludovico II e Carlo firmarono il trattato di Verdun, bloccando le dispute territoriali. In precedenza Lotario aveva avuto bisogno di Rorik ed Harald per difendere la Frisia dalle minacce esterne. Con l'eliminazione di queste minacce, i due vichinghi potrebbero essere diventati inutili. Attorno all'844 entrambi \"caddero in disgrazia\". Furono accusati di tradimento ed imprigionati. Le cronache del tempo parlano di dubbi sulle accuse. Rorik in seguito riusc\u00ec a fuggire. Harald probabilmente mor\u00ec in prigione.\nSecondo un'informazione relativa all'850 dell\"annales Fuldenses\", \"Hr\u00f8rek il nordico (in latino: Roric) gestiva il Dorestad col fratello Haraldr durante il regno dell'imperatore Luigi. Dopo la morte dell'imperatore e del fratello fu denunciato come traditore - falsamente si disse - a Lotario, che era succeduto al padre al comando del regno, e fu catturato ed imprigionato. Fugg\u00ec diventando uomo di fiducia di Luigi II il Germanico, re dei Franchi orientali. Dopo essere rimasto presso di lui per alcuni anni, vivendo tra i Sassoni, vicini dei nordici, raggrupp\u00f2 non pochi danesi iniziando la carriera di pirata, devastando luoghi nei pressi della costa settentrionale del regno di Lotario. Risal\u00ec il Reno dalla foce al Dorestad, lo assedi\u00f2 e conquist\u00f2. Dato che l'imperatore Lotario non era in grado di cacciarlo senza mettere in pericolo i suoi uomini, Hr\u00f8rek \u00e8 stato considerato fedele su consiglio dei suoi consiglieri ed attraverso mediatori, a condizione che avrebbe gestito le tasse ed altre questioni relative al fisco reale, e che avrebbe resistito agli attacchi dei pirati danesi\". Anche gli \"annales Bertiniani\" ne parlano: \"Hr\u00f8rek (in latino: Rorich), nipote di Haraldr, da poco sconfitto da Lotario, sollev\u00f2 interi eserciti di nordici con molte navi attaccando la Frisia e l'isola di Batuwe ed altri luoghi vicini risalendo il Reno ed il Waal. Lotario, non potendolo sconfiggere, si alle\u00f2 con lui concedendogli il Dorestad ed altre terre\". Gli \"annales Xantenses\" dicono: \"Hr\u00f8rek il nordico (in latino: Rorik), fratello del citato giovane Haraldr, prima disonorato da Lotario, fugg\u00ec, chiese indietro il Dorestad, ed inflisse molte pene ai cristiani\".\nRe di Dorestad.\nIn seguito Rorik, assieme a Godfrid Haraldsson, conquist\u00f2 le citt\u00e0 di Dorestad ed Utrecht nell'850, e l'imperatore Lotario I lo nomin\u00f2 re di buona parte della Frisia. Il Dorestad fu uno dei porti pi\u00f9 prosperi dell'Europa settentrionale per un certo tempo. Accettando Rorik come suo sottoposto, Lotario riusc\u00ec a mantenere la citt\u00e0 sotto suo controllo. La sua sovranit\u00e0 era ancora riconosciuta. Ad esempio, le monete coniate nella zecca locale avrebbero portato ancora il nome dell'imperatore. D'altra parte, il Dorestad era gi\u00e0 in declino economico. Lasciarlo al suo destino non era un grosso rischio per l'economia dello stato.\nIl vescovo Hunger di Utrecht dovette spostarsi a Deventer (ad est). In seguito, assieme a Godfrid, Rorik si spost\u00f2 in Danimarca per cercare di prendere possesso dello stato durante la guerra civile dell'854, ma senza successo. Gli \"annales Bertiniani\" dicono al riguardo: \"Lotario concesse l'intera Frisia al figlio Lotario II, dopodich\u00e9 Hr\u00f8rek e G\u00f8trik tornarono alla loro terra nativa in Danimarca nella speranza di riconquistare il potere reale. [...] Hr\u00f8rek e G\u00f8trik, cui il successo non sorrise, rimasero nel Dorestad ed in buona parte della Frisia\". Godfrid non viene pi\u00f9 citato e potrebbe essere morto non molto dopo il ritorno. L'estensione dell'area controllata da Rorik in quel periodo \u00e8 dubbia. In \"Carolingian Coinage and the Vikings\" (2007), lo storico Simon Coupland suggerisce un'ipotesi derivata dalle fonti primarie. Il fatto che Rorik controllasse la citt\u00e0 di Gendt sulla riva del Waal fa ipotizzare che il fiume rappresentasse il confine meridionale dell'area. Anche il Kennemerland viene citato come parte del regno di Rorik. I successivi negoziati con Ludovico II farebbero pensare che Rorik condividesse il confine orientale con il \"Regnum Teutonicorum\". Il confine occidentale invece \u00e8 pi\u00f9 oscuro. Rorik ed il fratello controllavano la Zelanda nell'840. Non ci sono pi\u00f9 citazioni del suo legame con Rorik; il che potrebbe significare che il re del Dorestad non la govern\u00f2 pi\u00f9.\nSpedizione in Danimarca.\nSecondo i dati dell'857 degli \"Annales Fuldenses\": \"Hr\u00f8rek il nordico, che regnava sul Dorestad, port\u00f2 una flotta sui confini danesi con l'avallamento del suo re Lotario, e con quello di H\u00f8rekr, re dei Danesi, egli ed i suoi compagni occuparono la parte di regno che si trova tra il mare e l'Eider\". Questo significa che Rorik, con il consenso di Lotario, and\u00f2 in Danimarca forzando re Horik II (Erik Barn) a riconoscerne il comando su un'importante area. Il fiume Eider in precedenza segnava il confine tra Danimarca e impero carolingio. Coupland stim\u00f2 che la regione conquistata avesse ricoperto il nord o nord-est del fiume, e che si sarebbe estesa fino a Schlei, uno stretto del Mar Baltico. Anche se non viene citato dal cronico, Rorik potrebbe aver avuto anche il controllo di Hedeby, importante centro di commercio della zona. Lo storico considera che Hedeby sarebbe stato un \"premio di valore\" per Rorik. Ipotizza che l'obbiettivo di Lotario fosse il controllo del nuovo porto per incrementare il commercio tra il suo reame di Lotaringia e la regione della Scandinavia. I raid nel territorio di Rorik vengono citati dall'Annales Bertiniani: \"Altri danesi tempestarono il posto chiamato Dorestad saccheggiando l'intera isola di Betuwe ed i distretti vicini\". Secondo Coupland questo significa che la tattica di Lotario fu in parte ricambiata. Lasciato incustodito, il Dorestant ed il suo circondario furono facile preda per i razziatori scandinavi. Anche Utrecht fu saccheggiata in quell'anno. Gli storici Franchi coevi non ne parlano, ma Rorik fu probabilmente richiamato di fretta da Lotario per difendere la Frisia. Le sue conquiste oltre il confine danese ebbero apparentemente vita breve. Vengono citate come gestite dai monarchi danesi gi\u00e0 nell'873.\nDubbi sulla lealt\u00e0.\nUna cronaca dell'863 degli \"annales Bertiniani\" dice: \"In gennaio i Danesi risalirono il Reno verso Colonia, poi saccheggiarono il Dorestad e la citt\u00e0 in cui si rifugiavano i Frisoni, e colpirono molti commercianti della Frisia e catturarono numerose persone. Raggiunsero quindi una certa isola vicino al forte di Neuss. Lotario giunse e li attacc\u00f2 lungo una riva del Reno, con i Sassoni sull'altra, e si accamparono qui verso l'inizio di aprile. I Danesi seguirono il consiglio di Hr\u00f8rek e se ne andarono nello stesso modo in cui erano giunti\". Questa notizia rende chiaro che un altro gruppo di vandali danesi attacc\u00f2 il Dorestad prima di risalire il fiume fino a Xanten. Comunque inizi\u00f2 a girare la voce secondo cui Rorik aveva incoraggiato i razziatori a proseguire la spedizione. Coupland non considera l'idea che Rorik abbia invitato gli altri a fare razzia sulle sue terre. Afferma piuttosto che le voci sarebbero basate sul modo di sbarazzarsi degli invasori. Rorik potrebbe aver protetto il suo territorio convincendo i Danesi a risalire ulteriormente il fiume, lasciando che diventassero un problema per gli altri re. Coupland fa notare che non sarebbe l'unico caso simile nel IX secolo. L'assedio di Parigi dell'885-886 fatto da Sigfred e Rollone non sarebbe finito con l'annientamento reciproco. Carlo il Grosso avrebbe permesso a Rollone di proseguire a saccheggiare la Borgogna.\nLe voci sulla presunta slealt\u00e0 di Rorik indussero Incmaro di Reims a scrivere due lettere, una a Hunger e l'altra a Rorik. Al vescovo Hunger si chiedeva una pena misurata per Rorik se le accuse si fossero dimostrate veritiere. Incmaro disse a Rorik di non dare rifugio a Baldovino I delle Fiandre, il quale era fuggito con la figlia del re Giuditta. Da queste lettere sembra chiaro che Rorik si fosse da poco convertito al cristianesimo e che si fosse battezzato. Flodoardo sintetizza il contenuto delle due lettere.\nCoupland considera il contenuto delle lettere particolarmente utile. Rorik sembra aver ottenuto il controllo del Dorestad due vote prima della conversione al Cristianesimo attorno all'860. Incmaro ed Hunger dovevano convincere Rorik a non dare rifugio ad un nemico dichiarato di Carlo il Calvo, il che potrebbe significare che Rorik godeva di \"una certa misura di indipendenza politica\" da varie corti dei Carolingi del tempo. Coupland fa notare che il suo contemporaneo Sedulio Scoto definisce Rorik un re (in latino \"rex\"), sottolineando per\u00f2 anche che il riferimento potrebbe venire interpretato per indicare un altro re contemporaneo, Rhodri Mawr ap Merfyn del regno di Gwynedd. Un'agiografia di Adalberto di Egmond, scritta alla fine del X secolo, cita un miracolo del santo durante il periodo di \"Roric il re dei barbari\" (in latino: \"Roricus barbarorum rex\").\nSuccessivo regno.\nNell'867 vi fu una piccola rivolta dei \"Cokingi\" e Rorik fu cacciato dalla Frisia. Gli \"annales Bertiniani\" affermano che Lotario II \"richiam\u00f2 tutto il suo regno per la difesa della patria, come spiegato, dai norreni, per fare in modo che Hr\u00f8rek, i cui sudditi locali, ora chiamati Cokings, avevano cacciato dalla Frisia, potesse tornare portando con s\u00e9 alcuni Danesi in aiuto\". Coupland fa notare che l'identit\u00e0 dei Cokingi \u00e8 dubbia. Dubbio \u00e8 anche il motivo di questa perdita di potere da parte di Rorik. Questo potrebbe aver perso il controllo di una parte del regno, o averne recuperato il controllo altrettanto velocemente, essendo poi citato nell'870 ancora in Frisia.\nL'8 agosto 869 mor\u00ec Lotario II. La Lotaringia fu reclamata dagli zii, Ludovico II il Germanico e Carlo il Calvo. Nell'870 i due raggiunsero un accordo con il trattato di Meerssen, che divideva la Lotaringia tra i due. Gli \"annales Bertiniani\" affermano che Carlo il Calvo \"giunse al palazzo di Nimega per discutere con il nordico Hr\u00f8rek, il quale confinava con lui per mezzo di un trattato\". Secondo Coupland il discorso tra i due fu tra un re ed una \"importante figura locale\" di un'area da poco annessa. Carlo si assicur\u00f2 la lealt\u00e0 ed il rispetto della sua sovranit\u00e0, mentre Rorik mantenne il controllo della regione. Lo stesso tipo di accordo che Lotario I e Lotario II ebbero con lui.\nSembra che Carlo e Rorik abbiano ripreso i negoziati nell'872, secondo due diverse righe dell\"'annales Bertiniani\": \"Il 20 gennaio egli [Carlo il Calvo] lasci\u00f2 Compendio dirigendosi al monastero di [nome mancante nei manoscritti sopravvissuti] per parlare coi nordici Hr\u00f8rek e Hr\u00f3\u00f0ulfr. [...] ad ottobre egli [Carlo il Calvo] discese con una nave la Mosa fino a Maastricht parlando con i nordici Hr\u00f8rek e Hr\u00f3\u00f0ulfr i quali avevano risalito il fiume per incontrarlo. Diede il benvenuto a Hr\u00f8rek il quale si era dimostrato leale, ma Hr\u00f3\u00f0ulfr fu mandato via a mani vuote, perch\u00e9 aveva complottato un tradimento, e le sue richieste erano troppo alte. Carlo prepar\u00f2 il suo uomo di fiducia alla difesa contro gli attacchi di Hr\u00f3\u00f0ulfr. Quindi cavalc\u00f2 tramite Attigny fino all'abbazia di San Medardo, dove egli [Carlo] pass\u00f2 il Natale\". L'\"Hr\u00f3\u00f0ulfr\" del testo era Rudolf Haraldsson, presunto nipote di Rorik. Gli \"annales Xantenses\" lo cita come \"nepos\" di Rorik il che solitamente significa \"nipote\". Comunque come nel termine \"cardinal nipote\" (latino: \"cardinalis nepos\"), potrebbe significare genericamente \"parente\". Coupland ipotizza che il monastero citato fosse Moustier-sur-Sambre nell'attuale provincia di Namur del Belgio, vicino ai vecchi confini della Lotaringia. Il motivo e la natura di questi negoziati sono oscuri.\nNell'873 Rorik strinse un'alleanza con Ludovico II, ed \u00e8 l'ultima volta che viene citato. Gli \"annales Xantenses\" dicono: \"Allo stesso modo venne da lui [Ludovico II] Hr\u00f8rek, il galla della cristianit\u00e0, tuttavia molti ostaggi vennero messi sulle navi e divennero propriet\u00e0 del re, e fu giurato di mantenere fedelt\u00e0\". Coupland fa notare che Rorik possedeva terre su entrambi i lati del confine tra i regni di Carlo e Ludovico II. Il che significherebbe che strinse alleanze con entrambi. Questo lo metteva in una situazione \"poco invidiabile\".\nMorte.\nRorik mor\u00ec prima dell'882, quando le sue terre finirono in mano a Godfrid di Frisia. Secondo gli \"annales Bertiniani\": \"Carlo il Grosso, che aveva il titolo di imperatore, marci\u00f2 contro i nordici con un grande esercito raggiungendo le loro fortificazioni. Una volta giunto qui, per\u00f2, gli manc\u00f2 il coraggio. Grazie all'intervento di qualcuno riusc\u00ec a raggiungere un accordo con G\u00f8trik e con i suoi uomini sui seguenti termini: G\u00f8trik sarebbe stato battezzato, ed avrebbe ricevuto la Frisia ed altre regioni possedute in passato da Hr\u00f8rek\". Il Dorestad era in declino economico in tutto il regno, i mercanti migravano in citt\u00e0 meno esposte alla battaglia costante, come Deventer e Tiel. Queste due divennero \"citt\u00e0 di commercio\" del tempo.\nCoupland considera Rorik \"il pi\u00f9 potente ed influente di tutti i Danesi citati nell'impero carolingio del IX secolo. Fa notare come quattro monarchi carolingi (Lotario I, Lotario II, Carlo il Calvo, Ludovico II il Germanico) accettarono la sua presenza in Frisia ed i suoi servigi quale vassallo. Alcune critiche nei suoi confronti si trovano nelle cronache Franche del tempo. Anche Incmaro non si permise di punirlo, ma sper\u00f2 che egli accettasse da solo la punizione come buon cristiano, il che significa che i Franchi avevano smesso di considerarlo uno straniero, e consideravano Rorik come uno di loro. Lo storico fa anche notare che esistono solo due razzie conosciute in quest'area durante i ventitr\u00e9 anni del suo regno, un record difensivo in un'era particolarmente turbolento.\nRurik.\nA partire dal XIX secolo, ci sono stati tentativi di identificare Rorik con il principe vichingo Rurik della cronaca degli anni passati. Alexander Nazarenko obietta a questa relazione."}
{"id": "3031836", "revid": "19933", "url": "https://it.wikipedia.org/wiki?curid=3031836", "title": "Hr\u00f8rek", "text": ""}
{"id": "3031848", "revid": "767487", "url": "https://it.wikipedia.org/wiki?curid=3031848", "title": "Aldo Bassi (musicista)", "text": "\u00c8 considerato tra i pi\u00f9 apprezzati trombettisti jazz italiani.\nBiografia.\nDopo il diploma in tromba al conservatorio di S. Cecilia in Roma entra a far parte di alcune jazz band romane: la Alberto Corvini Big Band, la Big Band del S. Louis diretta da Bruno Biriaco e la Testaccio Jazz Orchestra. Al rientro in Italia, dopo una formativa esperienza cubana, ha pubblicato \"Conversation\" con la Big Band di Franco Piana e successivamente con la Tankio Band di Riccardo Fassi due album. Nel 1992 con Rosario Giuliani ha dato vita al Bassi-Giuliani Quintet con all'attivo l'album \"L'incontro\" del 1996 e la partecipazione al Jazz &amp; Image Festival.\nNel 1998 forma la prima band a suo nome, l'Aldo Bassi Quartet, con cui pubblica \"Distanze\" nel 1999. Nel tour dell'anno successivo ospita il sassofonista statunitense Rick Margitza. Nel 2001 registra il secondo album del quartetto, \"Muah!\" pubblicato nel 2004, a cui hanno partecipato lo stesso Margitza e Antonello Salis. Nel 2004 entra a far parte della Orchestra Nazionale Italiana di Jazz e l'anno successivo della Parco della Musica Jazz Orchestra (PMJO) con cui parte per un tour mondiale. Nel 2006 ha formato l'Aldo Bassi Trio con Stefano Nunzi al contrabbasso e Alessandro Marzi senza pubblicare nulla.\nNel 2007 pubblica con il pianista Alessandro Bravo l'album \"Sirio\" e nel 2010 un nuovo lavoro del Quartet \"New Research\". Lavora in seguito per la Rai e Mediaset. Nel 2013 ha dato vita al progetto Metal Jazz Trio assieme a Pierpaolo Ranieri e Roberto Pistolesi.\nCollabora anche in alcune colonne sonore di Ennio Morricone, Armando Trovajoli, Manuel De Sica e Renato Serio.\n. Dal 2005 insegna tromba e trombone jazz al conservatorio di Frosinone. Muore il 10 maggio 2020 a causa di una malattia incurabile contro cui combatteva da un anno."}
{"id": "3031849", "revid": "1958640", "url": "https://it.wikipedia.org/wiki?curid=3031849", "title": "Friedrich Kohlrausch", "text": "Noto principalmente per il suo studio degli elettroliti e delle loro propriet\u00e0 di condurre la corrente elettrica, si occup\u00f2 anche di elasticit\u00e0, termoelasticit\u00e0 e conducibilit\u00e0 termica cos\u00ec come di effettuare misurazioni magnetiche ed elettriche precise.\nBiografia.\nFiglio del fisico Rudolf Kohlrausch, Friedrich studi\u00f2 fisica a Erlangen e Gottinga dove complet\u00f2 il suo dottorato. Dopo avere tenuto lezioni a Francoforte, Kohlrausch fu nominato professore di fisica all'Universit\u00e0 di Gottinga (1866-70). Nel 1870 divenne professore al Politecnico federale di Zurigo e un anno dopo si trasfer\u00ec all'Universit\u00e0 tecnica di Darmstadt. Nel 1875 accett\u00f2 un incarico presso l'Universit\u00e0 di W\u00fcrzburg, dove condusse i suoi esperimenti sulla misurazione della corrente elettrica e sulla conduttivit\u00e0 degli elettroliti. Dal 1888 lavor\u00f2 presso l'Universit\u00e0 di Strasburgo, rifiutando un incarico all'Universit\u00e0 Humboldt di Berlino nel 1894. A partire dal 1900 insegn\u00f2 all'Universit\u00e0 Humboldt e durante il 1902 venne nominato membro dell'Accademia Reale Svedese delle Scienze.\nAttivit\u00e0.\nFriedrich Kohlrausch fu un importante ricercatore sperimentale nell'ambito dell'elettrochimica, deducendo la legge dell'indipendente mobilit\u00e0 degli ioni. Tra il 1874 e il 1879, utilizzando corrente alternata per evitare la formazione di prodotti d'elettrolisi, studi\u00f2 la variazione di conduttivit\u00e0 degli elettroliti in funzione della loro diluizione e della loro natura chimica. Not\u00f2 che per gli elettroliti deboli la conduttivit\u00e0 tende ad aumentare all'aumentare della diluizione (a causa della maggiore dissociazione ionica), mentre a diluizione infinita in pratica gli ioni presenti in soluzione non risentono dell'effetto di interazione coulombiana.\nDurante il 1895 Kohlrausch succedette a Hermann von Helmholtz in qualit\u00e0 di presidente del \"Physikalisch-Technische Reichsanstalt\" (Istituto Imperiale di Fisica Tecnica), carica che mantenne fino al 1905. Con questo nuovo impegn\u00f2 si dedic\u00f2 al miglioramento degli strumenti di misura di precisione e allo sviluppo di metodi di misura in svariati campi della fisica. Costru\u00ec degli strumenti (come il dispositivo noto come ponte di Kohlrausch) e mise appunto nuove tecniche per la misura della conducibilit\u00e0 elettrica delle soluzioni. Cre\u00f2 degli standard di calibrazione utilizzati anche al di fuori della Germania e tra la nuova strumentazione creata si annoverano anche galvanometri, magnetometri e dinamometri."}
{"id": "3031850", "revid": "287204", "url": "https://it.wikipedia.org/wiki?curid=3031850", "title": "Robertas Po\u015fkus", "text": ""}
{"id": "3031853", "revid": "2056951", "url": "https://it.wikipedia.org/wiki?curid=3031853", "title": "Episodi di Strega per amore (prima stagione)", "text": "La prima stagione di \"Strega per amore\" \u00e8 andata in onda negli Stati Uniti d'America dal 18 settembre 1965 al 7 maggio 1966 sul canale statunitense NBC. Nelle repliche in chiaro, in onda su Fox Retro, non \u00e8 stato trasmesso l'undicesimo episodio.\nL'incontro.\nTrama.\nL'astronauta Tony Nelson in orbita Stardust One si schianta su un'isola remota nel Sud del Pacifico. Sulla spiaggia, trova una bottiglia e riceve una sorpresa quando la apre! Esce un genio bella che \u00e8 immediatamente attratta da lui, lo aiuta a ottenere soccorso e poi lo segue di nuovo in Florida nella sua citt\u00e0 Cocoa Beach.\nIl mio eroe.\nTrama.\nNon c'\u00e8 pericolo in Persia, quando Jeannie fa frustare il capitano Nelson da Ali, il Killer dei Giganti al fine di vendicare il suo onore contro Ali. Quando Jeannie va a trovare i suoi genitori, annuncia loro che il suo pi\u00f9 grande desiderio \u00e8 quello di sposare il suo Master - se sopravvive prima Ali!\nCosa \u00e8 successo per la strada sulla luna?\nTrama.\nSopravvivere nel deserto diventa lussuoso, quando Jeannie segue Tony in missione e trasforma gli oggetti in cibi. Ma Roger comincia a mettere in discussione la fortuna di Tony quando si continua a soffrire il caldo soffocante.\nJeannie e il matrimonio andato a monte.\nTrama.\nIl matrimonio si profila all'orizzonte, quando la fidanzata di Tony, Melissa, gli propone di accettare una posizione all'estero e di spostare la loro data di nozze. Ma con un genio geloso a casa, saranno Tony e Melissa a lasciarsi?\nJeannie e il soldato.\nTrama.\nJeannie si arruola all'Air Force con la speranza di lavoro pi\u00f9 vicina al suo padrone. Ma con tutte le regole dei regolamenti, c'\u00e8 spazio per un po' di magia militare?\nOmicidio sullo yacht.\nTrama.\nCi sono guai in vista quando Jeannie vuole andare con Tony su uno yacht per una riunione molto importante con un dirigente aerospaziale (e la sua bellissima figlia). Quando le dice di andare a casa e lo fa in un batter d'occhio gli altri ospiti capiscono della sua improvvisa scomparsa ed \u00e8 un omicidio.\nNessuno qui ha visto Jeannie?\nTrama.\nTony \u00e8 programmato per fare una passeggiata storica nello spazio esterno, ma il dottor Bellows vuole che lui faccia alcuni test medici prima. Jeannie immagina il suo amato padrone impotente galleggiante nello spazio e decide di sabotare le prove nascondendosi nella giacca di Tony.\nJeannie diventa americana.\nTrama.\nJeannie \u00e8 affascinata da un articolo di giornale che spiega come diventare la donna perfetta americana. Lei spera di impressionare il suo padrone con la sua autosufficienza, ma i suoi tocchi domestici presto si rivelano disastri.\nJeannie diventa attrice.\nTrama.\nA Jeannie brillano gli occhi quando Tony esce a cena con una famosa attrice cinematografica a Hollywood. Decide di diventare anche lei una star del cinema per competere con il suo \"rivale\", ma si rende conto ben presto che i geni non possono apparire sulla macchina fotografica.\nJeannie e l'acqua potabile.\nTrama.\nJeannie chiama uno dei suoi bisnonni, Bilejik, per aiutare Tony in un esperimento per trasformare l'acqua del mare in acqua dolce. Bilejik dice che pu\u00f2 condividere il segreto, ma solo se la sua richiesta insolita viene soddisfatta.\nCosa successe a Custer.\nTrama.\nCuster (Bill Mumy) \u00e8 un bambino di 8 anni ed \u00e8 fan di Tony. Provoca qualche guaio grosso quando vede un po' di magia di Jeannie e la riporta al Dr. Bellows. Ora Jeannie deve anticipare con astuzia il medico prima che Tony venga messo sul sedile a caldo sul luogo di lavoro.\nCon chi esce Jeannie?\nTrama.\nC'\u00e8 romanticismo nell'aria quando una delle ex fidanzate di Tony, Diane, chiede a Tony se possono ricominciare a vedersi nuovamente. Jeannie si sente tradita fino a quando il migliore amico di Tony, Roger Healey, le chiede un appuntamento. Ora la gelosia si sta diffondendo velocemente e Tony usa il suo appuntamento con Diane per assicurarsi che Jeannie non causi problemi a Roger.\nRoulette russa.\nTrama.\nDono va troppo lontano, quando Roger d\u00e0 involontariamente la bottiglia di Jeannie ad una cosmonauta russa femminile per amicizia. Tony fa qualsiasi cosa per riavere la bottiglia, ma non prima che la cosmonauta si rende conto che ora \u00e8 la nuova padrona di Jeannie.\nQuale casa Dottor Bellows?\nTrama.\nJeannie decide di seguire il consiglio di sua madre cio\u00e8 quello di fare ingelosire Tony accettando la proposta di matrimonio di Roger Healey. Lei chiama due genitori ricchi e mette una casa di fronte alla casa di Tony (su un terreno del Dr. Bellows vacante appena acquistato). Ma pu\u00f2 gettare via i suoi sentimenti per il suo padrone?\nTroppi Tony.\nTrama.\nDr. Bellows dice che gli uomini sposati fanno gli astronauti, perci\u00f2 Jeannie chiede al suo padrone di sposarla. Quando lui rifiuta, Jeannie mette un altro Tony che \u00e8 molto pi\u00f9 romantico ed in sintonia con i suoi bisogni. Quando Bellows li vede insieme, vuole che Tony si sposi.\nPortatemi alla Mecca in tempo.\nTrama.\nTony ha molto lavoro e non ha tempo per Jeannie. Ma Jeannie ha davvero bisogno di andare con il suo padrone alla Mecca in tempo o perder\u00e0 i suoi poteri ... e letteralmente scomparire dalla sua vita per sempre!\nIl pi\u00f9 ricco astronauta del mondo.\nTrama.\nRoger inavvertitamente fa uscire Jeannie dalla bottiglia e scopre che \u00e8 un genio e diventa il suo nuovo padrone. Avendola a disposizione, approfitta delle sue abilit\u00e0 magiche.\nC'\u00e8 un altro genio in casa.\nTrama.\nRoger fa arrabbiare Tony e Jeannie \u00e8 esaurita. Ma si ritrova in guai seri, quando fa tardi all'appuntamento con la nipote del Dr. Bellows. Le cose si complicano ulteriormente, vuole avere anche lui un genio ma ne ha due nel suo appartamento!\nNon cercare mai di imbrogliare un genio.\nTrama.\nJeannie vuole accompagnare Tony in una crociera per tre settimane in Italia. Lui alla fine accetta, ma solo se Jeannie riesce ad ottenere un passaporto legale, senza l'uso della sua magia.\nIl pi\u00f9 grande chirurgo del mondo.\nTrama.\nDa bambino il sogno di Tony era quello di diventare chirurgo e Jeannie lo manda in ospedale ad operare Roger.\nIl rapimento.\nTrama.\nLa magia di Jeannie sta aiutando troppo Tony in casa, Tony dice a Jenny di non usare i suoi poteri per aiutarlo in nessun caso. Le cose si complicano quando viene immediatamente preso prigioniero da spie assassine cinesi che non si fermeranno davanti a nulla per ottenere quello che vogliono.\nPi\u00f9 fortunati di cos\u00ec si muore.\nTrama.\nTony e Roger celebrano le loro recenti promozioni come maggiori e trascorrono del tempo in Reno, Nevada. Jeannie vuole essere la Lady Luck di Roger, la porta in viaggio, anche se Tony non vuole che lei venga con loro.\nCampione per forza.\nTrama.\nJeannie aiuta il suo padrone a golf swing, ed il generale Peterson \u00e8 cos\u00ec impressionato che vuole che il suo socio Tony giochi una partita importante del campionato. Tony \u00e8 determinato a essere all'altezza della situazione senza un aiuto, ma si rende conto ben presto che ha bisogno dell'aiuto di Jeannie.\nL'ospite indesiderato.\nTrama.\nIl dottor Bellows \u00e8 sicuro di aver visto un elefante nella camera da letto di Tony, ma tutto \u00e8 normale, quando ritorna dal generale Peterson. \u00c8 convinto che ci sia l'esistenza della magia nella casa di Tony, ed il dottor Bellows \u00e8 il nuovo compagno di stanza di Tony.\nDue zii quasi veri.\nTrama.\nTony \u00e8 impressionato dalla nuova donna nella vita di Roger, Madame Zolta, un'indovina chiaroveggente. Dice a Tony che lui pu\u00f2 parlare con i suoi zii defunti. Per scoprire che la sua \u00e8 una frode, Tony organizza una seduta spiritica.\nIl giorno in cui dipinsi un Rembrandt.\nTrama.\nJeannie aiuta Tony copiando il dipinto di Rembrandt cos\u00ec bene che \u00e8 accusato di falsificazione. L'immagine non \u00e8 abbastanza quando Jeannie trasforma la copia di un dipinto di Rembrandt fatta da Tony in originale, di grande valore autoritratto. Quando la NASA ed il dottor Bellows richiedono l'assistenza di un esperto d'arte Tony ha solo un giorno per dare una spiegazione.\nIl mio padrone ladro.\nTrama.\nDurante la visita ad un museo Jeannie vede un paio di scarpette che sono state rubate dai suoi 2.000 anni fa. In un batter d'occhio le scarpette finiscono sui piedi di Jeannie, il dottor Bellows pensa che Tony \u00e8 un ladro, Jeannie mette il suo padrone nei guai e Tony deve spiegare al dottor Bellows che non \u00e8 responsabile di aver rubato le scarpette.\nQuesto un assassino.\nTrama.\nTony deve scortare una principessa in visita per tre giorni, ma l'assegnazione si trasforma in una vera sofferenza quando Jeannie vede una foto della donna e si rende conto che le loro famiglie sono nemici di lunga data e che deve ucciderla per giuramento.\nIl prestidigitatore.\nTrama.\nC'\u00e8 magia a casa di Tony, quando il dottor Bellows lo vede napping su una sedia che fluttua fuori del pavimento. Quando deve dare una spiegazione, Tony dice che \u00e8 un mago dilettante e deve fare uno spettacolo di magia per la NASA.\nNon mi dimenticher\u00f2 mai il suo nome.\nTrama.\nTony \u00e8 colpito da un vaso e quindi perde la memoria. Si innamora subito della prima donna che vede, Jeannie. Sar\u00e0 Tony a diventare suo marito?"}
{"id": "3031856", "revid": "282094", "url": "https://it.wikipedia.org/wiki?curid=3031856", "title": "Ugo Mioni", "text": "Prolifico scrittore, fu autore di oltre 400 opere fra opuscoli, articoli e volumi a stampa. Una parte consistente di essi \u00e8 rappresentata da romanzi d'avventure, molti dei quali pensati per un pubblico di adolescenti, vagamente sul modello della narrativa di Verne e Salgari ma lungi da avvicinarne la qualit\u00e0 stilistica e pedagogica. \nBiografia.\nNacque a Trieste nel 1870, secondogenito di cinque figli, da Maria Sbrovazzi e Ferdinando Mioni. Dopo aver frequentato il ginnasio statale, comp\u00ec studi teologici nel Seminario Centrale di Gorizia e successivamente consegu\u00ec la laurea in filosofia e sacra teologia alla Pontificia Universit\u00e0 Gregoriana di Roma. Fu ordinato nel 1893 e nominato cooperatore in una parrocchia cittadina, dove lavor\u00f2 soprattutto in campo giovanile. Nel 1903 inizi\u00f2 ad insegnare come catechista nella Scuola Reale di Trieste. In seguito all'incontro con Maria Teresa Ledochowska, si dedic\u00f2 con particolare entusiasmo al sostegno delle missioni.\nDal 1895 al 1904 cur\u00f2 l'edizione italiana dell\"'Echo d'Afrique\". Nel 1921 pubblic\u00f2 un \"Manuale di missionologia.\" Si interess\u00f2 anche di lotta allo schiavismo. Attivo nel movimento cattolico triestino, fu socio di vari circoli, e fondatore nel 1895 del settimanale \"L'amico\" (dal 1912 al 1918 \"Unione\", poi \"Voce del Popolo\", dal 1920 \"Vita nuova\", attuale settimanale della diocesi di Trieste). Nel 1918, diventato terziario domenicano, lasci\u00f2 Trieste alla volta di Alba, dove fu a contatto dei Paolini. Successivamente fu a Pisa, docente del locale seminario. Negli ultimi anni della sua vita vest\u00ec il saio domenicano.\nIl suo \"Manuale di sociologia\", pubblicato nel 1932, fu criticato dalla stessa \"Civilt\u00e0 Cattolica\", la rivista dei gesuiti, per le sue posizioni alquanto retrive. Antonio Gramsci defin\u00ec il Mioni uno \u00ab scrittore di romanzacci \u00bb per ragazzi e lo pose tra gli ideologi del \u00ab cattolicismo integrale e ultrareazionario \u00bb.\nMor\u00ec a Montepulciano il 10 febbraio 1935. La citt\u00e0 natale ha intitolato al suo nome un largo cittadino."}
{"id": "3031860", "revid": "481349", "url": "https://it.wikipedia.org/wiki?curid=3031860", "title": "Tabacchiera anatomica", "text": "La tabacchiera anatomica o fossa radiale \u00e8 una fossetta di forma triangolare che si osserva nella porzione radiale del dorso della mano quando il pollice \u00e8 esteso e abdotto. Il suo nome deriva dalla consuetudine, diffusa tra i consumatori di tabacco, di usare questa fossetta per aspirare il tabacco da fiuto.\nDescrizione.\nLa tabacchiera pu\u00f2 essere considerata un solco i cui margini, dapprima distanti a livello del carpo, convergono poi verso la base del pollice. Essa si presenta pertanto di forma triangolare, offrendo alla descrizione un apice, rivolto verso la base del pollice, una base posta a livello del carpo e due lati, uno mediale ed uno laterale, che costituiscono i margini della fossetta. Si considera inoltre il fondo della tabacchiera che d\u00e0 passaggio sia a tendini che a strutture vascolari e nervose.\nI margini o lati della tabacchiera anatomica sono costituiti dal rilievo, sul dorso della mano, dei tendini dei muscoli posteriori dell'avambraccio che si inseriscono sul pollice. Il margine mediale \u00e8 costituito dal tendine di inserzione del muscolo estensore lungo del pollice che, il pi\u00f9 rilevato e pi\u00f9 visibile a pollice esteso, corre sul dorso della mano dal carpo alla base della falange ungueale del pollice. Il margine laterale \u00e8 costituito invece dai tendini dei muscoli estensore breve del pollice e abduttore lungo del pollice. Il tendine del muscolo estensore breve del pollice, scorrendo sul dorso del primo osso metacarpale dal carpo alla base della falange prossimale del pollice, contribuisce a formare il margine laterale in tutta la sua lunghezza mentre quello del muscolo abduttore lungo del pollice, inserendosi alla superficie laterale della base del primo osso metacarpale, contribuisce a formare solo la porzione pi\u00f9 prossimale del margine laterale laddove questa passa al di sopra del carpo.\nL'apice della tabacchiera \u00e8 quindi nient'altro che il risultato della convergenza dei tendini dei muscoli estensori del pollice verso la base della prima falange del pollice.\nLa base infine, delimitata dal rilievo del processo stiloideo del radio che sporge tra i tendini dei due muscoli estensori del pollice, si pone prossimalmente a livello del polso ed \u00e8 ricoperta dalla porzione pi\u00f9 laterale del margine distale del legamento dorsale del carpo, laddove questo ricopre le guaine sinoviali dei tendini dei muscoli estensori del pollice e abduttore del pollice.\nA seconda della posizione della mano, il fondo della fossetta radiale pu\u00f2 essere costituito dalla superficie dorsale dello scafoide o del trapezio.\nRapporti.\nI tendini dei muscoli estensori del pollice e abduttore del pollice, che originano dalle superficie posteriori di ulna e radio nella loggia posteriore della fascia antibrachiale, portandosi dall'avambraccio al dorso della mano per raggiungere il pollice devono scavalcare i vasi, i nervi ed i tendini dei muscoli che nell'avambraccio si trovano lateralmente ad essi. Ne consegue che, sul dorso della mano, queste strutture si ritrovano sul fondo della tabacchiera anatomica. Sul fondo della fossetta radiale si ritrovano quindi:"}
{"id": "3031861", "revid": "367445", "url": "https://it.wikipedia.org/wiki?curid=3031861", "title": "Simulatore Navale professionale", "text": ""}
{"id": "3031868", "revid": "653755", "url": "https://it.wikipedia.org/wiki?curid=3031868", "title": "Jean-Louis-Auguste Loiseleur Deslongchamps", "text": "Biografia.\nFiglio unico di Jean Louis Loiseleur des Longchamps (Consigliere del Re per il Distretto elettorale di Dreux, vicepresidente (1792) del Direttorio del Dipartimento Eure-et-Loire) e di Genevi\u00e8ve Amoreau.\nNel 1800 segu\u00ec i corsi di Jean Baptiste de Lamarck (1744-1829) insieme a Jean-Marie L\u00e9on Dufour (1780-1865) e Fran\u00e7ois Victor M\u00e9rat de Vaumartoise (1780-1851), e fu amico di L\u00e9on Dufour durante il soggiorno parigino di quest'ultimo.\nConsegu\u00ec la Laurea in Medicina a Parigi nel 1805 (con una tesi intitolata \"Ricerche sull'antichit\u00e0 dei purganti e sui purganti autoctoni\") e, non appena l'Accademia delle Scienze fu riorganizzata nel 1821, vi si inser\u00ec nella sezione di Storia naturale medica. \nDottore in medicina, autore di \"Flora Gallica\" (1806-1807) e di numerose altre opere, orient\u00f2 subito le sue ricerche verso la Fitoterapia. Diverse specie vegetali gli furono dedicate; in particolare una Draba che cresce sulle cime pi\u00f9 alte della Corsica. Questa pianta (\"Draba loiseleurii\" Boss.) o Draba di Loiseleur, vive confinata sulle rocce e sui prati sassosi del Piano alpino (Massiccio del Cintu e del Ritondu) ed \u00e8 una specie strettamente endemica. La fioritura di questa piccola Crucifera avviene alla fine dell'inverno e precede la comparsa di silique brunastre, irte di peluria (i frutti).\nSi interess\u00f2 anche all'allevamento dei bachi da seta e pubblic\u00f2 diversi articoli sui bachi e sulla coltivazione del Gelso.\nScrisse i volumi 5,6,7 (1812, 1815, 1819) del \"Trattato sugli alberi\" (o \"Nuovo Duhamel\"), illustrato da Pierre Joseph Redont\u00e9 (1759-1840) e Pancrace Bessa (1772-1835), pubblicato a Parigi da Henri Louis Duhamel de Monceau (1700-1782).\nCollabor\u00f2 alla stesura della \"Flora generale di Francia o Iconografia, descrizione e storia di tutte le piante\" (Feira Jeune, Parigi, 1828-1829) a fianco di Christian Hendrik Persoon (1755-1837), Benjamin Gaillon (1782-1839), Jean-Baptiste Alphonse Dechauffour de Boisduval (1799-1879) e di Louis Alphonse de Brebisson (1798-1872).\nContribu\u00ec anche alla pubblicazione della rivista \"Le bon Jardinier\" (Il buon giardiniere), periodico enciclopedico di orticultura. Pubblic\u00f2 articoli nel \"Dizionario delle scienze mediche\", negli \"Annali della Societ\u00e0 di Agricoltura\" e negli \"Annali generali delle scienze fisiche\" (un articolo di botanica).\nEletto membro dell'Accademia di medicina nel 1823, fu fatto Cavaliere della Legion d'Onore nel 1834. A suo nome \u00e8 stata intitolata la via Loiseleur Deslongchamps a Dreux, cos\u00ec come un genere di \"ericaceae\" composto da una sola specie, la \"Loiseleuria procumbens\" o Azalea alpina.\nI suoi discendenti continuarono la tradizione di famiglia, legata ai prodotti della natura, adeguandosi ai tempi sino a divenire vivaisti e quindi paesaggisti. Ebbe due figli. Il primo da Bathilde (Balidide) Barth\u00e9l\u00e9mie Deville: Jean Joseph Louis Auguste Loiseleur Deville (Arles 1797 - Parigi 1872), detto \"Dottor Deville\", medico, cavaliere della Legion d'Onore, dal quale discende tutta l'attuale famiglia dei Loiseleur des Longchamps Deville. Il secondo da Cath\u00e9rine Fran\u00e7oise Mallet: Auguste Louis Armand Loiseleur Deslongchamps (Parigi 1805-1840) orientalista, addetto ai manoscritti della Biblioteca del Re. Costui non ebbe discendenza.\nIconografia.\nIl ritratto qui riprodotto \u00e8 un disegno di Antoine Chazal datato 1827 e inciso da Ambroise Tardieu."}
{"id": "3031869", "revid": "339392", "url": "https://it.wikipedia.org/wiki?curid=3031869", "title": "Godric\u2019s Hollow", "text": ""}
{"id": "3031872", "revid": "120634009", "url": "https://it.wikipedia.org/wiki?curid=3031872", "title": "Ohio (Pennsylvania)", "text": "Ohio \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 3.086 abitanti.\nSociet\u00e0.\nEvoluzione demografica.\nLa composizione etnica vede una prevalenza dell'etnia bianca (96,95%) seguita da quella asiatica (1,45%), dati del 2000."}
{"id": "3031884", "revid": "1543377", "url": "https://it.wikipedia.org/wiki?curid=3031884", "title": "O'Hara (Pennsylvania)", "text": "O'Hara \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 8.856 abitanti. Il nome lo si deve a James O'Hara (1752\u20131819)\nSociet\u00e0.\nEvoluzione demografica.\nLa composizione etnica vede una prevalenza della razza bianca (95,25%) seguita da quella asiatica (3,04%), dati del 2000."}
{"id": "3031891", "revid": "183483", "url": "https://it.wikipedia.org/wiki?curid=3031891", "title": "W51", "text": ""}
{"id": "3031893", "revid": "204012", "url": "https://it.wikipedia.org/wiki?curid=3031893", "title": "The Avengers - agenti speciali", "text": ""}
{"id": "3031894", "revid": "1005847", "url": "https://it.wikipedia.org/wiki?curid=3031894", "title": "Bogdan Borusewicz", "text": "\u00c8 noto per essere stato il primo a ricoprire la carica di Presidente del Senato per due mandati.\nDopo la morte del Presidente della Polonia Lech Kaczy\u0144ski, e a seguito dell'assunzione dei poteri presidenziali da parte del Maresciallo del Sejm Bronis\u0142aw Komorowski il 10 aprile 2010, Borusewicz \u00e8 attualmente la prima persona in linea di successione presidenziale.\nDopo le dimissioni, da parte di Komorowski, dalla carica di Maresciallo della Camera dei deputati (che facevano alle elezioni presidenziali del 2010, vinte da Komorowski), Borusewicz \u00e8 divenuto per poche ore Presidente ad interim fino all'elezione di un nuovo Maresciallo della Camera dei deputati della Polonia. \u00c8 stato il primo Maresciallo del Senato ad assumere i poteri presidenziali temporanei.\nOpposizione democratica nella Polonia comunista.\nQuando era ancora studente della Scuola superiore di Belle Arti a Gdynia, fu arrestato nel maggio 1968 durante la crisi politica polacca del 1968, con l'accusa di aver stampato e distribuito volantini di opposizione.\nNel 1975 si laure\u00f2 all'Universit\u00e0 Cattolica di Lublino in ambito storico; durante gli anni '70 prese parte ad una campagna di sostegno agli scioperi operai a Radom, e divenne parte del Comitato di Difesa degli Operai. Tra il 1977 e il 1978 fu co-organizzatore del Sindacato Libero della Costa.\nFu uno dei principali organizzatori dello sciopero dell'agosto 1980 al porto di Danzica, che port\u00f2 alla formazione del sindacato Solidarno\u015b\u0107, e fu coautore delle richieste degli scioperanti. Prese parte alla formazione del sindacato libero Solidarno\u015b\u0107.\nDopo l'istituzione della legge marziale in Polonia da parte del regime il 13 dicembre 1981, trascorse pi\u00f9 di quattro anni a nascondersi dalle autorit\u00e0 e ad organizzare le strutture clandestine del sindacato Solidarno\u015b\u0107, allora fuorilegge. Tra il 1984 e il 1986 fu membro del Comitato Provvisorio di Coordinamento di Solidarno\u015b\u0107 e del Consiglio Provvisorio del Sindacato Solidarno\u015b\u0107. Fu arrestato e imprigionato nel 1986, e rilasciato con un'amnistia nel 1988. Sostenne gli scioperi nel maggio e dell'agosto 1988 nel porto di Danzica.\nNella Polonia democratica.\nFu vice Presidente del movimento sindacale Solidarno\u015b\u0107 dal 1990 al 1991; fu anche uno dei candidati per la presidenza del febbraio 1991.\nDal 1991 al 2001 fu deputato al Sejm; nel primo mandato, dal 1991 al 1993, fu il leader del partito Solidarno\u015b\u0107 e il Presidente della commissione che studiava le conseguenze del periodo di legge marziale. Si oppose al voto di sfiducia al governo di Hanna Suchocka (contro la posizione del sindacato Solidarno\u015b\u0107) e dopo la caduta di questo governo, lasci\u00f2 Solidarno\u015b\u0107. Alle successive elezioni fu eletto come membro del partito Unia Demokratyczna, che nel 1994 divenne Unia Wolno\u015bci (UW). Fu il Presidente del comitato parlamentare per le forze speciali. Durante il suo terzo mandato, dal 1997 al 2000, fu Vice Ministro degli affari interni nel governo di Jerzy Buzek, con responsabilit\u00e0 per le forze di polizia. Si dimise quando UW lasci\u00f2 la coalizione di governo, nel 2000; fu inoltre membro di diverse altre commissioni parlamentari.\nAlle elezioni parlamentari del 2001 non fu rieletto; dall'ottobre 2001 fu membro della presidenza della Provincia di Pomorze, e fu candidato per la presidenza di Danzica (ottenendo il 16,32% dei voti). Non ader\u00ec al Partito Democratico (organizzato da membri di UW, che si unirono ad altri gruppi), in quanto si oppose all'inclusione di politico associati con il partito post-comunista SLD.\nFu eletto senatore alle elezioni parlamentari del 2005, concorrendo come indipendente ma sostenuto dal partito Diritto e Giustizia (PiS) e da Piattaforma Civica (PO). Fu eletto Maresciallo del Senato con il loro sostegno.\nBorusewicz difese Lech Wa\u0142\u0119sa quando l'IPN pubblic\u00f2 un libro che sosteneva di avere le prove della collaborazione di Wa\u0142\u0119sa con l'ex polizia segreta della Polonia comunista all'inizio degli anni settanta."}
{"id": "3031912", "revid": "547034", "url": "https://it.wikipedia.org/wiki?curid=3031912", "title": "Kunzite", "text": "La kunzite \u00e8 una variet\u00e0 dello spodumene di colore rosa-lilla. Scoperta per la prima volta nel 1902, in California, prende il nome dal suo scopritore, George Frederick Kunz (1856-1932), il mineralogista e appassionato collezionista che, a soli ventitr\u00e9 anni, era gi\u00e0 capo gioielliere di Tiffany &amp; Co. \nAbito cristallino.\nSistema cristallino monoclino. Si presenta in cristalli prismatici, spesso di notevoli dimensioni, allungati, appiattiti e mal terminati, con striature longitudinali. I cristalli hanno tonalit\u00e0 di colore lilla, rosa o viola, con una trasparenza dal traslucido al trasparente. Solitamente presenta geminazioni.\nGiacimenti.\nOriginariamente scoperta in California, la kunzite si estrae anche in altri Paesi del mondo, come Brasile, Madagascar e Pakistan. I giacimenti pi\u00f9 importanti si trovano per\u00f2 soprattutto in Afganistan. Proprio in questo Paese fu scoperta nel 2007 la variet\u00e0 pi\u00f9 pregiata di questa gemma, la \"Kunzite-Patroke\", di un bellissimo e intenso color rosa tendente al lilla e al fucsia. Patroke \u00e8 il nome dalla miniera in cui fu trovata, nella valle del Kunar. Lo scopritore \u00e8 stato il brasiliano Tony Diniz, noto esperto di lavorazione e commercio di pietre preziose. \nCaratteristiche gemmologiche.\nLa kunzite ha durezza 6.5-7.00 e indice di rifrazione 1660-1681. \nMolti esemplari presentano tonalit\u00e0 pallide; l'irradiamento con raggi \u03b3 o un forte riscaldamento possono temporaneamente rafforzarne il colore, ma l'effetto si attenua con l'esposizione alla luce solare. Ne esistono anche variet\u00e0 bianche, verdi e gialle. Le sfumature di colore dipendono dalla presenza di tracce pi\u00f9 o meno rilevanti, all'interno della pietra, di ferro o di cromo oppure di manganese. Quando la presenza di cromo \u00e8 preponderante, la pietra ha una vivace sfumatura verde e viene denominata \"hiddenite\", rara variet\u00e0 di spodumene, scoperta nel 1800 da William Earl Hidden. \nUna caratteristica interessante della kunzite \u00e8 la sua fosforescenza, ossia la capacit\u00e0 di emettere radiazione luminosa anche dopo che la fonte incidente cessa di emettere radiazioni. Poich\u00e9 la gemma sprigiona questo suo particolare fascino proprio alla luce fioca, \u00e8 stata spesso denominata popolarmente la \"pietra preziosa della sera\". Dotata, inoltre, di forte pleocroismo, essa cambia sfumatura e intensit\u00e0 di colore, a seconda dell'angolazione da cui la si osserva.\nInsieme alla tanzanite, la kunzite \u00e8 considerata dai mineralogisti la pi\u00f9 grande scoperta gemmologica del XX secolo\nUtilizzi.\nAlcuni esemplari di questo minerale hanno qualit\u00e0 gemmologiche, ma generalmente viene sfruttata per l'estrazione di litio.\nLavorazione.\nLa kunzite \u00e8 adatta ad essere tagliata nelle forme pi\u00f9 diverse, ma vengono comunque privilegiate (e maggiormente richieste) quelle a ovale, a \"marquise\", a smeraldo e a cuscino.\nCriteri di valutazione.\nI principali criteri per determinare il valore della kunzite sono: la brillantezza, l'uniformit\u00e0 e la saturazione del colore. Normalmente priva di inclusioni, la gemma \u00e8 considerata \"pura ad occhio nudo\" se perfettamente limpida a una distanza di osservazione di 15 cm. Soltanto un esame alla lente di ingrandimento pu\u00f2 rivelare in alcuni casi piccole inclusioni. \nCuriosit\u00e0.\nSecondo le scienze esoteriche la kunzite \u00e8 collegata al chakra del cuore, per cui stimolerebbe emozioni come amore, compassione, tolleranza e bont\u00e0 d'animo. Nella psicologia dei colori \u00e8 invece considerata - come tutte le pietre di colore rosa - apportatrice di calma e di serenit\u00e0."}
{"id": "3031918", "revid": "125711957", "url": "https://it.wikipedia.org/wiki?curid=3031918", "title": "Hiddenite", "text": "L'hiddenite \u00e8 una variet\u00e0 verde di spodumene, il cui colore \u00e8 dovuto alla presenza di cromo. Questo minerale prende il nome dal suo scopritore William Earl Hidden.\nAbito cristallino.\nSistema cristallino monoclino. Si presenta in cristalli prismatici di piccole dimensioni allungati, appiattiti e mal terminati, con striature longitudinali. I cristalli hanno tonalit\u00e0 di colore verde smeraldo chiaro, con una trasparenza dal traslucido al trasparente. Solitamente presenta geminazioni.\nOrigine e giacitura.\nTra i giacimenti pi\u00f9 importanti Stony point in Carolina del Nord. Alcuni esemplari provenienti dall'Afghanistan hanno un colore instabile che in seguito ad esposizione alla luce del sole viene perduto in tempo assai breve.\nUtilizzi.\nViene impiegata in gioielleria come gemma.\nCaratteristiche chimico fisiche.\nPleocroismo: notevole, specialmente nelle tinte vivaci\nLocalit\u00e0 di ritrovamento.\nBrasile, USA, Madagascar."}
{"id": "3031922", "revid": "1543377", "url": "https://it.wikipedia.org/wiki?curid=3031922", "title": "Mazda MX-3", "text": "La Mazda MX-3 \u00e8 una coup\u00e9 prodotta dalla casa automobilistica giapponese Mazda a partire dal settembre 1991 e fino al 1998. La MX-3 \u00e8 stata commercializzata come Mazda MX-3 Precidia in Canada, Eunos 30X in Australia, e come Eunos Presso, Autozam AZ-3 e Mazda AZ-3 in Giappone.\nContesto.\nPresentata al salone di Ginevra, la MX-3 si caratterizza per il suo propulsore da 1.8 litri con architettura V6, uno dei motori V6 con minore cilindrata mai utilizzati per un veicolo di serie, questo per ridurre al minimo la tassa di circolazione giapponese. Il telaio \u00e8 stato sviluppato appositamente per questo modello, partendo da quello della Mazda 323.\nMotorizzazioni.\nLa MX-3 \u00e8 stata commercializzata in tre motorizzazioni: un 4 cilindri in linea da 1,5\u00a0l (solo per la Autozam AZ-3), un 4 cilindri in linea da 1,6\u00a0l e un 6 cilindri a V da 1,8\u00a0l.\nIl 1.6\u00a0L era disponibile in due versioni, un 66\u00a0kW monoalbero/16-valvole montato sui modelli del 1992 e del 1993, o un 79\u00a0kW bialbero/16-valvole utilizzato a partire dal 1994. Con tutti i motori era disponibile un cambio manuale a 5 velocit\u00e0 o, a seconda dei paesi, un cambio automatico opzionale a 4 velocit\u00e0.\nLa versione 1,6 erogava prima 88 CV e successivamente Mazda ha rivisto il motore facendo salire la potenza a 109. Montava pneumatici da 185/65/14 con freni a disco all'anteriore e freni a tamburo al posteriore. Lo scatto da 0-100\u00a0km/h era di coperta in 10,5 secondi, mentre raggiungeva una velocit\u00e0 massima di 180 km/h.\nLa V6 da 1,8 litri, versione pi\u00f9 prestante della MX-3, la differiva per numerose componenti sia estetiche che meccaniche: la versione V6 montava minigonne sull'anteriore, uno spoiler sul posteriore che non aveva solo la funzione estetica, ma serviva sopra i 120\u00a0km/h a generare deportanza. Negli interni della V6, i sedili erano del tipo sportivo con poggiatesta integrati. Inoltre lo sterzo venne reso pi\u00f9 preciso e sensibile per migliorare la guidabilit\u00e0, gli pneumatici vennero maggiorati a 205/55/15 con cerchi in lega della Enkei.\nLe sospensioni anteriori erano di tipo MacPherson, si poteva correggere leggermente la campanatura e montava una barra duomi di serie, mentre le sospensioni posteriori erano di tipo multilink con sistema TTL brevettato da Mazda, dove si poteva regolare la convergenza per dotare l'auto di un effetto \"autosterzante\" ed aumentare la velocit\u00e0 di percorrenza delle curve e l'agilit\u00e0 nello stretto, inoltre montava barre antirollio sia su l'anteriore che sul posteriore. La distribuzione dei pesi era rispettivamente di 63% sull'anteriore e 37% sul posteriore.\nL'impianto frenante era dotato di dischi ventilati all'anteriore e dischi pieni al posteriore con ABS di serie.\nIl motore V6 aveva la distribuzione bialbero con 24V, il limitatore era fissato a 7800 giri/min e la potenza massima era disponibile a 6800 giri/min. Il sistema di aspirazione chiamato \"VRIS\", basato sul principio di risonanza di Helmholtz, in cui il collettore di aspirazione \u00e8 dotato di 3 camere sintonizzate su una specifica frequenza di risonanza, la centralina motore regola l'apertura delle camere alla frequenza pi\u00f9 appropriata in base ai giri motore cos\u00ec da avere una coppia disponibile ai regimi pi\u00f9 bassi \nEquipaggiata con il motore V6 la MX-3 raggiunge una velocit\u00e0 massima di circa 212\u00a0km/h, e pu\u00f2 accelerare da 0 a 100\u00a0km/h in poco pi\u00f9 di 8,4 secondi.\nSpecial Edition.\nNel 1993, la Mazda propose una versione speciale a tiratura limitata della propria MX-3 GS per celebrare i 25 anni di presenza del marchio sul territorio canadese. Nello stesso periodo, anche la Mazda statunitense offr\u00ec una versione simile. Presumibilmente vennero prodotti solo 2000 esemplari Special Edition. La MX-3 Special Edition era caratterizzata dal motore V6, interni in pelle (inclusi i sedili, il volante ed il pomello del cambio), sedili riscaldabili (solo in Canada), e cerchi in lega da 15\u00a0pollici della Enkei. La maggior parte dei modelli in edizione speciale \u00e8 stato venduto nel colore Raspberry Metallic; erano comunque disponibili anche in Blaze Red, Brilliant Black, e Laguna Blue.\nNel 1996, Mazda Europa produsse 100 Mazda MX-3 V6 SE. Questa versione aveva interni in pelle e camoscio, e fu commercializzata soltanto con verniciatura bianca. Vi era anche un numero limitato di Mazda MX-3 V6 Equipes, con esterni in Sparkle Green Metallic o Noble Green."}
{"id": "3031923", "revid": "729019", "url": "https://it.wikipedia.org/wiki?curid=3031923", "title": "Vasileostrovskaja", "text": "Vasileostrovskaja () \u00e8 una stazione della Linea Nevsko-Vasileostrovskaja, la Linea 3 della metropolitana di San Pietroburgo. \u00c8 stata inaugurata il 3 novembre 1967 e si trova sull'Isola Vasil'evskij, da cui prende il nome."}
{"id": "3031925", "revid": "767487", "url": "https://it.wikipedia.org/wiki?curid=3031925", "title": "L'avventura della vita", "text": "L'avventura della vita \u00e8 un film per la televisione del 1996, diretto da Ian Toynton. \u00c8 una storia di ambientazione fantascientifica.\nTrama.\nUna famiglia statunitense si ritrova durante una vacanza ai Caraibi ad affrontare una terribile tempesta, terminata si troveranno di fronte una misteriosa isola, in quella che sembra un'altra dimensione."}
{"id": "3031926", "revid": "729019", "url": "https://it.wikipedia.org/wiki?curid=3031926", "title": "Technologi\u010deskij institut II", "text": "Technologi\u010deskij institut II (in russo:\u0422\u0435\u0445\u043d\u043e\u043b\u043e\u0433\u0438\u0447\u0435\u0441\u043a\u0438\u0439 \u0438\u043d\u0441\u0442\u0438\u0442\u0443\u0442 2) \u00e8 una stazione della Linea Moskovsko-Petrogradskaja, la Linea 2 della Metropolitana di San Pietroburgo. \u00c8 stata inaugurata il 29 aprile 1961.\nIn questa stazione avviene anche l'interscambio con la Linea 1 e la stazione Technologi\u010deskij institut I."}
{"id": "3031927", "revid": "123731176", "url": "https://it.wikipedia.org/wiki?curid=3031927", "title": "Freddy", "text": "Freddy \u00e8 un'azienda italiana, con sede principale e amministrativa a Chiavari in Liguria e distaccamenti a Milano e Verona, che produce e distribuisce abbigliamento e scarpe sportive.\nStoria.\nNel 1976 Carlo Freddi, imprenditore e titolare, avvia un'azienda specializzata nella produzione e nella vendita di scarpe per la danza classica e la ginnastica ritmica, La Danza Srl.\nNegli anni ottanta il marchio, nel frattempo diventato Freddy (partendo dal cognome del fondatore e sostituendo la \"i\" con la \"y\"), si diffonde grazie a fenomeni di costume quali il boom dell'aerobica e del fitness, sull'onda dei video di Jane Fonda e di un'ondata di salutismo che spinge le persone nelle palestre.\nSponsorizzazioni.\nNel 1993 la \u201cy\u201d del marchio diventa il logo dell'azienda. Durante gli anni novanta e 2000, il marchio diventa fornitore ufficiale e sponsor di associazioni sportive come la Federazione di Aerobica italiana e francese, la Federazione Ginnastica d'Italia, la Federazione Italiana Danza Sportiva, il Corpo di ballo e l'Accademia del Teatro alla Scala, l'Accademia Nazionale di Danza e The Royal Ballet di Londra."}
{"id": "3031928", "revid": "729019", "url": "https://it.wikipedia.org/wiki?curid=3031928", "title": "Technologi\u010deskij institut I", "text": "Technologi\u010deskij institut I (in russo:\u0422\u0435\u0445\u043d\u043e\u043b\u043e\u0433\u0438\u0447\u0435\u0441\u043a\u0438\u0439 \u0438\u043d\u0441\u0442\u0438\u0442\u0443\u0442 1, traslitterazione anglosassone: Tekhnologicheskiy institut 1) \u00e8 una stazione della Linea Kirovsko-Vyborgskaja, la Linea 1 della Metropolitana di San Pietroburgo. \u00c8 stata inaugurata il 15 novembre 1955.\nSi tratta anche di una stazione di interscambio, con Technologi\u010deskij institut II della Linea 2."}
{"id": "3031931", "revid": "1005847", "url": "https://it.wikipedia.org/wiki?curid=3031931", "title": "Divisione di Dobell", "text": "La divisione di Dobell \u00e8 una divisione elettorale australiana nello stato del Nuovo Galles del Sud. La divisione fu creata nel 1984 e dedicata a Sir William Dobell, artista australiano. Si trova nella regione della Costa Centrale del Nuovo Galles del Sud."}
{"id": "3031934", "revid": "767487", "url": "https://it.wikipedia.org/wiki?curid=3031934", "title": "Fiordo di Roskilde", "text": "Il fiordo di Roskilde \u00e8 un fiordo che si trova a nord di Roskilde, Danimarca. Si tratta di un lungo ramo dell'Isefjord. \nCitt\u00e0.\nLe citt\u00e0 di Frederiksv\u00e6rk, Frederikssund, J\u00e6gerspris, Jyllinge e Roskilde (patria del famoso Roskilde Festival), sono situate sulla costa del fiordo di Roskilde.\nEpoca vichinga.\nIn epoca vichinga, attorno all'anno 1000, gli abitanti di Roskilde decisero di affondare alcune delle loro navi nei pressi del fiordo a Skuldelev, al fine di impedire ai Vichinghi l'arrivo ed il saccheggio. All'inizio si pensava trattarsi di sole cinque navi, ma poi ne sono state scoperte un totale di 14. Questa strategia funzion\u00f2 talmente bene che pi\u00f9 nessuno riusc\u00ec ad entrare nel fiordo, il commercio sub\u00ec un declino, e la stessa cosa successe per la popolazione locale."}
{"id": "3031936", "revid": "122524285", "url": "https://it.wikipedia.org/wiki?curid=3031936", "title": "Spore Avventure Galattiche", "text": "Spore Avventure Galattiche \u00e8 un'espansione di \"Spore\", un videogioco per Personal Computer e Mac sviluppato da Maxis, una divisione dell'EA Games. Il gioco base ha avuto successo in tutto il mondo e l'espansione \"galattica\" compensa alcune \"mancanze\" del gioco precedente.\nIl gioco.\nIn Spore Avventure Galattiche il giocatore ha la possibilit\u00e0 di controllare un potente comandante, con armi e EXO (abbreviazione di Exoskeleton, armature ultratecnologiche con grandi abilit\u00e0) personalizzabili.\nCi\u00f2 che introduce questa espansione \u00e8 anche la novit\u00e0 di poter scendere sulla superficie dei pianeti in fase spazio per portare a termine missioni di ogni tipo, dagli assassinii alle battaglie, dalle infiltrazioni Stealth ai recuperi di merce preziosa rubata.\nci sono diverse armi e accessori equipaggiabili:\nOFFENSIVI\nArtigli elettrici\nLama elettrica\nPistola al plasma\nLanciarazzi\nControllo mentale\nSciame di nanobot\nCongelamento\nLama tossica\nDIFENSIVI\nScudo energetico\nCorazza da battaglia\nScudo assorbi-danno\nScudo conserva-energia\nALTRE ABILIT\u00c0\nLevitazione\nJet Pack\nScatto\nOccultamento\nRigenerazione salute\nPotenziamento salute\nRigenerazione energia\nPotenziamento energia\ne tanti altri.\nModalit\u00e0 di gioco.\nLe modalit\u00e0 di gioco delle avventure sar\u00e0 quasi identica a quella della Fase Creatura del gioco base (a sua volta ispirata al videogioco \"Diablo\"). Differir\u00e0 il fatto che ora si potr\u00e0 camminare nelle citt\u00e0, le abilit\u00e0 saranno molto diverse e molto pi\u00f9 potenti, si potr\u00e0 interagire direttamente con e contro i personaggi presenti e si potr\u00e0 volare o levitare grazie a jetpack e altri congegni."}
{"id": "3031938", "revid": "767487", "url": "https://it.wikipedia.org/wiki?curid=3031938", "title": "How-to-vote card", "text": "Le How-to-vote cards sono volantini distribuiti da alcuni volontari durante le elezioni in Australia. Per le elezioni della House of Representative, il paese usa un particolare sistema elettorale dove si assegnano dei numeri ai candidati di ogni collegio. Ogni votante deve valutare i candidati al ballottaggio per validificare il proprio voto. Numerosi sono i candidati al ballottaggio, alcuni di pubblico profilo, quindi \u00e8 difficile per i votanti preferirne uno all'altro.\nQuesti volantini servono a supportare i votanti con le loro elezioni. Contengono dettagli sui candidati o i partiti ed anche istruzioni su come segnalare il proprio voto di preferenza come richiede il partito. I votanti non sono obbligati a eseguire la procedura descritta nei volantini. A volte tra i partiti politici vengono protratti affari per favorirsi a vicenda attraverso le carte how-to-vote."}
{"id": "3031943", "revid": "729019", "url": "https://it.wikipedia.org/wiki?curid=3031943", "title": "Elizarovskaja", "text": "Elizarovskaja (in russo:\u0415\u043b\u0438\u0437\u0430\u0440\u043e\u0432\u0441\u043a\u0430\u044f) \u00e8 una stazione della Linea Nevsko-Vasileostrovskaja, la Linea 3 della metropolitana di San Pietroburgo. \u00c8 stata inaugurata il 21 dicembre 1970."}
{"id": "3031944", "revid": "310914", "url": "https://it.wikipedia.org/wiki?curid=3031944", "title": "Fritz Strassman", "text": ""}
{"id": "3031947", "revid": "770634", "url": "https://it.wikipedia.org/wiki?curid=3031947", "title": "Ember\u00e1-Wounaan", "text": "La Comarca di Ember\u00e1-Wounaan \u00e8 una comarca indigena di Panama. Ha una superficie di 4.393,9 chilometri quadrati e secondo il censimento del 2010 la popolazione \u00e8 di 10.001 abitanti. Il capoluogo \u00e8 Uni\u00f3n Choc\u00f3, nel Distretto di C\u00e9maco.\nGeografia antropica.\nSuddivisioni amministrative.\nLa comarca \u00e8 suddivisa in due distretti per un totale di cinque comuni, tutti istituiti con la legge 22 dell'8 novembre 1983:"}
{"id": "3031950", "revid": "339392", "url": "https://it.wikipedia.org/wiki?curid=3031950", "title": "Dubai World Central International Airport", "text": ""}
{"id": "3031959", "revid": "729019", "url": "https://it.wikipedia.org/wiki?curid=3031959", "title": "Lomonosovskaja", "text": "Lomonosovskaja () \u00e8 una stazione della Linea Nevsko-Vasileostrovskaja, la Linea 3 della metropolitana di San Pietroburgo. \u00c8 stata inaugurata il 21 dicembre 1970."}
{"id": "3031961", "revid": "729019", "url": "https://it.wikipedia.org/wiki?curid=3031961", "title": "Leninskij prospekt (metropolitana di San Pietroburgo)", "text": "Leninskiy prospekt (in russo: \u041b\u0435\u043d\u0438\u043d\u0441\u043a\u0438\u0439 \u043f\u0440\u043e\u0441\u043f\u0435\u043a\u0442, traslitterazione anglosassone: Leninskiy prospect ) \u00e8 una stazione della Linea Kirovsko-Vyborgskaja, la Linea 1 della Metropolitana di San Pietroburgo. \u00c8 stata inaugurata il 29 settembre 1977."}
{"id": "3031962", "revid": "6923", "url": "https://it.wikipedia.org/wiki?curid=3031962", "title": "Istituto per la storia dell'et\u00e0 contemporanea", "text": " \nL'Istituto per la storia dell'et\u00e0 contemporanea, in acronimo ISEC, \u00e8 una fondazione costituita nel 2002 e riconosciuta come ONLUS. Il suo statuto indica che scopo della Fondazione \u00e8 quello di \u00abraccogliere, conservare, ordinare e porre a disposizione degli studiosi i documenti atti a ricostruire la vita sociale, politica ed economica dell'Italia contemporanea\u00bb.\nI precedenti.\nL'attuale Fondazione continua l'opera dell'Istituto milanese per la storia della Resistenza e del movimento operaio (Isrmo) fondato nel 1972 per non disperdere l'eredit\u00e0 spirituale e le testimonianze della Resistenza milanese, che ebbe tra i propri protagonisti molti operai e tecnici delle fabbriche.\nGli archivi.\nLa grande attivit\u00e0 di raccolta di documentazione della Fondazione ISEC. Istituto per la storia dell'et\u00e0 contemporanea ha coinciso con l'epoca della chiusura delle pi\u00f9 importanti imprese della cintura milanese delle quali l'Isec si \u00e8 preoccupato di salvare gli archivi storici e le biblioteche tecniche, con compiti conservativi, di ordinamento e valorizzazione. In breve gli archivi hanno superato i 4 chilometri lineari. Particolarmente importanti gli archivi Breda (estremi cronologici:1921-1966), Ercole Marelli (estremi cronologici:1896-1986), Riva Calzoni, Bastogi (estremi cronologici: 1862 - 1983), Bottonificio Binda, Italtel (estremi cronologici:1930-2000), Falck. Il fondo filmico Innocenti Santeustachio (estremi cronologici: 1955 - 1970) \u00e8 stato depositato dalla Fondazione ISEC (Fondazione istituto per la storia dell'et\u00e0 contemporanea) presso Archivio nazionale del cinema d'impresa di Ivrea). Si trattava di aziende che, in particolari comparti, come ad esempio quello dei mezzi di trazione ferroviari, avevano un ruolo fondamentale nel panorama economico italiano. Pertanto i relativi archivi costituiscono una delle pi\u00f9 importanti risorse per la storia industriale dell'Italia. Ci sono circa 100.000 fotografie che illustrano i processi lavorativi, dalla fine dell'Ottocento agli anni Settanta del Novecento.\nL'Isec cura anche l'archivio delle carte e dei modelli di Giovanni Sacchi (Estremi cronologici: 1936 gen. 1 - 2004 dic. 31), presso il Parco archeologico industriale ex-Breda.\nGi\u00e0 dal 1983 la Sovrintendenza archivistica ha dichiarato \"di notevole interesse storico\" l'archivio conservato dalla Fondazione Isec.\nBiblioteca ed emeroteca.\nLa biblioteca dell'Istituto conserva oltre 70.000 volumi. Il nucleo storico attorno al quale si \u00e8 sviluppata la biblioteca della Fondazione Isec consta di circa 10.000 volumi che trattano tutti gli aspetti della storia contemporanea milanese e lombarda (e non solo), con particolare attenzione alla storia economica e d'impresa, alla storia del ventennio fascista e della Resistenza, alle vicende del movimento operaio e sindacale. In particolare mette a disposizione degli utenti le biblioteche tecniche della Breda, della Falck, della Marelli, della AEM. Custodisce in deposito anche la Biblioteca \"Leo Finzi\" del Collegio degli ingegneri e degli architetti di Milano, ricca di 21.000 volumi. L'emeroteca conserva oltre 3.500 testate. La Biblioteca aderisce al Servizio bibliotecario nazionale (Sbn).\nPubblicazioni.\nLa Fondazione Isec cura la pubblicazione di volumi di storia, frutto delle ricerche di giovani ricercatori, nella collana \"Ripensare il '900\" dell'editore Guerini e associati.\nSede.\nLa Fondazione ha sede in un edificio storico degli anni Trenta del Novecento di chiara impronta razionalista, gi\u00e0 sede degli uffici del Comune di Sesto San Giovanni. Parte dei depositi documentari sono invece ospitati nell'annessa villa fatta costruire nel Settecento da Enrico Mylius, uno dei primi filandieri della zona, agli albori della sua industrializzazione.\nEnti finanziatori.\nL'ISEC usufruisce del sostegno istituzionale ed economico, con diverse modalit\u00e0, del Comune di Sesto San Giovanni, della Provincia di Milano, della Camera di commercio di Milano, delle societ\u00e0 Pirelli e A2A, della Lega delle cooperative."}
{"id": "3031963", "revid": "1005847", "url": "https://it.wikipedia.org/wiki?curid=3031963", "title": "Provincia di Herrera", "text": "Herrera \u00e8 una provincia panamense situata nel nord della penisola di Azuero e il cui capoluogo \u00e8 la citt\u00e0 di Chitr\u00e9. Confina a nord con le province di Veraguas e Cocl\u00e9, a sud con Los Santos, a est con il golfo di Parita e a ovest ancora con Veraguas, in particolare con il distretto di Mariato.\nHa una superficie di 2\u00a0340,7 km\u00b2 e nel 2008 aveva una popolazione di 111\u00a0647 abitanti (la stima del 2010 si ferma a 107\u00a0911 abitanti).\nLuogo di passaggio tra importanti sottoregioni della penisola di Azuero, due fondamentali rotte stradali percorrono la provincia di Herrera: da sud a nord, l'autostrada nazionale, da est a ovest, la panamericana.\nDenominazione.\nIl nome della provincia \u00e8 legato a quello del generale Tom\u00e1s Herrera, prima militare e politico neogranadino, poi presidente della Repubblica di Colombia e capo di Stato dello Stato libero dell'istmo durante il 1840 e il 1841. L'etimologia di Herrera deriva dal cognome patronimico castigliano Herrera, a sua volta derivante dal termine latino \"ferrum\", ovvero ferro.\nGeografia.\nPosizione.\nLa provincia di Herrera occupa una superficie di 2\u00a0340,7 km\u00b2, che equivale al 3% del territorio panamense, fattore che la rende la pi\u00f9 piccola suddivisione amministrativa della sua categoria della nazione. Si trova nella parte settentrionale della penisola di Azuero e a settentrione confina con la provincia di Veraguas e con Cocl\u00e9, dove il fiume Santa Mar\u00eda la separa da quest'ultima. A ovest, il massiccio dell'Azuero funge da confine naturale con il sud della provincia di Veraguas, mentre a meridione il fiume La Villa funge da demarcazione con la vicina Los Santos. Su entrambe le sponde del fiume si riscontra il medesimo paesaggio, in quanto il bacino idrografico del corso d'acqua sopraccitato \u00e8 ripartito tra le due province. Infine, a est, l'oceano Pacifico bagna la provincia che si affaccia sullo stesso con una vasta piana costiera, che occupa uno spazio compreso tra le foci dei fiumi Santa Mar\u00eda e La Villa, nella baia di Parita: da un punto di vista biologico, quest'area \u00e8 tra le pi\u00f9 variegate in tema di flora e fauna.\nClima.\nPoich\u00e9 una parte della catena montuosa di Azuero giace nella parte occidentale della provincia, la provincia si trova esposta agli alisei, i quali condizionano il clima nella provincia rendendolo tropicale secco, cos\u00ec come identificato dalla classificazione di K\u00f6ppen (\"Awi\"). Nella zona orientale, facente parte delle piane costiere del golfo di Panama, trovano spazio la foresta secca pedemontana, quella umida pedemontana e quella decidua tropicale. Negli altopiani di ponente sono presenti microclimi con un'altra condizione ambientale, come nel caso della riserva forestale di Montuoso al confine con il Quebro.\nLa stagione secca si verifica tra la fine di novembre e l'inizio di maggio; invece, la stagione delle piogge si estende per tutto il resto dell'anno. Essendo situata nella zona tropicale, la differenziazione delle stagioni pu\u00f2 essere incerta, con temperature che variano tra i 23 \u00b0C e i 32 \u00b0C.\nGeologia.\nPanama \u00e8 il settore dell'istmo formatosi pi\u00f9 di recente: le sue montagne risultano l'unione definitiva tra le Sierras Madres del nord e le Ande del sud. Essendo situata a ridosso di alcune faglie, i terremoti sono frequenti, cos\u00ec come i fenomeni vulcanici, poich\u00e9 alcuni crateri sono tuttora attivi. Durante il Cenozoico, il legame tra l'Atlantico e il Pacifico venne troncato a causa delle volate magmatiche solidificatesi e della costituzione di calcari marini grazie alle barriere coralline e ai sedimenti trasportati dai fiumi. La fetta pi\u00f9 consistente del territorio si presenta pianeggiante ed \u00e8 solcata da una spina dorsale centrale di montagne e vulcani: si tratta delle alture meno elevate dell'istmo.\nLe colline e i monti circondano il Paso de la Culebra, dove ha sede il canale di Panama. Dal confine con la Costa Rica a ovest, i rilievi scendono di quota e si restringono nella zona del canale, per salire e allargarsi nuovamente fino al confine con la Colombia a est.\nIdrografia.\nNella provincia scorre il fiume pi\u00f9 importante della penisola di Azuero, La Villa, che nasce nel distretto di Las Minas e funge da confine tra Herrera e Los Santos per un vasto tratto. Altri corsi d'acqua importanti sono il Santa Mar\u00eda e il Parita.\nFlora e fauna.\nLa variet\u00e0 di animali selvatici \u00e8 discreta; tra le specie principali si possono citare l'armadillo a nove fasce (\"Dasypus novemcinctus\"), il coccodrillo americano (\"Crocodylus acutus\"), lo scoiattolo variegato (\"Sciurus variegatoides\"), l'iguana verde (\"Iguana iguana\") e varie specie ittiche presenti lungo la costa. Tra le specie addomesticate dall'uomo e funzionali alle attivit\u00e0 zootecniche rientrano bovini, cavalli e pollame.\nStoria.\nPrima del 1492.\nIn epoca precolombiana, la penisola di Azuero era abitata da un gran numero di nativi americani, in particolare da un ramo dei Guaym\u00ed, distribuiti in vari centri abitati in diversi luoghi stabiliti come Parita o Par\u00eds, Usga\u00f1a, Burning e altri insediamenti minori. Le attivit\u00e0 principali consistevano nella pesca, nella caccia e nell'agricoltura, in particolare con riguardo alla coltivazione del mais.\nEpoca spagnola.\nLa conquista della regione di Azuero cominci\u00f2 nel 1515, diretta dal governatore di Castilla de Oro, Don Pedrarias D\u00e1vila. In tale area geografica si insedi\u00f2 tra i primi europei il capitano Gonzalo de Badajoz, il quale si interfacci\u00f2 con le comunit\u00e0 locali che in quel momento stavano vivendo un periodo florido in ambito culturale ed economico. Il viaggio di Badajoz attraverso i territori dei cacicchi sul versante Pacifico fu contrassegnato da scontri e nefandezze.\nBadajoz venne battuto dal capo di Paris, perdendo il bottino ottenuto ad Antataura. Il governatore del regno di Castilla de Oro sped\u00ec Gaspar de Espinosa a recuperare il tesoro, riuscendo a sottomettere la regione di Azuero. Vari gruppi di indigeni locali si spostarono nella fitta vegetazione del Pacifico in regioni considerate di scarsa rilevanza dai conquistadores, specie le foreste della regione orientale e quelle presenti lungo versante atlantico dell'istmo; un altro numeroso nucleo di nativi fugg\u00ec in direzione delle alture situate nei pressi della Cordigliera Centrale.\nFondazione di Nat\u00e1 de los Caballeros.\nLa fondazione di Nat\u00e1 de los Caballeros come nucleo dell'espansione spagnola si annovera tra gli eventi pi\u00f9 importanti nella storia della provincia: \u00e8 da tale citt\u00e0 che inizi\u00f2 l'insediamento della penisola di Azuero, spopolatasi dopo la conquista.\nPeriodo di colonizzazione spagnola.\nLa regione oggi identificata come Azuero, \u00e8 nata con la fusione di tre insediamenti prima precipui per le popolazioni indigene: Santa Cruz de Cubita, Santa Helena de Parita e Santiago de Ol\u00e1. Quando la schiavit\u00f9 indigena fu abolita nella citt\u00e0 di Nat\u00e1 de los Caballeros, la suddivisione amministrativa costituita fu quella di Tierra Firme. La prima fondazione di una lunga serie per quest'unit\u00e0 territoriale accadde forse il 3 maggio 1558 per opera del governatore Juan Ruiz de Monjarraz e di Fray Pedro de Santa Mar\u00eda sulle rive del fiume chiamato Cubita (attualmente noto come R\u00edo La Villa), a circa tre chilometri dal luogo dell'attuale citt\u00e0 di Los Santos, anche se sulla sponda opposta.\nDi fronte all'idea di ripristinare la schiavit\u00f9 a Nat\u00e1, alcuni coloni abolizionisti lasciarono Nat\u00e1 de los Caballeros alla ricerca di nuove opportunit\u00e0 nelle fertili terre di quello che oggi vengono chiamate Azuero. I coloni, provenienti da varie destinazioni della penisola iberica e delle isole Canarie, iniziarono subito a introdurre nella regione una serie di prodotti artigianali tipici delle loro regioni di origine. Successivamente sarebbero stati raggiunti da soldati spagnoli disertori, senza vocazione militare, che si erano arruolati nell'esercito per combattere nella guerra di Arauco in Cile, all'unico scopo di giungere in America in cerca di un futuro migliore.\nLa colonizzazione della penisola di Azuero, la costruzione di case e l'edificazione di fattorie furono relativamente lente: iniziate intorno al 1553, continuarono per pi\u00f9 di un decennio. Si rendeva a scegliere luoghi lontani da Nat\u00e1, al fine di rimanere esenti da tasse municipali e decime pesanti, cos\u00ec da poter meglio soddisfare i loro bisogni in quei tempi di scarsit\u00e0. In seguito si diede il via alla stagione delle esplorazioni nell'ancora misterioso Ducato di Veragua (\"Ducado de Veragua\") e, tra le conseguenze, rientr\u00f2 la nascita della citt\u00e0 mineraria di Concepci\u00f3n. Anzich\u00e9 arricchire chi si era trasferito in loco, i benefici derivanti dalle estrazioni finirono nelle mani degli abitanti di Panama e Nombre de Dios, che possedevano schiavi neri da poter impiegare come manodopera.\nLa citt\u00e0 mineraria di Concepci\u00f3n divenne un centro importante per i cereali e il bestiame dei produttori sparsi in tutta la penisola di Azuero, circostanza che miglior\u00f2 le condizioni socio-economiche degli abitanti. Una siffatta prosperit\u00e0 nella regione coincise col turbinio delle contravvenzioni pecuniarie arbitrariamente inflitte dall'ufficio del governatore di Nat\u00e1 ai residenti, comportando lo sviluppo di frizioni tra governo centrale e popolo.\nFondazione di Parita.\nParita \u00e8 il pi\u00f9 antico insediamento indigeno ispanico localizzato nella regione Azuero: fu fondata nel 1558 come conseguenza di una serie di operazioni amministrative avviate dalla corona di Spagna gi\u00e0 il 21 marzo 1551. Tra i promotori della nascita rientravano il governatore Juan Ru\u00edz de Monjaraz e il frate domenicano Pedro de Santamar\u00eda. In origine venne chiamata \"Tacita De Oro\" per via dei suoi grandi giacimenti aurei, poi Santa Elena, fino a raggiungere il nome di Parita grazie al capo Paris.\nI paritegni celebrano il 18 agosto come giorno di fondazione del distretto, sebbene non vi sia alcuna documentazione ufficiale che affermi il giorno esatto della costituzione di Santa Elena, una delle denominazioni sopraccitate con cui era noto l'agglomerato urbano.\nChiesa di San Domenico.\nLa chiesa di San Domenico a Parita si trova nel distretto omonimo. Si distingue perch\u00e9 presenta pregevoli altari in stile coloniale o pale dove abbondano motivi stilizzati a forma di frutti come melograni e fiori, tra cui girasoli; altri dettagli emulano il pizzo in una scultura in legno policromo con vernice dorata. La maggior parte dello stile churrigueresco barocco risale al XVIII secolo e la scultura \u00e8 figlia del suo periodo storico, intriso di simbolismo cattolico. Il sito \u00e8 stato dichiarato monumento storico nazionale nel 1926.\nFondazione La Villa de Los Santos.\nAi coloni emigrati da Cocl\u00e9 presso le foreste di Azuero fu severamente vietato fondare citt\u00e0; nonostante tale divieto, un gruppo di natariani e abitanti di Parita, Cubita, Mensab\u00e9 e Guarar\u00e9 decise di insediarsi sulle rive del fiume Cubita e di chiamare il posto Los Santos, perch\u00e9 fondato il 1\u00ba novembre 1569, il giorno di Ognissanti.\nLa citt\u00e0 di Nat\u00e1 si oppose a tale fondazione, perch\u00e9 da quel momento non pervenne pi\u00f9 una fetta consistente di introiti. Per questo il governatore di Nat\u00e1, Rodrigo de Z\u00fa\u00f1iga, radun\u00f2 un contingente in direzione dell'insediamento da poco fondato. Intorno al 5 novembre si svolse un incontro tra le fazioni rivali sulle rive della Quebrada de Rabelo, probabilmente perch\u00e9 di propriet\u00e0 di uno dei fondatori di Los Santos, Ambrosio Rabelo. I \"sovversivi\", come vennero etichettati dalle autorit\u00e0 spagnole, furono arrestati e le loro abitazioni distrutte, mentre il primo sindaco della citt\u00e0 di Los Santos, D. Francisco Guti\u00e9rrez, uomo assai carismatico, venne inizialmente condannato all'impiccagione, ma poi si scelse di costringerlo al solo esilio.\nL'opposizione di Natariega all'esistenza di Los Santos assunse quindi la forma di una prolungata controversia legale che venne presto affrontata dall'Audiencia di Panama, il tribunale della colonia. I rappresentanti di Madrid ispezionarono il sito scelto dai fondatori del nuovo insediamento e conclusero che la posizione fosse ottimale e l'idea alla base della fondazione legittima. Pertanto, l'esistenza della citt\u00e0 appena realizzata non venne cancellata e pot\u00e9 proseguire.\nPer accontentare entrambe le parti, Madrid decise di riconoscere l'esistenza della popolazione di Los Santos nella provincia di Tierra Firme, ma non con l'alto titolo di \"Citt\u00e0\" (come Nat\u00e1 lo aveva), ma con il titolo diminuito di \"Villa\", ancora oggi presente nel nome del centro abitato. Nonostante portasse il titolo di \"Villa\", all'apice della sua crescita demografica, divenne la seconda per grandezza e rilevanza economica dell'intero istmo, venendo superata solo dalla citt\u00e0 di Panama.\nNel 1589 la miniera di Concepci\u00f3n fu chiusa, comportando una depressione economica nella regione e spingendo i lavoratori a emigrare nelle zone disabitate della penisola, alla ricerca di nuovi incarichi. La diaspora generatasi fece accrescere in numero gli abitanti di quelle citt\u00e0 che ancora oggi sono tra le principali della provincia. Los Santos risulta quindi la prima e pi\u00f9 antica delle citt\u00e0 nella penisola di Azuero.\nNel 1630, Fray Antonio V\u00e1squez de Espinosa, nel suo \"Compendio e descrizione delle Indie occidentali\", afferma che Nat\u00e1 era una piccola cittadina popolata da spagnoli e indiani d'America. Riguardo a Parita e a Villa de Los Santos, questi scrive:\nInfine, il 10 novembre 1821, i membri pi\u00f9 importanti della comunit\u00e0 di Los Santos, riunitisi nel palazzo del governatore locale, dichiararono spezzate le catene che li avevano uniti, per quasi pi\u00f9 di trecento anni, all'Impero spagnolo. Questo evento storico \u00e8 noto come il \"Grito de la Villa\" e figura tra gli esempi pi\u00f9 rilevanti della volont\u00e0 di raggiungere una propria autonomia del popolo azuerano.\nGrande Colombia.\nUna parte della penisola di Azuero e gran parte della terra immediatamente pi\u00f9 a est rientravano in epoca coloniale sotto la giurisdizione di Nat\u00e1, mentre la sezione occidentale a Veraguas. Al di l\u00e0 di alcune modifiche, tale suddivisione politica sopravvive ancora oggi. Tuttavia, a partire dal 1821, con l'indipendenza di Panama dalla Spagna e la successiva unione volontaria dell'istmo di Panama alla Grande Colombia, nel 1822 fu creato il Dipartimento dell'Istmo, la giurisdizione amministrativa fu divisa nelle province di Veraguas e Panama.\nFondazione di Chitr\u00e9.\nChitr\u00e9 fu fondata il 19 ottobre 1848 sulla base delle disposizioni della legge organica dell'amministrazione municipale che in quell'anno dispose la creazione di quattro nuovi distretti: Aguadulce e La Pintada nel cantone di Nat\u00e1, Chitr\u00e9 nel cantone di Los Santos e Los Pozos nel cantone di Parita. Il governatore del dipartimento di Panama a quel tempo era il generale Tom\u00e1s Herrera e il presidente della Repubblica di Nuova Granada era il generale Jos\u00e9 Hilario L\u00f3pez.\nProvincia di Azuero.\nDopo lo scioglimento della Grande Colombia, dalle ceneri dei territori che costituivano i dipartimenti settentrionale e meridionale emersero due nuovi Stati, lo Stato del Venezuela e Stato dell'Ecuador. Le province che geograficamente occupavano la parte centrale della disintegrata Gran Colombia, che a quel tempo comprendeva i vecchi dipartimenti di Boyac\u00e1, Cauca, Cundinamarca, Magdalena e dell'Istmo decisero di formare un nuovo Stato, chiamato Repubblica di Nuova Granada.\nL'8 aprile 1850, il Congresso della Repubblica della Nuova Granada istitu\u00ec la provincia di Azuero, dal cantone di Parita, composta dai distretti parrocchiali di Parita, Macaracas, Minas, Oc\u00fa e Pes\u00e9; il cantone di Los Santos, formato dai distretti parrocchiali di Los Santos, Las Tablas, Pocr\u00ed e Pedas\u00ed; e il distretto parrocchiale di Santa Mar\u00eda, separato dal cantone di Nat\u00e1 e aggiunto al cantone di Parita; con capoluogo Villa de Los Santos. Questa provincia aveva una sua bandiera all'epoca, oggi impiegata come bandiera di Villa de Los Santos. Il suo governatore era Don Juan Arosemena e alla fine del 1853 adott\u00f2 una propria costituzione per regolarsi internamente.\nPeriodo della Confederazione Grenadina.\nNel maggio 1856 le idee federaliste di Justo Arosemena trionfarono e Panama divenne lo Stato Federale di Panama, uno dei primi Stati che avrebbero costituito la Confederazione Granadina. Lo Stato federale di Panama comprendeva le province di Panama, Azuero , Veraguas e Chiriqu\u00ed.\nDipartimento di Los Santos.\nIl Congresso della Nuova Granada, guidato da Jos\u00e9 de Obaldia, con decreto del 9 marzo 1855 abol\u00ec la provincia di Azuero e il suo territorio venne ripartito tra le province di Panama e Veraguas; i distretti parrocchiali di Santa Mar\u00eda, Parita, Pes\u00e9, Macaracas e Las Minas furono aggiunti alla provincia di Veraguas, il resto dei distretti divenne provincia di Panama.\nLe cause della soppressione della provincia si devono rintracciare negli scontri armati, nelle lotte economiche, sociali e politiche guidate, da un lato, tra le famiglie Goitia e Robles, di affiliazione liberale e, dall'altro, dalle famiglie De la Guardia, Fabrega e Chiari, di affiliazione conservatrice, per mantenere il controllo regionale: l'episodio \u00e8 meglio conosciuto nella storiografia panamense come \"guerra delle famiglie\" (\"Guerra de familias\").\nPochi mesi dopo, quando nel 1855 fu creato lo Stato Federale di Panama, poich\u00e9 le esigenze economiche, sociali e politiche che diedero origine all'estinta provincia di Azuero sussistevano ancora e il suo ristabilimento era un'aspirazione dei suoi abitanti, divenne necessaria, per scopi amministrativi, una nuova divisione territoriale, che prese forma quando la Convenzione, riunita nell'Istmo, con la legge del 12 settembre 1855, istitu\u00ec il Dipartimento di Los Santos, curando l'antica denominazione regionale, ma di cui solo i distretti parrocchiali di Chitr\u00e9, Las Tablas, Pocr\u00ed, Pedas\u00ed e Los Santos erano suffraganei. Quanto al dipartimento di Herrera, questo era formato dai distretti del cantone di Parita: Macaracas, Parita, Pes\u00e9, Las Minas e Santa Mar\u00eda.\nNel 1856, il malcontento degli abitanti della penisola di Azuero, dovuto alla centralizzazione dello Stato in un'entit\u00e0 non pi\u00f9 federale, innesc\u00f2 una guerra politica nella regione. Come descrive Pablo Arosemena, a Herrera e Los Santos la situazione era tale che si riscontrava: \"Costante disprezzo per i magistrati; aperta resistenza ai doveri imposti e al pagamento delle tasse pubbliche, frequenti rivolte in cui lo Stato federale viene gettato a morte, alla sua Costituzione e alla sua Assemblea Costituente; omicidi perpetrati, ora nella persona di un consigliere, ora in quella di un gendarme, ora in quella di agente fiscale, disposizione ed espulsione di alti funzionari dipartimentali [...] \".\nTuttavia, la penisola su cui si basavano queste due province e parte della provincia di Veraguas, situata tra il golfo di Montijo e il golfo di Parita, ha preservato fino a epoca recente il nome di 'Azuero', sebbene in precedenza venisse identificata con i termini adottati dai nativi Guarar\u00e9 e Mensab\u00e9.\nDipartimento di Herrera.\nI dipartimenti di Los Santos e Herrera furono fusi in uno: il dipartimento di Herrera, con capoluogo a Pes\u00e9. Questa fusione avvenne non appena Santiago de la Guardia fu eletto governatore dello Stato di Panama.\nDipartimento di Los Santos.\nDue anni dopo, grazie alla legge del 22 gennaio 1864 approvata dall'assemblea legislativa, Jos\u00e9 Leonardo Calancha alla guida dello Stato Sovrano di Panama (ai sensi della Costituzione del Rionegro), decise di riordinare la circoscrizione territoriale nella seguente maniera: Cocl\u00e9 (capoluogo: Penonom\u00e9), Col\u00f3n (capoluogo: Col\u00f3n), Chiriqu\u00ed (capoluogo: David), Panama (capoluogo: Panama), Veraguas (capoluogo: San Francisco de la Monta\u00f1a) e Los Santos.\nCon questa modifica dipartimentale, contemporaneamente alla ricomparsa del dipartimento di Los Santos, ritorn\u00f2 a esistere Herrera e il precedente assetto spar\u00ec dalla mappa. Esse furono comprese in quella di Los Santos, a cui fu reincorporato il quartiere di Santa Marta, precedentemente ceduto a Veraguas. Nonostante un cambiamento temporaneo del capoluogo a Las Tablas, dal 1879 il centro principale torn\u00f2 a essere Villa de Los Santos.\nProvincia di Los Santos.\nCon decreto n. 190 del 20 ottobre 1886, il suo primo governatore, il generale Alejandro Posada, un colombiano, in armonia con la Carta costituzionale, riorganizz\u00f2 l'istmo e nomin\u00f2 i suoi dipartimenti o prefetture. L'istmo venne ufficialmente chiamato dipartimento di Panama (con capitale a Panama). Pes\u00e9, prima rientrante nel dipartimento appena citato, dal 1903 fu restituita a Los Santos: in quel momento la popolazione della provincia si fermava a 53\u00a0082 abitanti.\nPeriodo repubblicano.\nNel 1903, Panama, le cui province erano Bocas del Toro, Cocl\u00e9, Col\u00f3n, Chiriqu\u00ed, Los Santos, Panama e Veraguas, si separ\u00f2 dalla Colombia. Alla fine del 1914, nel primo gabinetto del presidente Belisario Porras, per il progetto presentato e sostenuto dal Vice Mois\u00e9s Espino, divise in due la provincia. Una parte del suo areale, che continuava con lo stesso nome e sette distretti, fu assegnata alla citt\u00e0 di Las Tablas, in qualit\u00e0 di capoluogo; l'altra parte, la provincia di Azuero, aveva capoluogo a Chitr\u00e9, anche se per poco.\nLa provincia di Herrera era costituita dai distretti di Chitr\u00e9 (tornata a quest'ultima), Las Minas, Parita, Los Pozos, Oc\u00fa, Pes\u00e9 e Santa Mar\u00eda.\nProvincia di Azuero.\nNella Costituzione politica del 1941, il presidente Arnulfo Arias soppresse la provincia di Herrera, lasciando la sua area soggetta alla provincia di Los Santos, con capoluogo a Chitr\u00e9. Fu incorporato da Mariato, Quebr\u00f3 e Arenas, regioni che fino ad allora erano sotto il dominio della provincia di Veraguas. La legge 103 del 12 luglio 1941 ridefin\u00ec i distretti della provincia di Los Santos come segue: Chitr\u00e9, Oc\u00fa, Las Tablas, Los Santos, Macaracas e Tonos\u00ed. Le sezione scomparse furono convertite in municipalit\u00e0.\nProvincia di Los Santos.\nNel 1945, si ripristinava un'ennesima volta la provincia di Herrera nonch\u00e9 i distretti soppressi, tornando alla precedente situazione, cio\u00e8 alla coesistenza delle due province secondo la loro creazione avvenuta nel 1914 e 1915.\nProvincia di Herrera: la collocazione definitiva.\nChitr\u00e9, nella sua evoluzione storica, nel 1855 entr\u00f2 a far parte dell'appena creata provincia di Azuero e mut\u00f2 il suo nome da distretto parrocchiale a distretto di Chitr\u00e9. Sempre nel 1860, con l'eliminazione della nuova provincia da parte dell'assemblea costituente, nacque la provincia di Herrera e Chitr\u00e9 entr\u00f2 a far parte della provincia di Los Santos dopo poco (1864); tale situazione dur\u00f2 fino al 1915, sotto l'amministrazione del dottor Belisario Porras, quando fu definitivamente istituita la provincia di Herrera con capoluogo nella citt\u00e0 di Chitr\u00e9. Con la legge 103 del 12 luglio 1941 Chitr\u00e9 divenne capoluogo della provincia di Herrera e Los Santos fino al dicembre 1944 quando questa disposizione fu abrogata, tornando al suo precedente status.\nChitr\u00e9, a capo dell'ormai scomparsa provincia di Azuero e in seguito della provincia di Herrera, con una superficie di 91,1 km\u00b2, con una popolazione di 34\u00a0747 abitanti e con 381,4 abitanti per km\u00b2 (censimento del 1990).\nDemografia.\nLa provincia di Herrera, secondo i dati del censimento del 2010, ha una popolazione di 107\u00a0911 abitanti, di cui 54\u00a0447 uomini e 53\u00a0464 donne. A Herrera, la popolazione fenotipicamente bianca \u00e8 la maggioranza, mescolata alla popolazione amerindia sopravvissuta alla conquista spagnola. La cultura della popolazione indigena \u00e8 scomparsa dalla penisola di Azuero in epoca coloniale. La provincia di Herrera aveva un indice di sviluppo umano per l'anno 2018 di 0,834 (0,732 nel 2007).\nPer quanto riguarda la composizione genetica della popolazione della provincia, il principale studio genetico matrilineare effettuato a Panama, con un campione di 116 fabbri, ha evidenziato che il DNA mitocondriale della popolazione era prevalentemente composto, con l'88,79% da aplogruppi mitocondriali caucasici, principalmente A2 con il 61,21%, B2 con il 24,14% e, in misura minore, C1 con il 3,45%. La popolazione amerindia rappresenta lo 0,86% del genoma mitocondriale degli \"herrerani\", tutto l'aplogruppo U, definito dalla scarsa immigrazione di donne indigene nella regione.\nInfrastrutture urbane e trasporti.\nA Herrera le citt\u00e0 e gli insediamenti minori sono piccole con architettura spagnola: la provincia \u00e8 collegata alla citt\u00e0 di Panama dall'autostrada nazionale, che si unisce all'autostrada panamericana all'altezza di Divisa. Non esistono superstrade o autostrade, ma, in generale, le vie di comunicazione versano in buone condizioni.\nNel trasporto urbano, i movimenti pedonali e non motorizzati coesistono svantaggiati con l'uso di mezzi propri e con un sistema di trasporto pubblico non sufficientemente sviluppato.\nRisorse.\nLa penuria di risorse combustibili di origine fossile o il loro basso apporto calorifico provoca una forte dipendenza dal petrolio importato nel settore energetico, sebbene la penisola di Azuero abbia un grande potenziale per lo sviluppo di energie rinnovabili, in particolare energia solare ed eolica, idroelettrica. Si tratta comunque di un settore non sufficientemente sponsorizzato dal governo panamense e questo rende la provincia di fatto dipendente in tema energetico da altre regioni del Paese.\nIstruzione.\nCome nel resto dello Stato, l'istruzione di base \u00e8 obbligatoria e gratuita per tutti, ma l'analfabetismo colpisce ancora il 6,8% della popolazione. Gli anni di scuola sono 7,2 anni per gli uomini e 8,2 anni per le donne, uno dei tassi pi\u00f9 bassi del Paese. L'accesso all'acqua potabile nelle scuole elementari \u00e8 dell'88,7%, rispetto all'80% nelle scuole medie e inferiori. Solo l'85,3% delle scuole primarie dispone di elettricit\u00e0 e l'accesso a un computer si ferma al 42,5% per le scuole secondarie e medie della provincia, un dato molto inferiore al 61,7% di province come Col\u00f3n. Per quanto riguarda l'accesso a Internet, nelle scuole primarie il dato si attesta al 15,5%, mentre nelle superiori e medie ha accesso il 20,8%, contro il 57,2% della capitale del Paese. Tutti questi problemi inducono solo il 75% degli studenti della scuola materna a proseguire gli studi, il penultimo posto a livello nazionale.\nSanit\u00e0.\nLa sanit\u00e0 pubblica di Herrera dipende dal Ministero della Salute, in quanto il sistema \u00e8 centralizzato. Si contano centri di assistenza di pronto soccorso in tutta la regione, mentre gli ospedali di secondo livello si trovano solo a Chitr\u00e9. I principali ospedali pubblici sono il Cecilio Castillero, il Vig\u00eda e alcune cliniche private. In totale, la provincia conta cinque strutture ospedaliere e ventidue centri sanitari e policlinici. Nella provincia, il rapporto medico/abitante \u00e8 di 1 a 590, molto indietro rispetto alla citt\u00e0 di Panama (181 abitanti per medico).\nLa regione non ha centri di terzo livello.\nScienze e tecnologia.\nL'investimento in ricerca, sviluppo e innovazione risulta inferiore alla media panamense, di per s\u00e9 gi\u00e0 abbastanza scarsa, fattore che costringe la popolazione di Herrera a proseguire gli studi di specializzazione all'estero o nella capitale Panama.\nArte, cultura e tradizioni.\nLe particolari condizioni storiche e geografiche, nonch\u00e9 i complessi flussi di popolazione avvenuti nei secoli, hanno portato alla stratificazione della cultura azuerense. Le comunit\u00e0, alcune molto diverse tra loro, hanno lasciato un'impronta lentamente sedimentatasi tra gli abitanti: si pensi al fatto che la colonizzazione spagnola dur\u00f2 pi\u00f9 di cinquecento anni e che alcune tradizioni degli indiani sopravvivono.\nHerrera, vicino alla provincia di Los Santos, ha il merito di aver esportato la sua cultura nel resto del paese e ha conferito un'unit\u00e0 culturale e un sentimento di appartenenza nei primi decenni della sua esistenza. Il folclore \u00e8 ancora molto presente, cos\u00ec come si rintraccia lo stile coloniale nella disposizione delle sue citt\u00e0 e nella filosofia dei suoi abitanti.\nArtigianato.\nIl festival Manito Ocue\u00f1o \u00e8 molto famoso e si svolge nel piccolo centro di Oc\u00fa: la ceramica \u00e8 particolarmente apprezzata e si concentra su riproduzioni precolombiane di alta qualit\u00e0: i prodotti risultano sul mercato nazionale tra i pi\u00f9 graditi del loro genere.\nArchitettura.\nL'elemento architettonico pi\u00f9 famoso di Azuero \u00e8 la casa quincha, con evidenti caratteristiche andaluse. Le tegole, gran parte della struttura del tetto e persino le pareti anteriori della casa in due tonalit\u00e0 richiamano infatti tale stile; il colore pi\u00f9 intenso nella parte inferiore non si riscontra invece nell'estremit\u00e0 superiore del muro. Questo modo tradizionale di dipingere la casa quincha deriva da un'antica superstizione mozarabica che cercava di allontanare gli spiriti maligni colorando la base delle abitazioni.\nMusica.\nI fratelli Samy e Sandra Sandoval godono di una discreta fama a livello nazionale e internazionale.\nIl gruppo rock dei Los Rabanes \u00e8 noto a livello internazionale per le proprie audaci esibizioni insieme alla band Os Almirantes.\nSpagnolo azuerense.\nA Herrera, come in altre province della penisola di Azuero, si trova la maggioranza dei locutori della variante linguistica azuerana, tipica soprattutto di questa regione. Nella parlata in tale idioma, \u00e8 frequente sentire parole indubbiamente affiliate al mozarabico, giunto nella regione con gli immigrati andalusi. Lo spagnolo della penisola Azuero \u00e8 caratterizzato dall'appartenenza al voseo dialettale americano, ma risulta diverso dal voseo centroamericano.\nConsiderata in maniera pressoch\u00e9 nulla dalla norma panamense a tutela delle minoranze linguistiche, la variante non viene insegnata durante l'istruzione primaria, anche a causa della mancanza di interesse mostrato da molte grammatiche e manuali didattici spagnoli, nella sua diffusione e corretto apprendimento. Ciononostante, figura tra i simboli identitari del popolo azuerense.\nDalla lingua degli andalusi derivarono molte parole di origine mozarabica, tipiche di questa regione.\nGastronomia.\nIl \"torrejita de mais\" \u00e8 un dolce fritto fatto principalmente di mais. Il \"sancocho de gallina\" \u00e8 un tipico spezzatino, cotto su forno a legna, composto da carne di pollo, patate dolci, origano, pannocchie e coriandolo, che gli conferisce il suo sapore caratteristico.\nLe \"tamales\" sono tra le pietanze pi\u00f9 tradizionali della provincia, specie durante le festivit\u00e0 natalizie. Sono costituite da mais e il ripieno pu\u00f2 avere pollo, manzo o maiale.\nIl \"suspiro\" \u00e8 un dolce a forma a spirale ed \u00e8 composto da farina, amido di manioca e zucchero.\nGli \"alfajores\" sono dolci composti da due biscotti di farina e diversi tipi di zucchero che hanno al centro delicatezza e caramello.\nFestivit\u00e0.\nCarnevale.\nUna celebrazione che vanta origini profonde \u00e8 il carnevale di Chitr\u00e9, colloquialmente noto come \"carnaval de la berraquera\" e tra i pi\u00f9 popolari di Panama. La festivit\u00e0 si caratterizza per la rivalit\u00e0 tra le diverse strade della citt\u00e0, le quali si \"sfidano\" ogni anno cantando melodie e realizzando carri allegorici, anche se questa tradizione \u00e8 nata a Las Tablas. Di spessore sono anche il carnevale di Parita e l'Oc\u00fa, il quale coinvolge pi\u00f9 frazioni cittadine.\nSport.\nHerrera \u00e8 la provincia di Panama con il maggior numero di campionati di baseball vinti. Nella storia di questo sport a Panama, Herrera vanta sedici titoli, il primo dei quali vinto nel 1945; inoltre, annovera due serie di tre campionati ottenuti di fila e l'ultimo titolo conquistato risale al 2007. Il principale stadio, il Rico Cede\u00f1o nella citt\u00e0 di Chitr\u00e9, \u00e8 uno dei pi\u00f9 importanti del paese ed \u00e8 attualmente in fase di ristrutturazione. Altre strutture sportive sono presenti a Pes\u00e9 e Oc\u00fa.\n\u00c8 praticato pure il softball e pure in tal caso con ottimi risultati in fatto di titoli conquistati. L'allenatore in attivit\u00e0 per pi\u00f9 di venti anni, Rutilio Cede\u00f1o di Herrera, ha guidato in pi\u00f9 occasione la squadra nazionale di softball di Panama nelle partite internazionali, riportando vittorie anche a livello olimpico.\nLa partecipazione dei club nelle manifestazioni di nuoto con il nome di \"Los Peces Dorados\" ha fruttato importanti trionfi nazionali.\nAllo stesso modo della provincia di Los Santos, per quanto riguarda l'ippica attira diversi spettatori il lancio del lazo.\nIn epoca assai recente, nel 2016, \u00e8 nata la squadra di calcio chiamata Azuero FC, poi rinominata Herrera FC. Le partite di casa di tale squadra avvengono a Chicr\u00e9 nello stadio di Los Milagros, il quale ha una capienza di 1\u00a0000 posti."}
{"id": "3031965", "revid": "108013632", "url": "https://it.wikipedia.org/wiki?curid=3031965", "title": "San Martino (Mozzate)", "text": "San Martino \u00e8 l'unica frazione del comune di Mozzate, in provincia di Como. Distante circa un chilometro dal capoluogo ha una popolazione di oltre 700 abitanti con una superficie di circa 2,4\u00a0km\u00b2. Buona parte del territorio \u00e8 urbanizzato o agricolo.\nDescrizione.\nSfiorato da un ramo del torrente Bozzente, San Martino \u00e8 posto a SSE del comune di Mozzate, dal quale dipende anche dal punto di vista del lavoro, da sempre legato alla zona industriale del centro abitato; i rapporti con Mozzate centro, per\u00f2, si stanno gradualmente intensificando, a causa di una rete commerciale e di posti di lavoro sempre pi\u00f9 accomunata.\nFolklore e tradizioni.\nLa tradizionale festa di santa Maria Solaro si celebra la seconda domenica del mese di maggio. Vi si possono trovare bancarelle e giostre nelle due principali vie del paese. Durante l'anno, si celebrano feste sia in piazza Santa Maria Solaro, sia nell'oratorio di San Martino.\nSociet\u00e0.\nEvoluzione demografica.\n\"Abitanti censiti\""}
{"id": "3031968", "revid": "486946", "url": "https://it.wikipedia.org/wiki?curid=3031968", "title": "Kyocera Arena", "text": ""}
{"id": "3031970", "revid": "729019", "url": "https://it.wikipedia.org/wiki?curid=3031970", "title": "Lesnaja (metropolitana di San Pietroburgo)", "text": "Lesnaja (, traslitterazione anglosassone: Lesnaya) \u00e8 una stazione della Linea Kirovsko-Vyborgskaja, la Linea 1 della Metropolitana di San Pietroburgo. \u00c8 stata inaugurata il 22 aprile 1975."}
{"id": "3031973", "revid": "729019", "url": "https://it.wikipedia.org/wiki?curid=3031973", "title": "Vyborgskaja", "text": "Vyborgskaja (in russo: \u0412\u044b\u0431\u043e\u0440\u0433\u0441\u043a\u0430\u044f, traslitterazione anglosassone: Vyborgskaya) \u00e8 una stazione della Linea Kirovsko-Vyborgskaja, la Linea 1 della Metropolitana di San Pietroburgo. \u00c8 stata inaugurata il 22 aprile 1975."}
{"id": "3031983", "revid": "729019", "url": "https://it.wikipedia.org/wiki?curid=3031983", "title": "Petr Ne\u010das", "text": "In precedenza, dal 4 settembre 2006 all'8 maggio 2008, Ne\u010das era stato Vice Primo Ministro e Ministro del Lavoro e degli Affari Sociali. Nel 1991, Ne\u010das divenne membro del Partito Democratico Civico (ODS), e nel marzo 2010 ha sostituito Mirek Topol\u00e1nek come leader del partito. ODS ha ottenuto il secondo posto alle elezioni parlamentari del 2010, poco dopo che Ne\u010das ebbe annunciato la sua intenzione a concorrere per la carica di presidente del partito. Il 17 giugno 2013 si ritira dalla vita politica rassegnando le proprie dimissioni a causa di uno scandalo che coinvolge anche diversi esponenti del suo partito."}
{"id": "3031985", "revid": "111433", "url": "https://it.wikipedia.org/wiki?curid=3031985", "title": "Saga Separata di Sant'Olaf", "text": "La Saga Separata (o Indipendente) di Sant'Olaf (\"Olav den helliges saga\") \u00e8 una delle Saghe dei re. Fu scritta su re Olaf II di Norvegia (\"Olaf Haraldsson\"), poi divenuto Sant'Olav (\"Olav den Hellige\"), patrono di Norvegia. \nStoria.\nFu scritta attorno al 1225 da Snorri Sturluson, il quale utilizz\u00f2 la saga scritta dal sacerdote Styrmir K\u00e1rason, ora persa quasi completamente tranne alcuni frammenti del \"Flateyjarb\u00f3k\". Una versione rivista della Saga Separata fu in seguito incrporata nell'Heimskringla (ca. 1230), spesso considerata scritta dallo stesso Snorri Sturluson. \nCome molte altre saghe dei re, l'opera cita poemi scaldici per verifiche storiche o ricami letterari. L'opera \u00e8 importante anche per il fatto che \u00e8 stata preceduta da due prologhi. Il principale dei due \u00e8 l'MS nr. 2 4\u00b0 della Biblioteca nazionale svedese (\"Kungliga biblioteket\") di Stoccolma. \nNel prologo pi\u00f9 lungo Snorri Sturluson si sofferma sul valore storico della poesia scaldica.. La versione contenuta nel \"Flateyjarb\u00f3k\" narra una fantasiosa storia di re \u00d3lafr Gu\u00f0r\u00f6\u00f0sson, denominato \"Elfo di Geirstad\", su come fece da esca andando a pescare da solo, su come mor\u00ec (non completamente, divenendo \"draugr\") e come rinacque divenendo Olaf il Santo.\nSecondo alcuni studiosi (Gu\u00f0brandur Vigf\u00fasson e Frederick York Powell), la denominazione \"elfo\" non andrebbe presa in senso letterale; inoltre fanno notare che, nelle modalit\u00e0 della morte di Olaf descritta \"Flateyjarb\u00f3k\", secondo del culto degli antenati in uso, \"i morti erano chiamati elfi\"."}
{"id": "3031986", "revid": "767487", "url": "https://it.wikipedia.org/wiki?curid=3031986", "title": "Nel giardino delle rose", "text": "Nel giardino delle rose \u00e8 un film italiano del 1990 diretto da Luciano Martino."}
{"id": "3031987", "revid": "19933", "url": "https://it.wikipedia.org/wiki?curid=3031987", "title": "Saga Indipendente di Sant'Olaf", "text": ""}
{"id": "3031989", "revid": "729019", "url": "https://it.wikipedia.org/wiki?curid=3031989", "title": "Vladimirskaja", "text": "Vladimirskaja (in russo:\u0412\u043b\u0430\u0434\u0438\u043c\u0438\u0440\u0441\u043a\u0430\u044f, traslitterazione anglosassone: Vladimirskaya) \u00e8 una stazione della Linea Kirovsko-Vyborgskaja, la Linea 1 della Metropolitana di San Pietroburgo. \u00c8 stata inaugurata il 15 novembre 1955.\nSi tratta anche di una stazione di interscambio, con Dostoevskaja della Linea 4."}
{"id": "3031992", "revid": "729019", "url": "https://it.wikipedia.org/wiki?curid=3031992", "title": "Baltijskaja", "text": "Baltijskaja (, traslitterazione anglosassone: Baltiyskaya) \u00e8 una stazione della Linea Kirovsko-Vyborgskaja, la Linea 1 della metropolitana di San Pietroburgo. \u00c8 stata inaugurata il 15 novembre 1955 e serve la stazione del Baltico."}
{"id": "3031993", "revid": "56620", "url": "https://it.wikipedia.org/wiki?curid=3031993", "title": "L'avventura galante di Gar\u00f9-Gar\u00f9", "text": "L'avventura galante di Gar\u00f9-Gar\u00f9 (\"Le passe-muraille\") \u00e8 un film per la televisione del 1977, diretto da Pierre Tchernia. \n\u00c8 una storia di ambientazione fantascientifica."}
{"id": "3031997", "revid": "729019", "url": "https://it.wikipedia.org/wiki?curid=3031997", "title": "Narvskaja", "text": "Narvskaja (in russo:\u041d\u0430\u0440\u0432\u0441\u043a\u0430\u044f, traslitterazione anglosassone: Narvskaya) \u00e8 una stazione della Linea Kirovsko-Vyborgskaja, la Linea 1 della Metropolitana di San Pietroburgo. \u00c8 stata inaugurata il 15 novembre 1955."}
{"id": "3031999", "revid": "729019", "url": "https://it.wikipedia.org/wiki?curid=3031999", "title": "\u010c\u00ebrnaja re\u010dka", "text": "\u010c\u00ebrnaja re\u010dka () \u00e8 una stazione della Linea Moskovsko-Petrogradskaya, la Linea 2 della metropolitana di San Pietroburgo. \u00c8 stata inaugurata il 4 novembre 1982.\n\u010c\u00ebrnaja re\u010dka \u00e8 il luogo ove avvenne il duello che cost\u00f2 la vita ad Aleksandr Pu\u0161kin. In ricordo di quel tragico evento, una statua del poeta \u00e8 stata posta all'interno della stazione."}
{"id": "3032000", "revid": "6923", "url": "https://it.wikipedia.org/wiki?curid=3032000", "title": "Teen Days", "text": "Teen Days \u00e8 una serie televisiva d'animazione italiana, nata da un'idea di Elena Mora, prodotta da Angelo Poggi in co-produzione con Cartoon One e Rai Fiction. La serie, essendo incentrata sulla musica, \u00e8 ricca di canzoni, scritte da Giovanni Cera e Angelo Poggi.\nI primi 13 episodi sono stati trasmessi da Rai 2 dal 26 gennaio 2010 il marted\u00ec e gioved\u00ec alle ore 7:25, mentre i rimanenti 13 episodi sono stati trasmessi dal 2 agosto 2010, dal luned\u00ec al venerd\u00ec, alle 9:40.\nLa serie \u00e8 stata candidata al Kidscreen Award di New York come Migliore serie televisiva.\nTrama.\nLa serie narra di sei ragazzi accomunati dalla passione per la musica. In citt\u00e0 c'\u00e8 la \"Musix School\", una scuola musicale, che oltre alle materie basilari, aggiunge le materie di performing arts (ballo, canto, musica). I sei ragazzi, Max, Isabel, Elia, Leo, Sara e Thomas, vogliono sfondare nel mondo della musica, quindi formano un gruppo chiamato \"Teen Days\". Tra rivalit\u00e0, sfide, amicizie, amori e tipici problemi adolescenziali cercheranno di vincere il \"Music One\", un ambito torneo internazionale tra Licei Musicali.\nPersonaggi.\nTeen Days.\nSono i protagonisti della storia.\nVictory.\nSono gli avversari dei Teen Days, e hanno uno stile completamente diverso dai loro rivali.\nDoppiaggio.\nIl doppiaggio della serie \u00e8 curato da DIGIDUB e diretto da Dario De Santis, assistito da Alida Brandi e supervisionato dal regista Maurizio Nichetti.\nColonna sonora.\nLe canzoni dei \"Teen Days\" e dei \"Victory\" sono interpretate da Cartoon Family. La voce di Isabel \u00e8 quella di Lucia Miccinilli, quella di Max \u00e8 di Nicola Gargaglia, ad interpretare Kay \u00e8 il suo stesso doppiatore, Gabriele Lopez, mentre Kaylee quando canta ha la voce di Zeleika Scatolla.\nIn totale, i brani sono diciannove:\nLe prime sei tracce sono state raccolte in un CD uscito il 30 marzo 2010.\nHome Video.\nIn Italia i DVD Della serie sono prodotti dalla Delta Pictures e distribuito dalla Sony Pictures Home Entertainment. In Francia i DVD Della serie sono editati dalla TF1 Video. In Germania i DVD Della serie sono editati dalla JustBridge Entertainment.\nMerchandising.\nLa casa editrice Mondadori Editore ha pubblicato due romanzi, la cui autrice \u00e8 la scrittrice Elena Mora.\nTra il merchandising, \u00e8 stato pubblicato l'album di figurine dedicato ai \"Teen Days\" da parte di Panini, per un totale di 208 figurine su 32 pagine. Sono presenti 24 figurine olografiche con effetto \"luci del palcoscenico\" e altre 24 figurine in raso con glitter."}
{"id": "3032001", "revid": "767487", "url": "https://it.wikipedia.org/wiki?curid=3032001", "title": "Condominio (film)", "text": "Condominio \u00e8 un film del 1991 diretto da Felice Farina. Film corale, racconta piccole storie umane ambientate in un palazzone di Roma. Il condominio del film si trova in via Pescaglia 93, nel quartiere romano della Magliana.\nTrama.\nIl ragionier Michele Marrone, appena trasferito con la famiglia alla Magliana, alla prima riunione di condominio cui partecipa, viene nominato amministratore. Scoprir\u00e0 che il suo nuovo incarico non \u00e8 dovuto a un presunto riconoscimento delle sue qualit\u00e0 ma, piuttosto, al gusto di fargli un dispetto. Il condominio nasconde (ma per poco) ripicche, rivalse, litigi infiniti, fondi sperperati o perduti (il precedente amministratore \u00e8 scappato con la cassa), amori timidi e tristi.\nProduzione.\nIl film venne prodotto dalla Cooperativa Immaginazione.\nCritica.\n\u00ab... riuscita galleria di ritratti... film gradevole, ispirato al cinema popolare...\u00bb (Paolo Mereghetti, \"Dizionario dei film 1993\")\nRiconoscimenti.\nCiccio Ingrassia vinse con questo film il David di Donatello per la sua interpretazione del maresciallo Scarfi."}
{"id": "3032002", "revid": "287204", "url": "https://it.wikipedia.org/wiki?curid=3032002", "title": "Provincia di Panama", "text": "La provincia di Panama \u00e8 una delle dieci province panamensi. Ha una superficie di 9.166\u00a0km\u00b2 e, secondo il censimento del 2010, la popolazione ammonta a 1.713.070 abitanti, cifra che la rende la prima del Paese per totale di residenti. Il capoluogo \u00e8 la citt\u00e0 di Panama; confina a nord con la provincia di Col\u00f3n e la comarca di Guna Yala, a sud lambisce l'Oceano Pacifico, a est \u00e8 separata dalla provincia di Dari\u00e9n e dalla comarca di Wargand\u00ed e ad ovest tocca la provincia di Panama Ovest.\nIl suo attuale governatore \u00e8 Carla Garc\u00eda, nominata dal Presidente Laurentino Cortizo l'8 febbraio 2021.\nGeografia fisica.\nLa provincia di Panama si trova sulla costa dell'Oceano Pacifico, pi\u00f9 precisamente sulla sponda orientale del Canale di Panama. Si caratterizza per le sue estese pianure, sebbene a nord-est sia delimitata dalla catena montuosa di San Blas, dove si trovano i luoghi pi\u00f9 alti della provincia, ovvero il monte Trinidad (1300 m) e il Jefe (1007 m). La cordigliera la separa dalla comarca di Guna Yala.\nLa regione \u00e8 densamente ricoperta dalla vegetazione e innumerevoli fiumi la attraversano, tra cui spiccano il Chagres e il Bayano o Chepo. Entrambi confluiscono nel Lago Gat\u00fan, situato nel nord dell'area. Altri laghi importanti sono l'Alajuela e il Bayano.\nLa provincia comprende anche una serie di isole nel golfo di Panama, tra cui figura innanzitutto l'arcipelago delle Perle (139 tra isole e isolotti), situato a soli 90 chilometri a sud-est della citt\u00e0 di Panama e che comprende, tra le pi\u00f9 vaste l'isla del Rey, San Jos\u00e9 e Contadora. Altre isole pi\u00f9 vicine alla costa risultano Taboga, Otoque, Taborcillo.\nAree protette.\nNella provincia figurano tre aree protette:\nIl primo copre un'area di 4.590 ettari ed \u00e8 stato fondato nel 1992.\nIl secondo, istituito nel 1984, copre un'area di 129.585 ettari e si estende attraverso anche nella provincia di Col\u00f3n: la maggior parte dei numerosi corsi d'acqua presenti in zona si dirige verso il Canale di Panama. \nIl terzo copre un'area di 19.545 ettari e si estende attraverso le province di Col\u00f3n e Panama e nei pressi del canale. Il parco si trova a soli 25 chilometri da Citt\u00e0 di Panama ed \u00e8 stato istituito il 27 maggio 1980.\nStoria.\nEpoca coloniale.\nLa provincia di Panama, chiamata anche di Tierra Firme o dell'Istmo in epoca spagnola, fu creata nel 1539 come entit\u00e0 amministrativa e territoriale quando le sue terre erano gi\u00e0 all'interno del Vicereame della Nuova Spagna dal 1535; la sua giurisdizione fu successivamente trasferita al Vicereame del Per\u00f9, nel 1542.\nLa sua prima capitale fu Santa Mar\u00eda la Antigua del Dari\u00e9n, abbandonata nel 1524 a causa del clima malsano e delle ostilit\u00e0 degli indigeni. La capitale di questa provincia, precursore dell'odierna capitale panamense e fondata nel 1519, divenne oggetto dopo questa nomina di numerose contese da parte di vari governatori, come quando nel 1545 Hernando de Bachicao tent\u00f2 di insediarvisi e, nel 1550, lo fecero anche Hernando e Pedro de Contreras.\nIl centro abitato ospit\u00f2 altres\u00ec la sede dell'Udienza reale di Panama (\"Real Audiencia de Panam\u00e1\"), la terza fondata in America (dopo quelle di Santo Domingo e Messico) tramite un regio decreto emesso da Carlo V d'Asburgo il 26 febbraio 1538: grazie alla sua istituzione, la provincia pot\u00e9 beneficiare di una vasta giurisdizione che comprendeva anche il Regno di Tierra Firme (composto dalle due province di Castilla del Oro e Veraguas) tutte le regioni dallo stretto di Magellano al golfo di Fonseca; Tuttavia, questa udienza dur\u00f2 solo fino al 1543, perch\u00e9 a causa della cattiva gestione dell'amministrazione di Francisco P\u00e9rez de Robles, il suo presidente, and\u00f2 soppressa ed aggiunta a quella del Guatemala.\nLa corte reale fu ristabilita nel 1563 come un territorio pi\u00f9 piccolo dell'originale: si estendeva da nord a sud dal porto di Buenaventura al golfo di Fonseca in Nicaragua, e da ovest ad est dai confini della Provincia di Veraguas al fiume Atrato. I governatori locali dovettero affrontare le continue incursioni di corsari e dei pirati inglesi e francesi che imperversarono in vari porti nei Caraibi e nel Pacifico, tra cui Francis Drake, il quale attacc\u00f2 Nombre de Dios nel 1572, Cruces nel 1573 e la citt\u00e0 di Panama nel 1578. Tuttavia, la sua morte avvenne proprio nel corso di un'incursione effettuata a Portobelo nel 1596: le sue spoglie sono ancora ricercate in zona.\nAll'inizio del Seicento ci furono anche alcune ribellioni indigene nella provincia di Dari\u00e9n, che allora apparteneva a Panama, le quali portarono alla distruzione dell'insediamento di San Miguel de Bayano, alla devastazione di Chim\u00e1n, Corozal e Chepo, e giunsero persino le porte della capitale, dopo aver sconfitto alcune volte e aggirato altre, le forze che sia Panama che Cartagena avevano inviato per sedare i rivoltosi. Per questo motivo le regioni situate tra la citt\u00e0 di Panama e Puerto Pi\u00f1as subirono uno spopolamento, i lavori nelle segherie di legno, una delle attivit\u00e0 principali che coinvolgeva i locali, andarono sospesi e la mancanza di carne e cibo si pat\u00ec aspramente a causa dell'abbandono dei campi. Solo nel 1637 fu possibile concordare una pace con i darieniti per mezzo della quale si sottomisero all'obbedienza del re e dei suoi rappresentanti a Tierra Firme.\nLa prima citt\u00e0 di Panama, che fu distrutta nel 1671, dai seguaci del pirata Henry Morgan, conosciuta oggi come Panama vecchia, \u00e8 oggi visitabile e ospita un museo, un sito che espone un modello della citt\u00e0 prima del 1671, la Cattedrale di Nostra Signora dell'Assunzione (rasa al suolo tra il 1519 e il 1626), i conventi di San Jos\u00e9, un altro edificio religioso, il municipio, il mercato degli schiavi, l'ospedale San Juan de Dios, il cosiddetto Arco Chato, la Cattedrale Metropolitana, il B\u00f3vedas (vecchia prigione spagnola). Anche il Palacio de Las Garzas o Palazzo Presidenziale e la chiesa di San Jos\u00e9, con un immenso altare dorato, sono presenti proprio in tale zona.\nEt\u00e0 contemporanea.\nNel gennaio del 2014 la provincia ha perso parte del suo territorio quando \u00e8 stata istituita la Provincia di Panama Ovest, la quale include, come suggerisce il nome, quello che una volta era il territorio occidentale della vecchia unit\u00e0 amministrativa congiunta.\nDemografia.\nSebbene la provincia di Panama rappresenti solo il 15,2% della superficie totale del paese, comprende il 50,3% dell'intera popolazione del paese, pari a 1.713.070 abitanti. Secondo il censimento del 2010, 75.725 gli abitanti della provincia sono di etnia europea o autoctona e 193.712 di origine africana.\nEconomia.\nInevitabilmente, le principali attivit\u00e0 commerciali interessano o la capitale o il famoso corso d'acqua artificiale che unisce gli oceani Atlantico e Pacifico, il Canale di Panama, specie in ambito turistico, industriale e nel settore dei servizi; un importante centro finanziario internazionale ha inoltre sede nella capitale. La provincia di Panama \u00e8 il maggiore produttore di diversi beni nel Paese.\nL'economia dell'area urbana della provincia di Panama si basa sul settore dei servizi, principalmente il commercio internazionale e bancario, oltre che incarichi legati al canale. Questi includono il movimento di merci nel porto di Balboa e la vendita di carburante e altre merci alle navi che transitano nel Canale di Panama.\nSuddivisione amministrativa.\nFino al 1 gennaio 2014, la provincia di Panama era divisa in undici distretti, ma dopo la creazione della provincia di Panama Ovest in quella data con i distretti di Arraij\u00e1n, Capira, Chame, La Chorrera e San Carlos, situata a ovest del Canale di Panama, l'attuale provincia di Panama era composta da soli 6 distretti e 57 comuni:"}
{"id": "3032003", "revid": "729019", "url": "https://it.wikipedia.org/wiki?curid=3032003", "title": "Udel'naja (metropolitana di San Pietroburgo)", "text": "Udel'naja (in russo:\u0423\u0434\u0435\u043b\u044c\u043d\u0430\u044f) \u00e8 una stazione della Linea Moskovsko-Petrogradskaja, la Linea 2 della metropolitana di San Pietroburgo. \u00c8 stata inaugurata il 4 novembre 1982."}
{"id": "3032004", "revid": "1543377", "url": "https://it.wikipedia.org/wiki?curid=3032004", "title": "Premio Bram Stoker all'antologia", "text": "Il premio Bram Stoker all'antologia (\"Bram Stoker Award for Superior Achievement in an Anthology\") \u00e8 un premio letterario assegnato dal 1998 dalla Horror Writers Association (HWA) ad un'antologia \u00abdi qualit\u00e0 superiore\u00bb (\"Superior Achievement in an Anthology\" e non \"Best Anthology\").\nAlbo d'oro.\nL'anno si riferisce al periodo di pubblicazione preso in considerazione, mentre i premi sono assegnati l'anno successivo.\nI vincitori sono indicati in grassetto, a seguire gli altri candidati."}
{"id": "3032006", "revid": "287204", "url": "https://it.wikipedia.org/wiki?curid=3032006", "title": "Petr Necas", "text": ""}
{"id": "3032009", "revid": "95178", "url": "https://it.wikipedia.org/wiki?curid=3032009", "title": "Chiesa dell'Immacolata al Rettifilo", "text": ""}
{"id": "3032010", "revid": "767487", "url": "https://it.wikipedia.org/wiki?curid=3032010", "title": "Donne, v'insegno come si seduce un uomo", "text": "Donne, v'insegno come si seduce un uomo (\"Sex and the Single Girl\") \u00e8 un film del 1964 diretto da Richard Quine.\nTrama.\nUn giornalista deve intervistare una psicoanalista famosa per i suoi articoli sulla sessualit\u00e0 femminile. Per farlo si finge un paziente e da l\u00ec partir\u00e0 una sarabanda di equivoci."}
{"id": "3032014", "revid": "729019", "url": "https://it.wikipedia.org/wiki?curid=3032014", "title": "Prospekt Prosve\u0161\u010denija", "text": "Prospekt Prosve\u0161\u010denija (in russo:\u041f\u0440\u043e\u0441\u043f\u0435\u043a\u0442 \u041f\u0440\u043e\u0441\u0432\u0435\u0449\u0435\u043d\u0438\u044f) \u00e8 una stazione della Linea Moskovsko-Petrogradskaja, la Linea 2 della metropolitana di San Pietroburgo. \u00c8 stata inaugurata il 19 agosto 1988."}
{"id": "3032016", "revid": "729019", "url": "https://it.wikipedia.org/wiki?curid=3032016", "title": "Ozerki", "text": "Ozerki (in russo:\u041e\u0437\u0435\u0440\u043a\u0438) \u00e8 una stazione della Linea Moskovsko-Petrogradskaya, la Linea 2 della metropolitana di San Pietroburgo. \u00c8 stata inaugurata il 19 agosto 1988."}
{"id": "3032017", "revid": "729019", "url": "https://it.wikipedia.org/wiki?curid=3032017", "title": "Moskovskie vorota", "text": "Moskovskie vorota (in russo:\u041c\u043e\u0441\u043a\u043e\u0432\u0441\u043a\u0438\u0435 \u0432\u043e\u0440\u043e\u0442\u0430) \u00e8 una stazione della Linea Moskovsko-Petrogradskaja, la Linea 2 della Metropolitana di San Pietroburgo. \u00c8 stata inaugurata il 29 aprile 1961."}
{"id": "3032018", "revid": "729019", "url": "https://it.wikipedia.org/wiki?curid=3032018", "title": "Elektrosila", "text": "Elektrosila (in russo:\u042d\u043b\u0435\u043a\u0442\u0440\u043e\u0441\u0438\u043b\u0430) \u00e8 una stazione della Linea Moskovsko-Petrogradskaya, la Linea 2 della Metropolitana di San Pietroburgo. \u00c8 stata inaugurata il 29 aprile 1961."}
{"id": "3032020", "revid": "228587", "url": "https://it.wikipedia.org/wiki?curid=3032020", "title": "Provincia di Veraguas", "text": "Veraguas \u00e8 una delle dieci province di Panama localizzata nella parte ovest del Paese. Ha una superficie 10.629,6\u00a0km\u00b2, in termini di estensione simile all'intero Libano, e secondo il censimento del 2010 la popolazione \u00e8 di 226.641 abitanti. Il capoluogo \u00e8 la citt\u00e0 di Santiago de Veraguas.\nSi affaccia a nord con il Mar dei Caraibi e a sud sull'Oceano Pacifico, mentre a est confina con le province di Col\u00f3n, di Cocl\u00e9, di Herrera, di Los Santos e ad ovest con la provincia di Chiriqu\u00ed e la comarca di Ng\u00e4be-Bugl\u00e9. Si tratta dell'unica provincia di Panama che vanta delle coste su entrambi gli oceani che bagnano il continente americano.\nDenominazione.\nOrigine del nome.\nLa parola Veraguas potrebbe avere differenti origini o significati. Nell'elaborazione dei toponimi delle citt\u00e0 e delle caratteristiche geografiche della penisola iberica \u00e8 intervenuto un numero considerevole di gruppi etnici con le rispettive lingue. Il termine Veraguas ha probabilmente influenze arabe.\nGli studiosi di linguistica, nel tentativo di ricostruire l'origine del termine, si sono rifatti alla lingua spagnola, in particolare ai dialetti meridionali della Spagna poich\u00e9 \u00e8 l\u00ec che l'influenza dell'arabo si \u00e8 fatta sentire di pi\u00f9. La stragrande maggioranza dei toponomasti sottolinea che la radice \"gua\" presente nei corsi d'acqua dell'Andalusia \u00e8 stata introdotta perch\u00e9, tra gli arabi, \"wada\" o \"wadi\", \"guad\" o \"uad\" - a seconda della diversa variante, significa fiume. Tuttavia, anche nel nord dell'Andalusia vi \u00e8 un fiume che \u00e8 stato ribattezzato Ana (o Anas): questo parte dalla Castiglia-La Mancia e sfocia infine nel golfo di Cadice, a ridosso del confine tra il Portogallo e la Spagna.\nEsiste pure il toponimo \"Beragua\" (=rawa) in Navarra, ma si dice che il termine sia di origine basca. Il cognome Beragua, tipico di alcune province della Navarra, potrebbe avere la stessa origine. Per tali ragioni, \u00e8 legittimo presumere che la voce Veragua provenga dalla penisola iberica.\nUtilizzo del nome da parte degli spagnoli.\nNel Nuovo Mondo la parola Veragua fu usata per la prima volta dall'ammiraglio Cristoforo Colombo durante il suo quarto viaggio. In qualit\u00e0 di \"vicer\u00e9 e ammiraglio e governatore generale\" delle Indie, Cristoforo Colombo scrisse ai re di Spagna una lettera dalla Giamaica, al termine della sua esplorazione. In esso scriveva: \nPi\u00f9 avanti nella sua lettera aggiungeva: \"Sembra che queste terre siano quelle di Veragua, vaste come quelle di Tortosa con Hondarribia o come quelle di Pisa con Venezia\".\nL'ammiraglio riportava ancora il nome Veragua riferendosi al re Quibian: \"L'oro che il Quibian di Veragua e gli altri della regione possiedono, anche se secondo le testimonianze \u00e8 molto, non mi \u00e8 sembrato n\u00e9 di gran qualit\u00e0 n\u00e9 di pregio tale da spingerci al furto in nome delle Vostre Altezze: il buon comportamento eviter\u00e0 di nuocere all'ordine pubblico e non dar\u00e0 luogo a cattiva reputazione, permettendo inoltre di requisire a suo tempo solo quello ritenuto di buon livello di modo che sia prelevato tutto\".\n\"La Storia dell'Ammiraglio\" fu scritta da Fernando Colombo, figlio di Cristoforo, tra gli anni 1537 e 1539: si basava sulle fonti di suo padre e di altri protagonisti degli eventi. In esso si descrive il passaggio dell'ammiraglio attraverso la regione di Veraguas: \"Da l\u00ec and\u00f2 a est e arriv\u00f2 a Cobrava, le cui citt\u00e0 si trovano vicino ai fiumi di quella costa; poich\u00e9 nessuno andava alla spiaggia, e il vento era molto buono si rec\u00f2 in cinque citt\u00e0 attirando molta gente: uno degli insediamenti era Veragua, dove gli indiani dicevano di prendere l'oro per farne degli specchi\".\nLa verit\u00e0 \u00e8 che la parola Veragua inizi\u00f2 ad apparire nella documentazione spagnola dal 1504, per poi essere adottata ufficialmente quando la giurisdizione di Madrid oper\u00f2 nella regione, ovvero dal 9 giugno 1508. Soffermandosi sulla prima indicazione, questa venne indicata al singolare, Veragua, con cui successivamente si fin\u00ec per designare in modo pi\u00f9 ampio il Governatorato di Veragua, il Ducato di Veragua, il Veragua Reale e la Provincia di Veragua. Non pass\u00f2 molto tempo prima che la forma plurale Veraguas iniziasse a soppiantare la vecchia.\nStoria.\nLa provincia di Veraguas, chiamata anche Governatorato di Veragua in epoca imperiale, fu creata come entit\u00e0 amministrativa e territoriale all'interno del Vicereame della Nuova Spagna, ma la sua giurisdizione fu successivamente trasferita al Vicereame del Per\u00f9. Istituita nel 1560 nei territori dell'antico ducato omonimo, il suo primo governatore fu Francisco V\u00e1zquez.\nLe prime citt\u00e0 fondate nel territorio di Veraguas risultarono Santa Cruz (poi chiamata La Villa de Los Santos), sulle rive del fiume Cubita, Santa Elena (oggi Santo Domingo de Parita), nelle vicinanze del fiume Parita e Santiago de Ol\u00e1, a circa due leghe dalla citt\u00e0 di Nat\u00e1. L'idea alla base di queste fondazioni, avvenute tutte tra il 1550 e il 1570, era quella di indurre gli indigeni a vivere riuniti nelle citt\u00e0, compito di cui fu incaricato il frate domenicano Pedro de Santa Mar\u00eda.\nGli abitanti di Santiago de Ol\u00e1 proposero a Luis Col\u00f3n di conquistare e ripopolare il Ducato di Veragua per incorporarlo nella provincia di Tierra Firme, la quale dopo un accordo di arbitrato con la corona spagnola, fu incorporata in quest'ultima nel 1557. Fu allora che il governatore Juan Ruiz de Monjaraz affid\u00f2 al capitano Francisco V\u00e1zquez il compito di sottomettere e insediarsi sul territorio, compreso il ducato: sulla sua rotta verso sud, questi fond\u00f2 le citt\u00e0 di Santa Fe e Concepci\u00f3n. La rivalit\u00e0 tra Monjaraz e V\u00e1squez per il possesso di queste terre si manifest\u00f2 nella battaglia sulle rive del fiume Gat\u00fa, dove il primo fin\u00ec imprigionato; questa situazione spinse gli indigeni ad abbandonare le citt\u00e0 gi\u00e0 stabilite poich\u00e9 alcune di esse subirono incendi e diversi trambusti, tanto da portare il lavoro delle miniere ad arrestarsi. Dopo essere stati accusati davanti alle autorit\u00e0 di Lima, fu inviato un ministro della corte reale affinch\u00e9 potesse mettere ordine nella regione. Questi conged\u00f2 Monjaraz e incaric\u00f2 Rafael de Figuerola di conquistare e colonizzare Veraguas a causa della prematura morte di Francisco V\u00e1squez.\nIl territorio del ducato, ampliatosi parzialmente a ovest e a sud, in seguito pass\u00f2 sotto il controllo della Reale Udienza di Panama, fondata nel 1563 nel Vicereame del Per\u00f9, la cui giurisdizione andava dal porto di Buenaventura al golfo di Fonseca in Nicaragua. La provincia fu colpita per tutto il XVII secolo dalle incursioni dei pirati che ne devastarono le coste e saccheggiarono le citt\u00e0: si possono annoverare Mo\u00efse Vauquelin e Henry Morgan, i quali cercarono di assaltare Portobelo, mentre Francis Townley si spinse verso Alanje e Villa de Los Santos.\nIl 20 agosto del 1739, a Vicereame della Nuova Granada ristabilito con un decreto regio, i territori della Nuova Granada, del Venezuela, di Quito e di Panama finirono per farci parte. La ripartizione della giurisdizione giudiziaria non mut\u00f2 e a livello amministrativo il governatore della provincia di Panama conserv\u00f2 la supremazia sui porti di Portobelo, Veraguas e Dari\u00e9n. L'Audiencia rimase subordinata al vicereame e mantenne i suoi privilegi a livello locale oltre che lo stesso apparato burocratico, essendo il suo presidente il governatore e al tempo stesso capitano generale dell'intero territorio. Nel 1751 la corte reale di Panama fu appressa per le sciagurate spese effettuate e per porre fine al quasi permanente stato di fermento della regione. Nell'istmo si opt\u00f2 per la nomina di un governo puramente militare guidato da Manuel Montiano, posto a capo del comando generale della Tierra Firme che comprendeva i territori situati tra il fiume Atrato e il confine della Capitaneria generale del Guatemala, ossia le province di Panama, Darien, Veraguas e Portobelo. Tale comando dipendeva dal vicer\u00e9 della Nuova Granada e, in caso di contenziosi giudiziari, dall'Audiencia che operava a Santaf\u00e9.\nDurante le guerre d'indipendenza ispanoamericane, Veraguas rimase inizialmente fedele alla corona spagnola, per la quale rifiut\u00f2 l'unione con le Province Unite della Nuova Granada e impieg\u00f2 Panama come stazione per le truppe e per rifornimenti bellici al fine di combattere i rivoluzionari attivi a Quito e sulla costa atlantica della Nuova Granada, oltre che aiutare la fedele piazza di Santa Marta. Tuttavia, intorno al 1815 la situazione cambi\u00f2 e i patrioti iniziarono a guadagnare terreno sotto il comando di Jos\u00e9 de F\u00e1brega, tanto che la provincia si dichiar\u00f2 indipendente nel 1821 e fu dichiarata annessa alla Grande Colombia dal generale Sim\u00f3n Bol\u00edvar.\nL'incorporazione quasi immediata del territorio panamense alla Grande Colombia avvenne tramite un decreto emesso dal Congresso il 9 febbraio 1822, per mezzo del quale vide la luce il Dipartimento dell'Istmo sulla base della vecchia Capitaneria generale di Panama. A F\u00e1brega tocc\u00f2 il ruolo di governatore della provincia di Veraguas, carica che ricopr\u00ec fino alla soppressione della Grande Colombia. Il panorama politico di questo paese sembrava oscuro, perch\u00e9 nel 1827 il generale Jos\u00e9 Antonio P\u00e1ez si ribell\u00f2 in Venezuela al fine di ottenere la secessione di quel territorio e nel 1829 il generale Juan Jos\u00e9 Fl\u00f3rez fece lo stesso in Ecuador, evento che port\u00f2 allo scioglimento di questo paese. Dopo questo fatto, anche l'istmo si proclam\u00f2 indipendente e istitu\u00ec un esecutivo prima guidato da Jos\u00e9 Domingo Espinar e poi da Juan Eligio Alzuru, autore del discorso di secessione il 9 luglio 1831. Per placare i tumulti e ripristinare l'ordine nell'istmo, il governo della Nuova Granada affid\u00f2 al generale Tom\u00e1s Herrera il compito di affrontare Alzuru e reincorporare le province sotto il suo mandato alla Repubblica, conferendogli il grado di \"Comandante generale dell'istmo\". Una volta vittorioso Herrera, gli fu affidata l'organizzazione di detto territorio.\nLa provincia di Veraguas faceva allora parte della Repubblica della Nuova Granada, come quella di Panama, entrambe divise in cantoni (\"cantones\") e questi a loro volta in distretti parrocchiali (\"distritos parroquiales\"). Veraguas contava al tempo solo 2 cantoni: Santiago e Alanje, a capo delle quali fu nominato Jos\u00e9 de F\u00e1brega. Verso il 1840, dopo che una guerra civile scoppi\u00f2 nella parte centrale della Nuova Granada, il governatore Carlos de Icaza di Panama decise di assumere il controllo della regione e dichiarare l'indipendenza come Stato libero dell'istmo. Carlos F\u00e1bre, governatore di Veraguas, rifiut\u00f2 di sostenere il movimento, ma dopo essere arrivato Tom\u00e1s Herrera con truppe a Santiago, si alline\u00f2 a de Icaza. Tuttavia, lo Stato libero non dur\u00f2 pi\u00f9 di tredici mesi, dal momento che un accordo sottoscritto in data 31 dicembre 1841 reincorpor\u00f2 l'istmo di Nuova Granada.\nPrima del 1849 Veraguas aveva sempre compreso l'intero settore occidentale di quella che oggi \u00e8 la Repubblica di Panama. Tuttavia, quell'anno il cantone di Alanje fu soppresso per formare con esso la provincia di Chiriqu\u00ed, e nel 1850 con la parte meridionale la provincia di Azuero, composta dai cantoni di Parita, Los Santos e il distretto di Santa Mar\u00eda. Tuttavia, per quest'ultima non fu mai chiarito a sufficienza il territorio che avrebbe compreso, ragion per cui fu eliminata dal Congresso nel 1855 e la maggior parte di essa aggiunta a Veraguas. Il 27 febbraio dello stesso anno fu creato lo Stato federale di Panama, il quale aveva il diritto di emanare disposizioni regolamentari in tutte le questioni amministrative, ad eccezione di quelle riferite alla marina, all'esercito nazionale, alle relazioni estere, agli affitti, ai crediti e alle spese pubbliche su cui la Nazione legiferava, e che comprendeva territorialmente le province di Azuero, Chiriqu\u00ed, Panama e Veraguas, rimpiazzate alla fine dello stesso anno dai dipartimenti di Cocl\u00e9, Col\u00f3n, Chiriqu\u00ed, F\u00e1brega, Herrera, Los Santos e Panama; il primo presidente dello Stato fu Justo Arosemena. Nel 1864 lo Stato risultava diviso in sei dipartimenti: Cocl\u00e9, Col\u00f3n, Chiriqu\u00ed, Los Santos, Panama e Veraguas con i seguenti comuni: Penonom\u00e9, Col\u00f3n, David, Los Santos, Panama e San Francisco de la Monta\u00f1a.\nCon l'affermarsi del movimento politico della Rigenerazione guidato dal presidente Rafael N\u00fa\u00f1ez nel 1885 e della conseguente guerra civile, finalizzata a rendere lo Stato federale pi\u00f9 centralizzato, nell'istmo si vissero momenti di tensione mentre varie fazioni dei partiti liberali e conservatori cercavano di prendere potere, tra cui anche alcuni movimenti secessionisti che proclamavano la Repubblica di Panama. Tuttavia, i rivoluzionari cedettero nel 1886 e tempo dopo dichiararono la costituzione del 1863 priva di fondamento oltre a chiedere un'Assemblea generale che potesse realizzare una legge suprema quello stesso anno. Con essa, il paese pass\u00f2 dall'essere chiamato Stati Uniti di Colombia a Repubblica di Colombia: i primi vennero trasformati in dipartimenti, uno dei quali quello di Panama.\nNello stesso periodo fu iniziata la costruzione del canale di Panama, ma presto si verific\u00f2 il fallimento della societ\u00e0 di Fernando de Lesseps e le risorse finanziarie del governo colombiano per proseguire il progetto cominciarono a scarseggiare. Alla fine del XIX secolo, ebbe luogo la sanguinosa guerra dei mille giorni: tra le conseguenze della stessa, si annovera il distacco di Panama dalla Colombia il 3 novembre 1903.\nGeografia.\nFisica.\nLa provincia di Veraguas ha una forma allungata e copre una stretta striscia tra il golfo de los Mosquitos a nord e il golfo di Montijo sulla penisola di Azuero a sud.\nLa provincia di Veraguas si caratterizza per essere l'unica nella Repubblica ad annoverare coste che si affacciano sul mar dei Caraibi e sull'oceano Pacifico, con circa 60 km di coste lungo il primo e pi\u00f9 di 350 sul secondo, senza contare il gran numero di isole che ne fanno parte, tra cui le pi\u00f9 estese del paese, Coiba e C\u00e9baco. Oltre a queste, le isole sono pi\u00f9 vaste per superficie risultano quella di Leones, Gobernadora e Jicar\u00f3n, tutte situate a sud.\nLa catena montuosa del Tabasar\u00e1, considerata parte della cordigliera di Talamanca, attraversa la provincia nella sua zona settentrionale, quasi in linea parallela con la costa caraibica. L'altezza massima si raggiunge su una punta senza nome che si erge a 1.964 m s.l.m., anche altre cime importanti si trovano presso la collina Negro (1.518 m) e Chic\u00fa (1764 m), al confine con la provincia di Cocl\u00e9. A sud, la penisola di Azuero, le alture pi\u00f9 importanti sono le colline Hoya (1559 m slm), G\u00fcera (1068) e Caraca\u00f1ado (997).\nVeraguas annovera un'exclave (parte del villaggio di El Prado nel distretto di Las Palmas) che \u00e8 separata dal resto della provincia dalla comarca di Ng\u00e4be-Bugl\u00e9 (distretto di M\u00fcna). A sua volta, all'interno di Veraguas vi sono due enclavi della comarca di Ng\u00e4be, una nel distretto di Las Palmas e un'altra nel distretto di Ca\u00f1azas (entrambe le enclavi fanno capo al distretto di \u00d1\u00fcr\u00fcm).\nIdrografia.\nLa provincia di Veraguas \u00e8 bagnata da molti fiumi, che coprono un totale di sei bacini idrografici: il bacino tra il fiume Calov\u00e9bora e il fiume Veraguas, del fiume Veraguas, quello tra il fiume Tabasar\u00e1 e il fiume San Pablo, del fiume San Pablo, del Calov\u00e9bora, del fiume San Pedro e del fiume Santa Mar\u00eda. A loro volta, questi sono tutti raggruppabili in due macro-categorie, ovvero i corsi d'acqua che sfociano nel mar dei Caraibi e quelli che terminano nell'oceano Pacifico. I fiumi Calov\u00e9bora, Concepci\u00f3n, Gu\u00e1zaro, Bel\u00e9n e Veraguas sfociano nei Caraibi, che scendono dalla catena montuosa del Tabasar\u00e1. I fiumi Santa Mar\u00eda, San Pablo, San Pedro, Tabasar\u00e1, Quebro, Ponuga, Suay, Mariato, Pavo, Varadero, Playita, Cobre e Cat\u00e9 cessano nel Pacifico.\nIl lago pi\u00f9 grande \u00e8 quello di \"La Yeguada\" (vicino all'omonimo vulcano), in cui confluiscono il San Juan e altri corsi d'acqua. L'acqua di questo specchio d'acqua viene utilizzata per la produzione di energia elettrica richiesta dalle province centrali per mezzo della centrale idroelettrica di La Yeguada.\nAree protette.\nVeraguas vanta otto aree protette, ovvero:\nClima.\nIl clima di Veraguas \u00e8 tropicale umido nelle pianure, cos\u00ec come vicino a entrambe le coste, e temperato e molto umido, nella zona degli altopiani. La temperatura media pi\u00f9 bassa \u00e8 di circa 25 \u00b0C (nei pressi delle alture), mentre la temperatura media pi\u00f9 alta \u00e8 di circa 27 \u00b0C (zone costiere). \nLe precipitazioni annuali vanno da poco pi\u00f9 di 1.500 a pi\u00f9 di 5.000 mm, poich\u00e9 il territorio si trova principalmente all'interno del clima tropicale umido. I valori pi\u00f9 alti si riscontrano a nord e ad ovest del versante caraibico e al confine con la provincia di Chiriqu\u00ed, vicino alla foce del fiume Tabasar\u00e1; i pi\u00f9 bassi nei pressi della demarcazione con le province di Cocl\u00e9 e Herrera.\nVegetazione.\nIl tipo di vegetazione dipende dall'altezza e dalla posizione del territorio rispetto all'equatore. Tenendo conto di questi si rintracciano foreste umide sulle coste caraibiche e del Pacifico, che occupano la maggior parte delle pianure della provincia; foreste montane nella Cordigliera Centrale, nei dintorni del massiccio di Cerro Hoya e nella penisola di Las Palmas; le foreste secche nelle aree situate tra la zona umida premontana e quella secca tropicale.\nSuddisioni amministrative.\nLa provincia di Veraguas \u00e8 divisa in dodici distretti e 105 \"corregimientos\".\nEconomia.\nIl capoluogo Santiago, oltre che centro pi\u00f9 popoloso della provincia, \u00e8 uno dei maggiori centri bancari del paese oltre che commerciali.\nL'agricoltura occupa un ruolo precipuo nella zona: quando il terreno viene affittato, l'agricoltore di turno paga l'utilizzo della stessa in contanti e, in parte, in natura. Le coltivazioni principali riguardano la canna da zucchero, le banane sia gialle che verdi, il mais, le arance e il riso. Considerando il numero elevato di abitanti impegnati nel settore primario, sono rintracciabili nelle zone interne della provincia ampie pianure utilizzate per l'allevamento di bovini e suini. Anche l'allevamento di pollame si \u00e8 sviluppato con grande facilit\u00e0 e fa parte della produzione della provincia, con intere famiglie dedite all'allevamento di polli, di tacchini o di anatre.\nCultura.\nLa provincia locale \u00e8 ben conosciuta per via della fama che circonda la \"Escuela Normal Superior Juan Demosthenes Arosemena\", fondamentale nella preparazione degli insegnanti in tutta Panama. Inoltre, sono alla provincia dedicati vari testi delle letteratura panamense per via del fascino suscitato dal fatto che \u00e8 l'unica provincia con coste su entrambi gli oceani."}
{"id": "3032022", "revid": "767487", "url": "https://it.wikipedia.org/wiki?curid=3032022", "title": "Las Tablas (Los Santos)", "text": "Las Tablas \u00e8 una citt\u00e0 del Panama, capitale della Provincia di Los Santos e si trova in una pianura a circa 12 chilometri dalla costa dell'Oceano Pacifico. Ha un porto chiamato Mensab\u00e9. \u00c8 difficile stabilire la data precisa della fondazione di questa citt\u00e0, ma la tradizione dice che fu fondata il 19 luglio 1671 dal capo della Marina Militare Jacinto Barahona."}
{"id": "3032023", "revid": "770634", "url": "https://it.wikipedia.org/wiki?curid=3032023", "title": "Kuna de Madugand\u00ed", "text": "Kuna de Madugand\u00ed \u00e8 una comarca indigena di Panama. Ha una superficie 2.318,8\u00a0km\u00b2. Il capoluogo \u00e8 Akua Yala."}
{"id": "3032025", "revid": "767487", "url": "https://it.wikipedia.org/wiki?curid=3032025", "title": "Avventura nel tempo", "text": "Avventura nel tempo (\"Biggles: Adventures in Time\") \u00e8 un film del 1986 diretto da John Hough.\nUltimo film interpretato da Peter Cushing, narra una storia fantascientifica di ispirazione wellsiana.\nTrama.\nColpito da un fulmine, il giovane pubblicitario Jim Ferguson subisce un balzo nel tempo che lo trasporta dalla New York degli anni ottanta alla Francia del 1917, in pieno primo conflitto mondiale. Qui incontra il pilota dell'aeronautica James Biggles Bigglesworth.\nPrendono il via una serie di avventure, sempre legate ai temporali che scatenano salti nel tempo: verso il passato per Ferguson e verso il futuro per Biggles. Un nuovo fulmine riporta Ferguson negli anni ottanta dove - anche grazie all'aiuto del misterioso colonnello William Raymond - indaga sugli strani eventi, scoprendo il sorprendente collegamento che lo lega all'aviatore incontrato nel passato e come la loro collaborazione possa sventare una terribile minaccia per il mondo."}
{"id": "3032026", "revid": "770634", "url": "https://it.wikipedia.org/wiki?curid=3032026", "title": "Kuna de Wargand\u00ed", "text": "Kuna de Wargand\u00ed \u00e8 una comarca indigena di Panama. Ha una superficie 775\u00a0km\u00b2. Non ha n\u00e9 suddivisioni n\u00e9 capoluogo."}
{"id": "3032028", "revid": "92723", "url": "https://it.wikipedia.org/wiki?curid=3032028", "title": "Episodi di White Collar (seconda stagione)", "text": "La seconda stagione della serie televisiva White Collar \u00e8 stata trasmessa in prima visione assoluta negli Stati Uniti d'America dal canale via cavo USA Network dal 13 luglio 2010 all'8 marzo 2011; i primi nove episodi sono andati in onda fino al 7 settembre 2010, mentre i restanti sette episodi sono stati trasmessi da 18 gennaio 2011.\nIn Italia la stagione \u00e8 stata trasmessa in prima visione da Fox, canale satellitare della piattaforma Sky, dal 14 marzo al 27 giugno 2011; in chiaro \u00e8 stata invece trasmessa da Italia 1 dal 12 dicembre 2011 al 6 febbraio 2012.\nAttacco alle banche.\nTrama.\nDopo la morte di Kate, Burke \u00e8 sotto inchiesta. Viene interrogato e gli viene chiesto anche se Caffrey sia stato messo in condizione di fuggire. Burke riferisce di chiedere a Fowler, dato che \u00e8 stato lui a coinvolgere Neal, ma Fowler \u00e8 sparito e comunque Caffrey era sotto la sua supervisione. Dopo l'incontro a Peter viene ritirata la sospensione con l'avvertimento che \u00e8 tenuto sotto controllo.\nDiane lo informa che i dati rubati dal computer di Fowler si sono autodistrutti e che ha ricavato solo la data di un incontro che dovr\u00e0 avvenire tra due mesi.\nNeal, finito nuovamente in carcere, cerca di affermare il coinvolgimento del governo dicendo a Peter che ha i documenti che provano il suo coinvolgimento nell'operazione Mentore, ma lui gli dice che essendo uno dei pi\u00f9 bravi falsari del mondo, non verranno presi in considerazione. Peter gli propone di ricomporre la squadra e di collaborare ancora, mancandogli pi\u00f9 di tre anni per la fine della sua pena. In pi\u00f9 gli dice che se fosse disposto a continuare il suo lavoro all'FBI non dovr\u00e0 indagare su chi ha ucciso Kate per non mettersi nei guai, promettendogli che lo far\u00e0 lui. Neal gli dice che deve pensarci.\nDue mesi dopo, Neal si introduce in una banca e, spacciandosi per un nuovo impiegato, entra nel caveau e riempie una valigetta di soldi. Passando inosservato, esce e incontra Burke e Jones che lo fermano. Dopo aver verificato il contenuto della valigia, Peter gli rid\u00e0 la cavigliera (che adesso \u00e8 un nuovo modello) e gli d\u00e0 il benvenuto a casa.\nInfatti Renee Simmons, responsabile della sicurezza di varie banche di New York, ha incaricato l'FBI di controllare la qualit\u00e0 dei sistemi di sicurezza, naturalmente elusi da Neal. Si scopre cos\u00ec che a Dallas, Chicago e Boston ci sono state rapine in banca considerate colpi perfetti dallo stesso Caffrey. Il ladro ha sempre lasciato un biglietto da visita firmato \"l'Architetto\". I due indagano e Neal cerca di risalire al tipo di carattere utilizzato sul biglietto, provando a riprodurre la A che gli ricorda caratteri cirillici. Peter, vedendolo disegnare, si accorge che ha dei tremori alle mani, probabilmente a causa dello shock sub\u00ecto dall'aver visto la morte di Kate. Preoccupato, chiede un incontro con Mozzie che gli spiega che il ragazzo \u00e8 molto scosso, ma che non si confida nemmeno con lui. Peter gli dice di tenerlo d'occhio.\nMozzie si ritrova nell'appartamento di Neal, (ritornato da June) e lo aiuta a capire il modus operandi dell'Architetto.\nDalla A della firma del ladro, Caffrey scopre che il carattere \u00e8 uguale alla firma di un famoso pittore russo e quindi l'FBI stila una lista di collezionisti che possiedono le sue tele, arrivando a stringere la lista fino ad un nome solo: Edward Walker, ricco investitore. Ad una loro visita, Walker ammette di avere tre quadri del pittore russo, ma tratta i due con sufficienza dato che non hanno prove e prende anche in giro Caffrey per la sua cavigliera.\nIl ragazzo, infastidito e senza ascoltare i consigli di Burke, organizza un incontro fortuito con la segretaria personale di Walker e, rubatole il palmare, chiede a Mozzie di clonare la SIM per avere accesso agli spostamenti di Walker.\nConvinto che sia lui il ladro, chiede a Burke di organizzare un appostamento davanti alla banca che avevano preventivamente valutato e la SWAT si apposta, ma l'allarme viene fatto scattare da una sveglia inserita in una cassetta di sicurezza e il capo della squadra avverte Burke di non disturbare i suoi uomini per false rapine in corso.\nCaffrey si ritrova a casa di Burke e l'agente \u00e8 in collera con lui per la sua dritta sbagliata, dicendogli che se non risolvono il caso lui sar\u00e0 licenziato e Neal torner\u00e0 in carcere. Il ragazzo in un momento di debolezza, gli dice che davanti all'hangar aveva deciso di non partire dato che la sua vita \u00e8 a New York e che non voleva lasciare i suoi nuovi legami. In quel momento, Jones telefona e avverte di accendere la tv sul notiziario. In parecchie banche di New York sono scattati gli allarmi contemporaneamente, mandando in tilt la polizia. Neal intuisce che \u00e8 un diversivo e si dirigono di nuovo alla filiale principale. Vi trovano i malviventi che hanno preso in ostaggio Renee Simmons per accedere ai caveau. Si introducono all'interno salvando la donna e i ladri scappano.\nRivedendo le immagini della sorveglianza, Neal si accorge che in base alla capienza delle due valigie che portano via i ladri, la cifra totale rubata alla banca non corrisponde alle dimensioni per contenerla e quindi, una parte del denaro deve essere stata nascosta all'interno. Intuendo che la Simmons \u00e8 d'accordo coi malviventi, Caffrey e Burke le chiedono di visitare il caveau per trovare qualche prova. Aprono una cassetta di sicurezza registrata a nome di uno zio defunto della donna e vi trovano dentro il resto del denaro. La Simmons viene arrestata e confessa di lavorare per Walker, che viene raggiunto e arrestato anche lui.\nNelle sue indagini personali, Neal viene a sapere da Mozzie che dopo essere stato sequestrato dall'UPR, il carillon \u00e8 stato preso in consegna da Peter e dato a Diana che l'ha registrato tra le prove che riguardano il caso della morte di Kate. Analizzando bene la sua destinazione per\u00f2, si scopre che dopo essere uscito dalla sede di New York diretto a Washington, il carillon \u00e8 stato sostituito con uno somigliante. Neal \u00e8 deciso a trovare l'originale per venirne a capo. Intanto, Peter telefona a Diana per raggiungere il luogo dell'appuntamento di Fowler e la donna apre la cassaforte della sua camera per prendere la pistola. Il carillon \u00e8 contenuto all'interno.\nCampagna elettorale.\nTrama.\nPeter e Diana si dirigono all'appuntamento per catturare Fowler. Si presenta per\u00f2 un uomo misterioso che, eludendo ogni telecamera di sorveglianza, si dilegua. Le uniche immagini che riescono a ricostruire tramite diverse angolazioni non servono per capire di chi si tratta. Neal intanto, viene fatto infiltrare come risolutore dei problemi ed esperto di pubbliche relazioni nella campagna politica del senatore di New York Gary Jennings, sul quale l'FBI sta indagando per un giro di denaro sporco. A Caffrey viene data un'identit\u00e0 nuova, tale Benjamin Cooper e il ragazzo riesce a farsi assumere senza problemi, rintracciando un collegamento tra il senatore e una casa d'appuntamenti d'alto bordo. Diana intanto, si reca una sera a casa di Burke e i due discutono sull'immagine dell'uomo misterioso (Elizabeth \u00e8 fuori citt\u00e0). La donna chiede a Peter se vuole che gli restituisca il carillon, ma lui dice che \u00e8 meglio che solo lei sappia dove \u00e8 nascosto. Durante l'incontro, Reggie Mayfield, braccio destro di Jennings, fotografa l'incontro dall'esterno e presenta al senatore le foto dell'agente che lo minaccia di arrestarlo. Neal, presente, dice di conoscere la ragazza e riferisce ai due che si tratta di una prostituta. L'indomani, Caffrey si reca nell'ufficio di Peter rimproverandolo perch\u00e9 la sera prima, gli aveva riferito che sarebbe andato ad un appostamento e non ad un incontro con Diana. Infatti il ragazzo intuisce che i due sanno qualcosa riguardo alla morte di Kate e al luogo dov'\u00e8 nascosto il carillon, ma a quanto pare non vogliono renderlo partecipe. Mayfield organizza un incontro tra Diana e Burrow, il gestore della casa d'appuntamenti e alla donna viene chiesto un test: conquistare un uomo nella sala e portargli 10.000 dollari entro le quattro del mattino. Caffrey, vedendola in difficolt\u00e0, fa da cliente e con l'aiuto di Mozzie, Burke riesce a dare alla donna i soldi per convincere Burrow dell'avvenuto incontro. Jennings viene cos\u00ec arrestato perch\u00e9 i soldi che l'FBI ha dato a Diana, vengono fatti risalire al senatore tramite i numeri di serie, provando il suo coinvolgimento nella casa di appuntamenti.\nSenza titolo n\u00ba 2.\nTrama.\nDa un museo di New York viene rubato un prezioso quadro pop art e la White Collar \u00e8 chiamata ad intervenire. Tramite Mozzie, Neal viene in contatto con Alex che da dopo l'esplosione dell'aereo e la morte di Kate si \u00e8 resa irreperibile. La ragazza infatti ha il fiato sul collo dato che un uomo al quale sta ricettando dei krugerrand, sta cercando di venderla a chi \u00e8 interessato al carillon, convinto che ce l'abbia lei. Alex avverte Neal che il quadro rubato \u00e8 diretto a Dubai. In ufficio per\u00f2 sia Peter che Diana hanno altri riferimenti su dove sia diretta la tela. Neal scoppia a ridere perch\u00e9 capisce che qualcuno ha utilizzato un suo metodo per il furto, copiandolo. Infatti, il suo metodo consiste nel riprodurre una famosa tela in pi\u00f9 copie, venderle all'estero, informare i giornali che faranno attivare l'Interpol e non far uscire dal paese l'originale, che risulter\u00e0 pi\u00f9 facile da piazzare. Recuperati i falsi, la squadra si mette sulle tracce di uno studente d'arte che ha dipinto davanti alla tela originale ed \u00e8 stato ripreso dalle telecamere. Il ragazzo ammette di essere stato assunto per dipingere sette copie e riferisce a Peter chi \u00e8 stato. Si tratta di una studentessa d'arte, Veronica Naylon che sta seguendo anche un corso di criminologia. Caffrey si reca ad una lezione e, durante lo svolgersi dell'ora, il professor George Oswald lo riconosce e, considerandolo una celebrit\u00e0, lo invita a salire sul palco per rispondere alle domande degli studenti. Durante la lezione, Caffrey individua gi\u00e0 chi sono i responsabili del furto. Alla fine, chiede a Oswald di poter entrare nel colpo dato che in fondo, il copyright del furto \u00e8 suo e Oswald lo invita a trascorrere del tempo con i suoi ragazzi, senza ammettere nulla. Peter chiede a Neal di convincere il gruppetto ad organizzare qualcosa per poterli arrestare e Neal convince l'FBI a fermare Russel Smith (l'uomo che sta dando i krugerrand ad Alex) e sequestrargli la merce in modo da avere un'esca per i ladri. Peter non sospetta che Neal vuole proprio quella merce per aiutare la sua amica. Il colpo riesce, ma il professore e i ragazzi spariscono con le monete. Peter allora si spaccia per uno della mafia di Detroit e incontra Oswald minacciandolo di voler indietro 3 milioni di dollari per avergli rubato le monete. Il professore ingaggia Alex per ricettargli della merce e procurarsi il denaro. Durante lo scambio, l'FBI interviene arrestandolo e recuperando anche il quadro rubato, dopodich\u00e9 vengono arrestati anche i suoi complici.\nAlex, fuori pericolo, viene invitata ad allontanarsi dal paese e la ragazza per ringraziare Neal gli restituisce il pezzo del carillon che aveva tenuto fin dalla prima volta che i due avevano provato a rubarlo: un cherubino d'oro.\nDiana e Peter, osservando successivamente il carillon, scoprono che ne manca un pezzo che probabilmente serve ad aprire uno scomparto segreto della scatola musicale.\nUna ragazza da 100.000 dollari.\nTrama.\nMozzie si trova in una tavola calda e scambia pareri su libri gialli con la cameriera Gina della quale \u00e8 invaghito. Qualche minuto dopo, due tizi chiedono alla donna di seguirli e lui sospetta che lo faccia contro la sua volont\u00e0.\nSpaventato, si reca all'FBI camuffato e incontra Neal nell'ascensore del bureau avvertendolo su quanto ha visto e chiedendo il suo aiuto. I due vanno a casa della donna e dopo essere entrati, scoprono che l'appartamento \u00e8 sottosopra e che la donna \u00e8 stata rapita. Gina per\u00f2 ha lasciato una traccia su dove pu\u00f2 trovarsi: si tratta di un locale per fumatori di sigari. Neal si introduce nella sala e, senza essere visto, ascolta una conversazione del proprietario sul furto di una valigia contenente 100.000 dollari rubati da un certo Tommy. L'uomo che parla \u00e8 Cristofer Navarro, violento signore della droga colombiano. Neal viene visto e sta per essere ucciso, ma Peter interviene facendo finta di aver seguito un uomo che si \u00e8 introdotto nel locale.\nCaffrey chiede a Peter di aiutarlo e l'agente comincia ad indagare su questo furto. Peter per\u00f2 si chiede come mai Navarro sia cos\u00ec adirato per la sparizione di una cifra non proprio considerevole e risale al fatto che essendo soldi fatti illegalmente, i numeri di serie potrebbero portare a lui e farlo arrestare. La pista per poter finalmente mettere il trafficante dietro le sbarre viene subito seguita. Riescono cos\u00ec a rintracciare il ragazzo di Gina, Tommy, autore del furto che si era reso irreperibile usando un nome falso. All'uomo era stato chiesto un incontro da Navarro per la restituzione del denaro e la liberazione di Gina, ma lui, vigliaccamente, ha tentato di lasciare la citt\u00e0. L'FBI lo costringe ad avere l'incontro e lui rifiuta di nuovo, spaventato. Mentre discutono su come agire, Mozzie sfugge dalla vista degli agenti e si presenta all'appuntamento. Dice a Navarro che sono circondati e lo costringe ad avere un incontro a porte chiuse alle sue condizioni.\nMentre l'incontro viene ripreso, dice al malvivente una frase che Neal, ascoltandolo dalla radio dell'FBI, attribuisce ad un libro che entrambi conoscono. Si tratta di uno dei loro giochi che riguarda il miglior modo per effettuare un ipotetico scambio perfetto e, tramite questa complicit\u00e0, l'FBI riesce a rintracciare la banda e a liberare sia Mozzie che Gina, oltre ad arrestare Navarro.\nFurto d'identit\u00e0.\nTrama.\nBurke e Caffrey sono stati chiamati per ritrovare alcuni titoli al portatore giapponesi rubati. Si scopre che il richiedente del ritrovamento \u00e8 Sara Ellis, responsabile del recupero di beni rubati per una grande assicurazione. La Ellis \u00e8 una vecchia conoscenza di Neal dato che ha testimoniato contro di lui al processo e che aspetta ancora la restituzione di un quadro di Raffaello che si sospetti sia ancora nelle mani di Caffrey. Tra i due non corre buon sangue, ma sono costretti a collaborare.\nMozzie e Neal si recano all'hangar dove sono stati disposti sotto sequestro i pezzi dell'aereo esploso nel quale \u00e8 morta Kate e, spacciandosi per due periti assicurativi, chiedono alla guardia come recuperare la registrazione della scatola nera. L'uomo dice che gliene far\u00e0 una copia e gli chiede il suo nome per inviarglieli, ma Neal gli d\u00e0 il bigliettino da visita della Ellis dicendogli di spedire il materiale alla sua assistente.\nIntanto, si scopre che Edward Halbridge, ricco uomo d'affari \u00e8 coinvolto nelle indagini e ha assunto un killer per uccidere Sara. Peter si chiede come mai l'uomo voglia eliminare la donna, dato che anche dopo la sua morte qualcun altro verr\u00e0 ingaggiato per recuperare i titoli. Tramite indagine, si scopre che Haldbridge vuole uccidere la Ellis perch\u00e9 lei \u00e8 informata sull'acquisto che l'uomo ha fatto di una palazzina a New York. Neal prende il posto del killer incaricato dell'eliminazione della donna e viene accompagnato a casa sua per ucciderla. Una volta entrato, Sara lo aspetta con una pistola carica e si stupisce di come Caffrey abbia deciso di eliminarla con la violenza, dato che sa che non ne fa uso. Fortunatamente, Peter l'avverte che Neal \u00e8 sotto copertura e non un vero killer. L'FBI, d'accordo con lei, la fa risultare morta per dare cos\u00ec spazio a Halbridge di muoversi serenamente. Sara intanto viene invitata a restare nascosta al bureau. Per collegare Halbridge alla palazzina di cui \u00e8 in possesso, Neal si reca da lui ancora sotto copertura e lo minaccia con una pistola di volere una fetta di qualunque cosa sia collegata con l'immobile per fargli ammettere di essere coinvolto. Peter interviene a bloccare gli scavi che l'uomo aveva cominciato a fare e scopre che il tesoro \u00e8 una bara contenente un corpo morto da molti anni. Tramite l'esame del DNA si scopre che il corpo \u00e8 di Edward Halbridge e che l'uomo che dice di essere Halbridge \u00e8 un certo Steve Price che si \u00e8 impossessato della sua identit\u00e0. Arrestato, gli vengono anche trovati addosso i titoli che cercavano.\nA fine indagine, Neal accompagna a casa Sara con la speranza di accedere alla sua posta ed impossessarsi cos\u00ec del nastro della scatola nera, ma il vero killer li raggiunge per finire il lavoro per il quale era stato pagato. L'FBI interviene e salva entrambi, ma nel trambusto Caffrey non riesce a prendere il pacco.\nEstorsione.\nTrama.\nNeal, sotto copertura, viene ingaggiato per comprare dei gioielli da una donna e lo scambio avviene in mezzo alla strada mentre la donna \u00e8 in auto. Con Peter si mettono d'accordo su una parola d'ordine per dare all'FBI l'input per intervenire, ma quando gli agenti circondano armati l'auto, Neal tira fuori un giocattolo trovato sul sedile intimando di abbassare le armi. Si scopre che la donna ha rubato i gioielli nel negozio dove lavora perch\u00e9 ha bisogno di soldi. Infatti, il bambino che \u00e8 con lei \u00e8 stato adottato e l'avvocato che si \u00e8 occupato della pratica l'ha avvertita che la donna che lo ha partorito vuole del denaro in cambio del piccolo. Comincia cos\u00ec l'indagine che porta la White Collar ad indagare su Donovan, avvocato esperto in adozioni e si scopre che l'uomo ha il vizio del gioco d'azzardo e deve molti soldi ad un malvivente ceceno.\nIntanto Mozzie, si fa trovare a casa di Neal con il pacco della registrazione dicendo all'amico che l'ha rubato a casa di Sara. Neal, sconvolto da ci\u00f2 che potrebbe esserci registrato, decide di non ascoltare il nastro e lo nasconde. La Ellis si procura un mandato e lo trova e mentre Caffrey sta per essere arrestato per furto, Peter convince la donna a non sporgere denuncia dato che Caffrey deve partecipare ad una partita importante.\nCaffrey si spaccia per un giocatore e partecipa ad una partita di texas Hold'em sbancando il banco e riducendo sul lastrico Donovan. L'esca funziona perch\u00e9 l'avvocato comincia a chiedere altri pagamenti anche a Diana e Jones che si erano spacciati per genitori in attesa di un affidamento.\nGli uomini di Abramov, il capo della banda, raggiunge Diana mentre sta portando i soldi a Donovan, ma l'FBI interviene dicendogli che tramite lui vogliono arrestare l'avvocato. Abramov collabora e insieme alla squadra riescono ad incastrare l'uomo e ad arrestarlo.\nAlla fine delle indagini, Sara si reca da Neal e gli d\u00e0 di sua spontanea volont\u00e0 il nastro della scatola nera. La sera, Neal lo ascolta con Mozzie. Si tratta di una telefonata che Kate ha fatto qualche secondo prima che l'aereo esplodesse in cui riferisce a qualcuno che Burke \u00e8 arrivato all'hangar, chiedendo se i piani sono cambiati. Dopodich\u00e9 si sente il rumore dell'esplosione. Mozzie promette a Neal di risalire al numero di telefono che la ragazza ha chiamato.\nIl dilemma del prigioniero.\nTrama.\nNegli uffici della White Collar arriva una squadra di U.S. Marshals capitanata da John Deckard. L'agente riferisce che sono sulle tracce di Jack Franklin, ex agente del bureau ed ex collega di Burke, in fuga per essere sospettato di aver ucciso un testimone chiave in un caso contro un famoso avvocato: Stanley Volker. Deckart costringe l'unit\u00e0 a collaborare per arrestare l'uomo.\nPeter e Neal si recano da Rebecca Vidal, ex fidanzata di Franklin che lavora in un autosalone di lusso e con la scusa di acquistare una Ferrari, Peter si allontana con la donna per chiedere dove si trova Franklin. Intanto, Neal resta all'autosalone e carpisce delle informazioni dal computer della donna (oltre a vendere anche una Lamborghini Gallardo ad un cliente).\nRebecca riferisce a Peter che non sa dove sia l'uomo, ma che \u00e8 innocente e che ha solo bisogno di essere ascoltato da qualcuno di cui fidarsi. Peter le dice che con lui pu\u00f2 parlare liberamente. Una volta a casa, viene raggiunto da Franklin che gli dice che \u00e8 stato incastrato e che lui non c'entra niente con l'omicidio di cui \u00e8 stato accusato, ma Deckart non la pensa cos\u00ec e continua a dargli la caccia. Peter decide di portarlo in un luogo sicuro e Mozzie li aiuta a sparire entrambi.\nBurke e Franklin si dirigono nell'ufficio di Volker e trovano Deckart che sta distruggendo dei documenti. Quando si accorge di loro gli spara e i due fuggono.\nNeal, avvertito da Peter che per un po' sar\u00e0 costretto a fuggire, riferisce al capo del dipartimento Bancroft che Franklin si trova con Burke e che si sospetta che sia proprio Deckard ad essere poco pulito. L'uomo ascolta le sue parole e sta al gioco dei due.\nDeckar torna alla White Collar e riferisce alla squadra di Burke che adesso anche lui \u00e8 sotto sorveglianza, costringendo Caffrey e Jones a controllare il suo appartamento. Nel furgone prende anche in giro Neal e la sua cavigliera dicendogli che \u00e8 proprio il suo ufficio a monitorarla. Inoltre gli mostra ironico un mazzo di chiavette USB che porta alla cintura dicendogli che una di quelle apre il suo dispositivo. Il gruppo si dirige all'autosalone dopo essere stati informati da Bancroft che sta succedendo qualcosa. Nell'uscire dall'auto, Neal si scontra con Deckart rubandogli il mazzo di chiavi dalla cintura.\nDiana intanto rintraccia Volker e, portandolo all'autosalone, davanti a delle vetrate gli fa vedere delle foto in cui una delle sue Lamborghini, che era stata rubata, \u00e8 stata ritrovata distrutta. Burke telefona a Caffrey e gli propone di stare al gioco, dato che, d'accordo con Diana e Bancroft, stanno organizzando un dilemma del prigioniero. Dall'esterno infatti, Deckart, Caffrey e Jones vedono tutto. Volker firma dei documenti per l'auto, ma Deckart pensa che stia firmando una confessione del suo coinvolgimento e viene allo scoperto minacciando Caffrey con una pistola. Jones lo disarma e l'uomo viene arrestato. Mentre gli mettono le manette, Neal si avvicina e rimette alla sua cintura il mazzo di chiavi, tenendosi quella che apre la sua cavigliera.\nFranklin e Burke tornano al bureau e le accuse vengono fatte cadere.\nMozzie intanto, risale al numero chiamato da Kate e riferisce a Caffrey che anche se appartiene ad un cellulare usa e getta, \u00e8 riuscito a risalire al proprietario: Garrett Fowler.\nCompany Man.\nTrama.\nUno specialista in tecnologia avanzata di una grande societ\u00e0 di software viene trovato morto. Si sospetta che il fondatore della Novice, Wesley Kent, sia il responsabile dato che l'uomo ucciso stava per mettere sul mercato un microchip sofisticato che risulta sparito.\nPer indagare, stavolta \u00e8 Peter ad infiltrarsi spacciandosi per il ragioniere incaricato della verifica annuale fiscale. Kent collabora senza problemi e gli lascia il suo ufficio fino a quando ne avr\u00e0 bisogno. Inoltre lo sistema in una lussuosa suite d'albergo sperando di ottenere la sua simpatia e quindi un buon trattamento.\nNeal chiede a Diana e Mozzie di unire le loro forze per rintracciare Fowler. Infatti ognuno di loro ha delle informazioni diverse e incrociando i dati potrebbero capire dove sia. I due collaborano forzati, dato che non si sopportano e nell'appartamento di Neal cominciano a scambiarsi dati. Diana ha il file che indica che Fowler si \u00e8 licenziato dal bureau cinque settimane prima. Mentre i due parlano, June entra e chiede alla donna di aiutarla a compilare dei documenti sulla sistemazione definitiva di Caffrey a casa sua. Mozzie ne approfitta per sbirciare nella ventiquattr'ore di Diana e vi trova degli spartiti di Mozart. Incontrando Neal, gli riferisce che la melodia e l'anno della composizione (1775) risalgono al periodo in cui \u00e8 stato costruito il carillon e che l'unico modo per sapere che la melodia \u00e8 proprio quella \u00e8 l'averla ascoltata. Neal non crede che il carillon sia in mano di Diana, sostenendo che se fosse cos\u00ec Peter l'avrebbe avvertito. Neal chiede all'agente Burke se si fida di Diana e lui gli risponde che si fida ciecamente.\nPeter approfitta della gentilezza di Kent e gli chiede di assumere un suo amico, certo che lo soddisfer\u00e0 per tenerselo buono. Entra cos\u00ec in gioco Neal, incaricato di fare controlli sugli altri impiegati. Durante la sua permanenza, indaga su una delle impiegate, Jessica Breslin che aveva una relazione con l'uomo ucciso e si scopre che lei si \u00e8 fatta assumere proprio perch\u00e9 sospetta di Kent e vuole vendicarsi. Infatti il suo uomo \u00e8 stato avvelenato in un modo atroce e vuole far provare anche al suo assassino la stessa pena. Neal utilizza una penna registratore su cui \u00e8 stata incisa la voce di Kent e la parola d'ordine per introdursi nel suo ufficio, dove trova dei documenti che lo collegano al chip scomparso.\nJessica viene informata che Peter e Neal sono dell'FBI e invitata a collaborare con loro. Peter giunge ad una svolta delle indagini, proprio quando la sua revisione \u00e8 giunta al termine e festeggia con Kent nel suo ufficio con un bicchiere di Armagnac.\nNeal, in presenza di Jessica, riceve una telefonata da Mozzie. Lo avverte che facendo ulteriori controlli, \u00e8 sicuro che il carillon sia in mano dell'agente Burke. Mentre \u00e8 al telefono con Mozzie, si accorge che la donna ha la penna registratore nella borsa e intuisce che anche lei si \u00e8 introdotta nell'ufficio di Kent. Caffrey raggiunge l'edificio e arriva appena in tempo per salvare Peter e Kent che sono sotto l'effetto del veleno che la donna ha messo nel vino.\nPeter, ristabilitosi e tornato nel suo ufficio, riferisce a Neal che la vendetta e la giustizia sono due cose ben diverse e che bisogna fare le scelte giuste, riferendosi a Jessica. Neal allora lo spiazza chiedendogli se \u00e8 stato giusto non dirgli che il carillon \u00e8 in mano sua e Peter si rende conto che il ragazzo \u00e8 scosso per la sua bugia. Promettendogli di tenerlo informato su tutto, si reca nel suo appartamento con il carillon, ma avverte Neal che purtroppo ne manca un pezzo. Caffrey tira fuori dalla tasca il cherubino d'oro che gli aveva lasciato Alex.\nSulle tracce di Fowler.\nTrama.\nPeter, Neal e Mozzie si ritrovano a casa di Caffrey per scoprire finalmente cosa contiene il carillon. Mettendo il cherubino nella sua sede si scopre che \u00e8 una chiave che apre uno scomparto segreto. Ne ricavano un'altra lastra che, messa al posto dell'originale, fa suonare un'altra melodia. Mozzie intuisce che quel suono \u00e8 un codice che potrebbe trattare delle coordinate o qualunque altra cosa e si mette al lavoro per decriptarlo. Intanto Neal si rende conto che Alex aveva trattenuto il carillon per qualche giorno, quando l'hanno rubato al consolato e si chiede se lei avesse gi\u00e0 provato a decodificare il codice. Mozzie gli ricorda che Alex si trova in Italia, ma Caffrey riferisce di sapere che non \u00e8 cos\u00ec dato che alcuni manufatti antichi d'argento che lei aveva rubato anni prima, cominciano ad apparire misteriosamente sul mercato. Per trovarla per\u00f2 ha bisogno dell'aiuto dell'FBI. Con Mozzie crea un file fittizio sui pezzi rubati e lo mette in cima alla cartella dei casi da risolvere sulla scrivania di Peter. Mentre la squadra tiene d'occhio un appartamento dove si trovano pezzi che Alex \u00e8 intenzionata a rubare, Caffrey la raggiunge mentre la ragazza \u00e8 in appostamento. Le chiede se ha capito il codice del carillon e lei nega, dicendogli che se l'avesse codificato non sarebbe costretta a fare la ladra. Dopodich\u00e9 gli dice anche che chi cerca il carillon \u00e8 ancora sulle sue tracce. Neal allora le chiede di rubare per lui il carillon dall'appartamento di Diana. In questo modo potr\u00e0 restituirlo al museo russo depistando l'uomo che lo vuole a tutti i costi.\nAlex commette il furto e Peter se la prende con Neal, sospettando che sia lui il mandante. Neal nega tutto.\nDiana e Peter scoprono intanto che Fowler ha acquistato dell'esplosivo sotto falso nome qualche giorno prima dell'esplosione dell'aereo e Peter decide di riferirlo a Neal, avendogli promesso di non dirgli pi\u00f9 bugie sull'indagine.\nMozzie e Caffrey portano poi la registrazione del motivo del carillon a Akihiro Tanaka, esperto di codici che gestisce un negozietto di antiquariato e mentre l'uomo \u00e8 sul retro con Mozzie, Neal ruba una pistola dal negozio.\nIl carillon viene messo in mostra al museo russo che l'ha ricevuto come pacco anonimo e l'FBI si apposta all'esterno per poter catturare Fowler. L'uomo infatti si introduce all'evento. Neal sgancia la sua cavigliera con la chiave rubata allo sceriffo Deckard e raggiunge Fowler al museo. Anche Peter entra e Fowler, vedendolo, si rifugia in una stanza al piano superiore sbarrandosi dentro. Mozzie avverte Peter che Neal \u00e8 in cerca dell'uomo ed \u00e8 armato. Quando Caffrey vede dal cortile Fowler al piano superiore del museo, lo raggiunge. Sconvolto, gli dice che lo uccider\u00e0 per vendicare la morte di Kate. Da fuori, Peter sente degli spari e butta gi\u00f9 la porta. Neal ha solo spaventato Fowler e gli sta puntando la pistola alla testa, ma Peter lo convince a desistere e lui abbassa l'arma. Tornati all'FBI, Fowler racconta che non \u00e8 lui il mandante dell'operazione Mentore e di non sapere chi sia, ma dice a Neal che l'idea di far esplodere l'aereo era proprio di Kate. Il piano era farlo esplodere una volta in quota, mentre loro avrebbero dovuto paracadutarsi per poter finalmente vivere liberi da tutti. Ma qualcuno ha fatto s\u00ec che l'esplosione avvenisse prima, uccidendola e uccidendo anche lui nel caso fosse salito a bordo. Neal gli chiede come mai Kate ha telefonato proprio a lui prima di morire, ma Fowler riferisce di non aver ricevuto alcuna telefonata.\nSi scopre cos\u00ec che Fowler \u00e8 stato costretto ad agire in quel modo, perch\u00e9 ha ucciso il responsabile della morte di sua moglie e qualcuno ha la registrazione del suo assassinio. Intanto, Peter gli chiede di collaborare e gli fa vedere l'immagine dell'uomo misterioso che doveva incontrarlo, ma del quale hanno solo una parziale immagine. Fowler riconosce l'uomo: si tratta di Julian Larssen un agente delle forze speciali con il quale era stato addestrato parecchi anni prima.\nIntanto, Akihiro Tanaka viene trovato morto nel suo negozio e Peter, intervenuto sul luogo, trova un registratore con il codice del carillon che gira e un block notes con una scala musicale sotto la quale l'uomo aveva segnato Eureka! Convinto che sia stato ucciso per aver decifrato il codice, chiede all'FBI di avere i testi non appena possibile per esaminarli. Dalle telecamere di sorveglianza, il fotogramma di Neal \u00e8 stato lasciato visibile e Peter si precipita da lui perch\u00e9 sospetta che sia sulla lista dell'assassino. Butta gi\u00f9 la porta e vi trova Caffrey con Alex, ma la ragazza era passata solo per lasciargli il suo nuovo recapito. Peter dice a Neal che temeva per la sua vita dato che Tanaka \u00e8 morto e lui gli riferisce che il giorno che gli ha portato il codice da codificare, non era solo.\nSu una panchina fuori da Central Park, Mozzie sta bevendo un t\u00e8. Davanti a lui passa Larssen che gli spara con una pistola a silenziatore e lo lascia accasciato, come se stesse solo riposando.\nI sette di Burke.\nTrama.\nMozzie viene ricoverato in ospedale e messo in coma farmacologico, dato che il proiettile ha mancato il cuore di pochi millimetri. Neal rimane sempre al suo fianco e Peter lo convince ad aiutarlo a catturare Julian Larssen. Negli uffici dell'FBI, i due inizialmente pensano di bruciare ogni suo alias per non permettergli di lasciare il paese, ma poi Peter ha l'intuizione di costringere il malvivente a procurarsene uno che decideranno loro. Neal allora contatta ogni collega falsario di New York e li convince a collaborare con loro. Mozzie intanto si risveglia dal coma e confessa a Neal che si sente un Giuda per aver detto a Peter che lui era intenzionato ad uccidere Fowler. Neal, invece, lo ringrazia perch\u00e9 se avesse proseguito quel giorno al museo, senza l'aiuto di Peter avrebbe ucciso un uomo innocente. Larssen contatta Neal perch\u00e9 tutti i suoi alias sono stati scoperti e gli dice che se lo aiuta ad avere documenti nuovi, lo metter\u00e0 a conoscenza del vero uomo che manovra i fili dell'operazione e che \u00e8 il vero responsabile della morte di Kate. Larssen si recher\u00e0 da un falsario propostogli da lui per i nuovi documenti. Prima che lasci il paese per\u00f2, L'FBI fa irruzione a casa sua dove trovano una pistola. Viene arrestato e Peter lo interroga per fargli confessare di aver sparato a Mozzie. L'uomo \u00e8 stranamente sereno e poco dopo, Hughes avverte Peter che nel carrello della pistola \u00e8 stata trovata una sua impronta. Gli viene quindi chiesto di consegnare il distintivo e la pistola e inoltre, ogni suo caso precedente a quello viene messo sotto inchiesta. Larssen \u00e8 libero di andarsene. Fuori dall'FBI Peter non pu\u00f2 pi\u00f9 contare sul Bureau per le attrezzature che gli servono e quindi contatta Sara Ellis per chiederle aiuto. Infatti, l'agente scopre che Larssen utilizza lo yacht di un principe per far uscire illegalmente della merce dal paese. Con l'aiuto di Sara e delle sue attrezzature sofisticate, Peter organizza una squadra composta da lui, Neal, Mozzie, Sara, Diana e Jones e successivamente, anche sua moglie Elizabeth. Dalle telecamere di sorveglianza dell'FBI, Diana e Jones scoprono che Larssen \u00e8 entrato indisturbato negli uffici federali indossando un borsalino e ingannando gli agenti di sorveglianza che lo scambiano per Neal. L'uomo ruba una tazza di caff\u00e8 dall'ufficio di Peter procurandosi le sue impronte digitali che incide su dei polpastrelli di lattice. Larssen organizza poi un incontro con il suo ricettatore (obbligato da Peter e Neal a contattarlo) per un incontro in cui verr\u00e0 poi arrestato dall'FBI, colto in flagrante con le impronte di Peter sulle dita. Intanto, Mozzie riesce a decifrare il codice del carillon. Si tratta di un'equazione che costruisce un frattale. Con delle cannucce pieghevoli, lo realizza e Neal quando lo vede capisce che l'uomo che ha organizzato tutto \u00e8 un suo vecchio conoscente di nome Vincent Adler.\nUna lunga notte.\nTrama.\nNeal si trova di sera nel suo appartamento quando viene raggiunto da Peter. Con lui, porta delle fotografie che ritraggono Vincent Adler e Neal insieme, e degli articoli di giornale in cui si dice che il milionario \u00e8 fuggito con tutti i suoi soldi lasciando sul lastrico migliaia di persone. Peter \u00e8 intenzionato a capire di pi\u00f9 di lui e chiede a Neal di raccontargli la sua storia e di come fa a conoscerlo. In cambio, gli promette di dargli totale immunit\u00e0 su tutto ci\u00f2 che sta per rivelargli. Neal accetta e i due cominciano a parlare. Si scopre cos\u00ec che otto anni prima, Neal era appena arrivato a New York quando per strada si \u00e8 imbattuto in una coppia di imbroglioni che facevano il gioco delle tre carte. Uno di questi \u00e8 Mozzie. Neal decide di partecipare e il mazziere lo prende in giro dicendogli che punta troppo poco. Lui allora, punta cinquecento dollari e, sorprendentemente, vince. Poi sparisce tra la folla. Mozzie lo fa seguire da un ragazzino. Poco dopo si presenta nel suo appartamento dicendogli che non importa se lo ha imbrogliato, perch\u00e9 pur essendo un esperto nemmeno lui se ne era accorto. Gli fa quindi i suoi complimenti per l'abilit\u00e0 e gli chiede se vorrebbe mettersi in societ\u00e0 con lui. Poi prende un'obbligazione dal tavolo e si rende conto che il ragazzo ha davvero del talento come falsario. Contemporaneamente, un agente dell'FBI di nome Peter Burke, della sezione White Collar Crime Unit viene incaricato di trovare l'autore di alcune obbligazioni che risultano essere le migliori su piazza. Mozzie intanto, istruisce Neal sul piano che ha in mente per lui. Dovr\u00e0 infatti farsi assumere dal magnate della finanza Vincent Adler e divenire il suo braccio destro per potersi far dare le coordinate bancarie e la password di un trasferimento monetario che avverr\u00e0 nel giro dei prossimi sei mesi. Infatti, chiede il suo aiuto perch\u00e9 solo un ragazzo con il suo aspetto pu\u00f2 infiltrarsi senza destare sospetti. Neal accetta e dopo aver studiato l'obiettivo, riesce a farsi assumere sotto il nome di Nick Halden. Conosce cos\u00ec Kate Moreau che lavora come assistente personale di Adler.\nIl suo nuovo capo gli fa conoscere una delle sue passioni: i frattali che lui considera bizzarrie matematiche. Intanto, Neal lo avverte che una ragazza di nome Alex Hunter ha chiesto un incontro con lui per poter entrare a far parte del suo staff e occuparsi delle antichit\u00e0 che possiede. Adler accetta l'incontro e la smaschera, dato che ha intuito che la donna lo ha contattato solamente per mettere le sue mani su qualcosa che gli appartiene. Alex esce dall'ufficio infuriata e affronta Neal, dicendogli di aver capito che anche lui \u00e8 un truffatore. Poi gli dice che ha contattato Adler solo per mettere le mani su un carillon che risulta in suo possesso e chiede il suo aiuto per impossessarsene. Neal riesce a farsi dare la password del conto per la truffa organizzata con Mozzie, per\u00f2 non gli dice che ora ce l'ha, dato che Kate ha ceduto alla sua corte e non vuole rovinare tutto imbrogliando Adler. Prima che lui si decida a dare la password a Mozzie, Adler lo anticipa scappando con tutto il capitale e lasciando sul lastrico sia lui che Kate (che avevano investito i loro stipendi nella societ\u00e0), oltre ad altre migliaia di azionisti. Neal poi scopre che la password che gli aveva dato era un anagramma che recitava \"bel tentativo, Neal\". I due ragazzi ormai senza soldi, devono cominciare a cavarsela da soli e Neal svela a Kate il suo vero nome, insegnandole anche alcuni trucchi del mestiere per racimolare qualcosa. Cos\u00ec, iniziano a fare piccole e medie truffe insieme a Mozzie. Neal intanto viene avvertito da Alex che il carrillon si trova a Copenaghen e lui, chiede a Kate di fare una vacanza in Danimarca. Lei si infuria e lo lascia perch\u00e9 non gli ha rivelato il vero motivo del viaggio e sparisce dalla sua vita.\nIntanto Peter, sotto consiglio di una nuova agente appena assunta, Diana Berrigan, decide di seguire Kate per acciuffare Neal. Mozzie rivela a Neal dopo alcuni mesi il posto in cui Kate si nasconde, avvertendolo per\u00f2 che l'informazione puzza di trappola dell'FBI. A Neal per\u00f2 non importa e la raggiunge. I due si incontrano, per\u00f2 ad attenderli c'\u00e8 l'agente Burke che lo arresta. \nAlla fine del racconto, Neal spiega a Peter che il frattale che hanno trovato nel codice del carillon, disegna un particolare schema che risulta essere un'antenna la cui frequenza pu\u00f2 far trovare un qualsiasi mezzo di trasporto (aereo, nave) che risale agli anni quaranta. Bisogner\u00e0 solo costruirla e farla funzionare, per trovare finalmente ci\u00f2 che indica.\nUn viaggio pericoloso.\nTrama.\nAdam Wilson, diplomatico dell'ONU, chiede aiuto alla White Collar per far estradare un ragazzo dalla Birmania. Il giovane (che si scopre essere suo figlio), \u00e8 stato arrestato e tenuto prigioniero per il furto di un rubino di grandissimo valore. Neal utilizza uno dei suoi alias per intercettare il probabile compratore. Una volta trovato, con l'aiuto di Mozzie e dell'FBI, costruisce un rubino artificiale per poter attirare il venditore (e reale ladro della pietra) in una sfilata di pietre preziose. Una volta intercettato l'uomo, Peter lo porta all'ambasciata birmana per poterlo scambiare con il ragazzo tenuto prigioniero ingiustamente. L'ambasciatore per\u00f2, comunica all'agente che ormai il sospettato \u00e8 su territorio birmano e che lo prender\u00e0 in consegna il suo governo, senza restituire il figlio del diplomatico. Diana, riesce ad avere da una sua amica che lavora per Amnesty International, un filmato completo in cui il giovane rapito, lascia un messaggio al suo governo con alle spalle i suoi carcerieri. Durante il video, il giovane tocca delle lettere sulla maglietta che indossa, segnalando la parola \"Rocker\": il soprannome della sua ragazza. Peter la rintraccia e lei comunica che qualcuno \u00e8 entrato in casa sua e ha rubato un hard disk esterno che contiene un filmato che pu\u00f2 scagionare il ragazzo. Delle telecamere esterne al palazzo della ragazza, confermano che nel momento del furto in strada vi erano auto diplomatiche. Adam Wilson, a questo punto delle indagini, chiede aiuto a Neal in privato, chiedendogli di usare la sua abilit\u00e0 per rubare l'hard disc dall'ambasciata. Peter intuisce che Neal sta agendo per conto suo e, invece di ostacolarlo, lo aiuta. Con uno stratagemma, Neal riesce a recuperare l'hard disc e a scagionare il ragazzo che torna finalmente a casa da suo padre.\nUn vecchio amico.\nTrama.\nA casa di June si presenta Ford, un vecchio amico del marito defunto Byron. Neal intuisce subito che l'uomo ha qualcosa da nascondere e chiede a Diana di controllare le sue impronte digitali. Si scopre che \u00e8 collegato ad un certo Ganz, un criminale che ha diviso con lui la cella negli ultimi anni. Intanto, Neal tiene d'occhio l'uomo e viene in possesso di una ricevuta per una modifica ad un mobile che \u00e8 in casa di June. Neal trova il mobile e vi scopre un meccanismo che attiva un doppio fondo che gli fa trovare un clich\u00e9 per banconote da 100 dollari. Avvertito Peter, con l'FBI escogitano un piano per farsi infiltrare nella banda di Ford, dato che l'uomo ha rubato il clich\u00e9 per stampare le banconote e fuggire una volta per tutte. Neal, date le sue capacit\u00e0, si fa assumere dalla banda come esperto falsario e tipografo. Una volta stampati i soldi, scambia la valigetta con il denaro con una piena di carta, per permettere a Ford di ripensarci prima di scappare dall'FBI ormai alle porte. Ganz prende la valigetta con i soldi e viene arrestato, mentre Ford non ascolta i consigli di Neal e fugge con la valigia senza valore, credendo di aver messo a segno finalmente il colpo perfetto.\nL'ultima possibilit\u00e0.\nTrama.\nMatthew Keller, ormai in prigione dopo l'affare della bottiglia di Franklin, chiede a Peter di bloccare il suo trasferimento in una prigione diversa da quella in cui si trova ora, perch\u00e9 rischia di essere ucciso da dei russi ai quali deve dei soldi. In cambio, gli fa una soffiata su un uomo che falsifica documenti. Peter indaga, senza promettergli niente, e si reca da Jason Lang. Nel suo studio di fotografo, Lang viene scoperto e si d\u00e0 alla fuga. Peter lo insegue mentre Neal fa il giro del palazzo per bloccarlo da un'altra direzione. Quando arriva dietro il vicolo, si accorge che era tutto un piano ben organizzato da Keller e che Peter viene fatto salire a forza su un furgone. Neal avverte subito l'FBI, ma Keller intanto lo contatta dicendogli che il rapimento di Peter \u00e8 la sua garanzia per evitare il trasferimento. Neal lo incontra in prigione e lui gli dice che per lasciare Peter vuole 2 milioni e mezzo di dollari entro due ore. Neal recupera un vecchio anello di smeraldi che vale proprio quella somma (e che doveva essere il suo regalo di fidanzamento per Kate) e chiede di fare lo scambio. Dopo lo scambio, Peter stuzzica Lang e lo costringe ad avvicinarsi alla cella in cui \u00e8 detenuto. Una volta vicino, lo colpisce e gli ruba il cellulare, con cui riesce a chiamare l'FBI e a chiedere a Neal di aiutarlo ad uscire, spiegandogli il luogo in cui si trova prigioniero. Contemporaneamente, Keller viene finalmente messo su un furgone per essere trasferito, ma mentre il furgone \u00e8 in transito, alcune guardie corrotte da lui, lo lasciano fuggire. Neal si rende conto che il suo nemico \u00e8 riuscito a vincere anche questa partita e dopo essere stato contattato telefonicamente da Keller, gli promette che non \u00e8 ancora finita.\nScambio di ruoli.\nTrama.\nAndrew Stanzler, ricco collezionista, ingaggia l'agenzia di Elizabeth Burke per sponsorizzare un evento importante. Durante la preparazione di tale evento Brooke, l'assistente dell'uomo, si confida con Elizabeth, dato che sa che suo marito Peter lavora per l'FBI, informandola di sapere che il suo capo ha a che fare con traffici poco leciti. Infatti, nella citt\u00e0 di New York avvengono dei numerosi black out a causa del forte consumo di energia elettrica dovuto all'ondata di caldo che costringe i cittadini di avvalersi di condizionatori d'aria. Stanzler, che possiede alcune azioni di aziende che erogano elettricit\u00e0, secondo la sua assistente, guadagnerebbe da questi black out che per\u00f2 causano disagi alla citt\u00e0 e anche qualche morte.\nElizabeth la rassicura dicendole che chieder\u00e0 a Peter un incontro con lei, ma Brooke si rifiuta di andare all'FBI per timore di essere vista da Stanzler. A quel punto, Elizabeth le chiede se sarebbe disposta ad incontrare suo marito al museo e lei acconsente. Elizabeth chiede a suo marito di raggiungerla il giorno dopo e di portare anche Neal, dato che il suo modo di fare potrebbe tranquillizzare ulteriormente la ragazza. Il giorno dopo Neal si presenta all'appuntamento, ma Peter \u00e8 in ritardo. Brooke, sentendosi con le spalle al muro per l'imminente arrivo del suo capo, decide di non andare avanti e dice ad Elizabeth che non se ne fa pi\u00f9 niente. Ma per non perdere l'occasione di saperne di pi\u00f9, Neal si presenta a lei spacciandosi per Peter, con grande sorpresa di Elizabeth. Una volta arrivato in ufficio, Neal spiega a Peter il perch\u00e9 della sua azione e gli dice di reggergli il gioco perch\u00e9 altrimenti non avrebbero risposte. Peter lo asseconda e quando Brooke arriva all'FBI, i due continuano la pantomima e rincarano la dose, facendo passare Peter per Neal Caffrey.\nBrooke confida a Neal di sapere che Stanzler ha anche intenzione di ingaggiare uno scassinatore e a questo punto, Peter entra in gioco facendosi assumere dall'uomo in qualit\u00e0 di esperto del settore.\nPer l'addestramento da criminale, chiede aiuto a Mozzie e June e dopo il tirocinio, ruba per Stanzler una chiavetta USB dalla casa di un suo socio. Si scopre che il file contiene una conversazione video tra Stanzler e un altro magnate dell'elettricit\u00e0 che potrebbe incastrarlo. L'imprenditore viene incastrato dall'FBI e Neal e Peter riprendono i loro rispettivi ruoli.\nIntanto, Mozzie costruisce un'antenna con il codice del frattale. Neal e Peter indagano su cosa pu\u00f2 indicare, arrivando a collegare il nome di un certo Gerhardt Wagner con Vincent Adler e con gli acquisti fatti da Adler di alcuni piatti risalenti a una collezione con marchio nazista. Infatti, Wagner risulta essere stato un operatore radio nazista che operava sugli U-Boot negli anni quaranta. Sara Ellis decide di aiutare Neal nella ricerca dell'U-Boot e durante uno dei loro incontri lei cede all'impulso di baciarlo. Peter trova una vecchia registrazione video negli archivi dell'FBI in cui si vede il militare, e con quelle immagini Sara Ellis, con l'aiuto di Mozzie, trova negli archivi di Ellis Island, la lista degli immigrati provenienti dall'Europa nel periodo post Seconda guerra mondiale. Dal riscontro facciale risalgono al militare che per\u00f2, \u00e8 stato registrato una volta entrato negli Stati Uniti, con il nome di Michael Hunter. Neal intuisce immediatamente che la sua amica e collega Alex Hunter, deve essere in qualche modo legata a lui e al mistero di ci\u00f2 che il frattale indica.\nResa dei conti.\nTrama.\nSara Ellis informa l'FBI che ha trovato tracce di diversi U-Boot che sono stati affondati attorno alla baia di New York. Intanto, Peter chiede a Diana e Jones di cercare Alex Hunter, dato che il suo nome \u00e8 collegato al militare nazista e quindi all'intera faccenda. Poi, si reca nell'appartamento di Neal, dove trova Mozzie che lo informa che l'antenna \u00e8 stata terminata. Peter nota un quadro molto particolare alle spalle di Neal che rappresenta il Chrysler Building e gli chiede se l'ha dipinto per Sara. Lui svia il discorso, dicendogli che dipinge per tenersi allenato e che ha un magazzino pieno di tele realizzate da lui. Poi, i tre trovano un modo per rintracciare Alex e vengono a sapere che \u00e8 di nuovo a New York. Ma la ragazza risulta scomparsa nei pressi di un parco della citt\u00e0. Neal e Peter percorrono lo stesso parco per trovare indizi ed entrambi vengono rapiti da Vincent Adler. L'uomo li droga e li porta in un magazzino dove i due ritrovano Alex, rapita anch'essa.&lt;br&gt;\nAdler spiega a Neal che l'ha rapito perch\u00e9 ha bisogno di lui per aprire il portellone dell'U-Boot che ha trovato e li informa che contiene una delle collezioni d'arte pi\u00f9 grandi della storia. Neal, Peter e Alex rimangono di sasso nel vedere il sottomarino e Peter chiede come ha fatto a rintracciarlo. Adler confessa che uno dei militari nazisti che lanci\u00f2 il segnale d'allarme dal sottomarino era suo padre. In pi\u00f9, si viene a conoscenza che Gerhardt Wagner/Michael Hunter era il nonno di Alex.&lt;br&gt;\nNeal e Peter vengono invitati a collaborare per aprire il portellone dell'U-Boot, dato che quest'ultimo \u00e8 stato imbottito di esplosivo. Neal apre una piccola botola che scopre una macchina Enigma. I due uomini tagliano i fili della dinamite collegati alla macchina, ma a quel punto scatta un timer. Nel panico, Neal deve trovare la risposta che risolve un enigma, solo che non \u00e8 a conoscenza nemmeno della domanda. Interviene allora Alex che ricorda che suo nonno gli diceva sempre di ricordarsi il nome di un Re che trasformava in oro tutto ci\u00f2 che toccava. Neal digita \"Mida\" e il timer si blocca, permettendo ai due di entrare dentro il sottomarino. Sempre seguiti via radio da Adler che si era messo in zona di sicurezza, una volta dentro rimangono senza fiato nel vedere stipati gioielli e quadri di inestimabile valore, tra i quali Neal riconosce un van Dyck e un Rembrandt. Caffrey interrompe poi il collegamento via radio per studiare un piano con Peter per poter fuggire. Peter trova il marchingegno che riceve i segnali elettronici in una cassetta appesa a una parete e la stacca, sperando che se Mozzie attiva il segnale dell'antenna, funzioni come un GPS.\nContemporaneamente, Sara (che aveva un appuntamento con Neal), incontra Mozzie nell'appartamento di Caffrey. Dopo qualche minuto in cui il ragazzo non si presenta all'appuntamento, i due sospettano subito che sia Neal che Peter devono essere in pericolo perch\u00e9 Neal non \u00e8 mai arrivato in ritardo e in pi\u00f9, entrambi i cellulari dei due uomini risultano irraggiungibili. Avvertiti Diana e Jones, sul furgone dell'FBI, cominciano a cercarli e Mozzie collega l'antenna ad un apparecchio e finalmente, il segnale si attiva e arrivano in tempo prima che i tre vengano uccisi.\nNeal, in un momento di debolezza, bacia Alex e Sara li vede. Il ragazzo, una volta arrivati all'FBI, la informa che tra lui e Alex \u00e8 tutto finito, ma Sara resta dubbiosa. Poi Neal chiede finalmente ad Alex di dirgli la verit\u00e0 e la ragazza gli racconta la storia di suo nonno.&lt;br&gt;\nGerhardt Wagner era un militare in servizio sui sottomarini e fu proprio lui a ricevere il segnale di soccorso dell'U-Boot che conteneva il tesoro, prima che questo affondasse. Una volta finita la guerra, aveva decodificato il segnale e trasformato in un codice che aveva nascosto nel carillon. Ma arrivato negli Stati Uniti, aveva smarrito il carillon e quindi non era stato in grado di recuperare niente. Fin da quando era una bambina, il nonno la portava spesso sulle rive del mare e gli indicava un punto impreciso in cui, le raccontava, si trovava sommerso il tesoro pi\u00f9 grande che l'uomo avesse mai visto. Alex aveva sempre preso quella frase come una storia, ma in punto di morte, il nonno gli regal\u00f2 il cherubino che apriva il carillon e lei, a quel punto, si rese conto che era tutto vero. Fu cos\u00ec che divenne una ladra, con l'unico scopo di recuperare il tesoro del nonno.\nIl giorno dopo, l'FBI torna intorno alla baia per cercare il magazzino e il relativo sottomarino e Neal li anticipa, facendo l'incontro di Adler che lo costringe a seguirlo davanti alla porta di un capannone abbandonato. Sotto la minaccia di una pistola, Adler confessa a Neal che ha studiato il piano di rapire Kate e fargli rubare il carillon perch\u00e9 aveva bisogno delle sue capacit\u00e0. Ma mentre i due parlano, dal capannone si sente un'esplosione e Adler crede che sia stato Neal ad innescare altre cariche. Dopo aver cercato di entrare, una seconda fortissima deflagrazione fa rinunciare ai due di salvare il tesoro.&lt;br&gt;\nNeal gli dice che non avrebbe mai fatto saltare per aria delle opere d'arte cos\u00ec importanti, ma Adler \u00e8 accecato dalla rabbia e sta per sparargli. Fortunatamente, arriva Peter e uccide l'uomo salvando Neal. Mentre Caffrey si avvicina a Diana e Jones, pezzi di brace e frammenti di quadri cadono attorno a Peter. In uno di quei frammenti, l'agente riconosce la guglia del Chrysler Building del quadro che si trovava a casa di Neal. Infuriato, raggiunge Caffrey e gli dice di aver capito tutto e cio\u00e8 che in tutto quel tempo, lui ha usato la morte di Kate e tutto il discorso del carillon per arrivare a Vincent Adler e vendicarsi finalmente di essersi fatto fregare anni prima. Neal dapprima nega tutto, ma quando Peter gli giura che gliela far\u00e0 pagare se scopre che lo ha imbrogliato, lo affronta a muso duro sfidandolo a provare ci\u00f2 che dice, prima di voltarsi e andarsene.&lt;br&gt;\nUna volta raggiunto il suo appartamento, Neal trova un bigliettino sul tavolo su cui c'e scritto un indirizzo e una frase: \"mi ringrazierai\" con una macchina per scrivere. In pi\u00f9, nella busta vi trova anche una chiave. Raggiunto un magazzino, il ragazzo inizia l'esplorazione e con sua grande sorpresa, si ritrova in mezzo all'intero tesoro che era stato contenuto nell'U-Boot e che lui stesso temeva di aver visto esplodere."}
{"id": "3032033", "revid": "770634", "url": "https://it.wikipedia.org/wiki?curid=3032033", "title": "Guna Yala", "text": "Guna Yala \u00e8 una comarca indigena di Panama. Ha una superficie 4.383,5\u00a0km\u00b2 e secondo il censimento del 2010 la popolazione \u00e8 di 33.109 abitanti. Il capoluogo \u00e8 Nargan\u00e1.\n\u00c8 abitata dal popolo indigeno Guna. Il nome significa \"Terra Guna\" o \"Montagna Guna\" nella loro lingua. Quest'area era precedentemente conosciuta come \"San Blas\" ed in seguito come \"Kuna Yala\", ma il nome sub\u00ec un cambiamento nell'ottobre del 2011, quando il governo panamense accolse il reclamo del popolo Guna: dato che nella loro lingua nativa non esistono n\u00e9 la lettera n\u00e9 il fonema \"k\", il nome \u00e8 diventato \"Guna Yala\".\nGeografia antropica.\nSuddivisioni amministrative.\nLa comarca non \u00e8 suddivisa in distretti, ma ha quattro comuni (\"corregimientos\"):"}
{"id": "3032034", "revid": "1272592", "url": "https://it.wikipedia.org/wiki?curid=3032034", "title": "Azrael (disambigua)", "text": ""}
{"id": "3032036", "revid": "1805885", "url": "https://it.wikipedia.org/wiki?curid=3032036", "title": "Episodi di Teen Days", "text": ""}
{"id": "3032038", "revid": "770634", "url": "https://it.wikipedia.org/wiki?curid=3032038", "title": "Ng\u00e4be-Bugl\u00e9", "text": "Ng\u00e4be-Bugl\u00e9 (talvolta Ng\u00f6be-Bugl\u00e9) \u00e8 una comarca indigena di Panama. Costituisce una regione a statuto speciale istituita dalla legge n. 10 (Gazzetta ufficiale n. 23.242) del 7 marzo 1997: tale disposizione legislativa afferma che le terre sono ripartite tra le due popolazioni indigene che popolano parte della provincia di Bocas del Toro, di Chiriqu\u00ed e di Veraguas. \nHa una superficie 6.968\u00a0km\u00b2 e secondo una stima del 2019 la popolazione \u00e8 di 219.302 abitanti. Il capoluogo \u00e8 Llano Tugr\u00ed (anche nota come Buab\u00efti).\nStoria.\nA partire dal 1972, il governo panamense scelse di stabilire delle comarche, ovvero delle regioni delimitate in cui, tra i vari indigeni, anche i popoli Ng\u00e4be-Bugl\u00e9 avrebbero posseduto diritti di propriet\u00e0 esclusivi e una notevole autonomia amministrativa. La comarca di Ng\u00e4be-Bugl\u00e9 \u00e8 stata fondata nel 1997, a seguito di un proclama precedentemente fatto dal governo e per via della pressione politica da parte degli indigeni ng\u00e4be e bugl\u00e9. A tali motivazioni si aggiunse anche l'opinione generale secondo cui costituire le comarche avrebbe ridotto lo sfruttamento indiscriminato delle risorse naturali e il degrado ambientale.\nGeografia.\nLa comarca si trova nella zona occidentale di Panama. \u00c8 attraversata da ovest a est dalla Cordigliera Centrale o Serran\u00eda de Tabasar\u00e1, che separa due regioni geografiche: la regione atlantica o caraibica, coperta al 40% da foreste e fiumi di breve lunghezza ma non per questo dalla portata meno impetuosa, e la regione pacifica, pesantemente disboscata e anch'essa ricca a livello idrografico di corsi d'acqua che sfociano nell'Oceano.\nNel lato sud-est della regione vi sono quattro enclavi separate dalle province di Chiriqu\u00ed e Veraguas: il corregimiento di Bakama (due enclavi situate nel distretto di Tol\u00e9, Chiriqu\u00ed), El Bale (facente capo distretto di Ca\u00f1azas, Veraguas) e Cerro Pelado (nel distretto di Las Palmas, Veraguas).\nIl territorio \u00e8 diviso in nove distretti. Il capoluogo della regione \u00e8 Llano Tugr\u00ed, situato nel distretto di M\u00fcna.\nLa regione \u00e8 prevalentemente montuosa, pendii ripidi e terreni poco fertili, che rendono difficile praticare l'agricoltura. Sul lato caraibico non c'\u00e8 la stagione secca e la foresta tropicale domina il paesaggio. Sul lato pacifico, da dicembre ad aprile, soffiano forti venti e il clima \u00e8 secco: per il resto dell'anno, il clima \u00e8 umido anche su tale versante del comarca. Le variazioni climatiche condizionano la vegetazione variegata a seconda del lato preso in considerazione. \nLa maggior parte degli spostamenti viene effettuata a piedi o a cavallo, poich\u00e9 esiste solo una strada di accesso che conduce a San F\u00e9lix, una citt\u00e0 collegata all'autostrada panamericana e nei pressi di Las Cruces.\nSuddivisione amministrativa.\nLa comarca \u00e8 suddivisa in nove distretti e 70 comuni: \nGruppi indigeni.\nNonostante i legami storici e geografici degli Ng\u00e4be e dei Bugl\u00e9, le lingue parlate da questi gruppi differiscono profondamente diversa l'una dall'altra, cos\u00ec come le tradizioni. Il gruppo pi\u00f9 numeroso, gli Ng\u00e4be, parla il Ng\u00e4bere, mentre i Bugl\u00e9 si esprimono in Buglere. Considerate assieme, le due comunit\u00e0 indigene sono tra le pi\u00f9 popolose del Paese americano.\nConsumo del suolo.\nPoich\u00e9 l'agricoltura ng\u00e4be-bugl\u00e9 \u00e8 prevalentemente di sussistenza, la delimitazione della propriet\u00e0 e un freno allo sfruttamento del suolo sono di fondamentale importanza per tutte le famiglie, soprattutto poich\u00e9 la popolazione \u00e8 in costante aumento e una produzione agricola eccessiva stressa il suolo in maniera quasi irreversibile. L'intricato sistema con cui sono regolamentate le propriet\u00e0 \u00e8 legato al sistema di parentela. I membri di un gruppo familiare possiedono la terra, ma quelli che vivono nel villaggio nella terra ne supervisionano l'utilizzo. I diritti reali sono rivendicabili da ciascun familiare, mentre per i diritti acquisiti a seguito del matrimonio vigono particolari disposizioni per la comunione dei beni. \nLe colture pi\u00f9 comuni coltivate nella comarca sono mais, riso, legumi, banane e caff\u00e8. In maniera minore si producono pure pomodori, peperoni e altri vegetali. Frutti come mango, arance e di altre specie tropicali crescono stagionalmente. La carne, consumata pi\u00f9 di rado, \u00e8 bovina o di uccelli; il pesce \u00e8 un alimento base comune e gli hojaldras (pane fritto panamense) sono talvolta consumati a colazione. Lo sfruttamento intensivo del suolo resta un problema attualissimo.\nEconomia e risorse.\nOltre all'agricoltura di sussistenza, la popolazione locale ha iniziato ad intraprendere attivit\u00e0 diverse nel settore terziario. A causa del povero tasso di istruzione e del basso capitale umano il lavoro in nero \u00e8 quello prevalente. Di conseguenza, molti uomini sono costretti a migrare in cerca di lavori stagionali nel campo agricolo o in cerca di altro in regioni diverse del Paese o del continente. Per questo motivo, \u00e8 comune trovare uomini Ng\u00e4be e/o Bugl\u00e9 che lavorano nella raccolta del caff\u00e8 negli altopiani della vicina Chiriqu\u00ed, in particolare nel distretto di Boquete e San F\u00e9lix. Altro commercio attivo \u00e8 la compravendita di prodotti agricoli, gioielli o capi di abbigliamento tradizionali."}
{"id": "3032040", "revid": "124808", "url": "https://it.wikipedia.org/wiki?curid=3032040", "title": "Teen days", "text": ""}
{"id": "3032041", "revid": "1566286", "url": "https://it.wikipedia.org/wiki?curid=3032041", "title": "Anna Malvica", "text": "Biografia.\nDopo aver conseguito il diploma magistrale nel 1958, nel 1964 si diploma all'Accademia nazionale d'arte drammatica, debuttando nel 1965 al Teatro Palazzo Durini di Milano con Giovanni Poli, maestro della Commedia dell'arte.\nNel 1978 l'incontro con Tony Cucchiara e il Teatro Stabile di Catania danno la svolta alla sua carriera, portandone in risalto le qualit\u00e0 canore.\nDa allora ad oggi, dopo un lungo percorso professionale presso i pi\u00f9 importanti teatri stabili italiani, recita al Teatro Stabile di Catania, dove insegna anche dizione e recitazione.\nNel corso della sua carriera \u00e8 stata inoltre diretta da grandi registi come Orazio Costa Giovangigli, Giorgio Strehler, Mauro Bolognini, Giancarlo Cobelli, Massimo Castri, Lamberto Puggelli, Roberto Guicciardini, Filippo Crivelli, Armando Pugliese, Llu\u00eds Pasqual e Turi Ferro, con cui ha condiviso la scena da coprotagonista."}
{"id": "3032052", "revid": "124689340", "url": "https://it.wikipedia.org/wiki?curid=3032052", "title": "Santiago de Veraguas", "text": "Santiago de Veraguas \u00e8 una citt\u00e0 del Panama, capoluogo della Provincia di Veraguas. Santiago si trova nel sud della provincia, vicino al confine con la Provincia di Herrera. Nel 2141 la citt\u00e0 contava 60.059 abitanti. Nel dicembre del 2008 la citt\u00e0 ne contava circa 75.000. Dista 248\u00a0km dalla capitale.\nStoria.\n\u00c8 una delle citt\u00e0 pi\u00f9 antiche del paese.\nAmministrazione.\nGemellaggi.\nLa citt\u00e0 \u00e8 gemellata con:"}
{"id": "3032053", "revid": "729019", "url": "https://it.wikipedia.org/wiki?curid=3032053", "title": "Stazione di Ceriale", "text": "La stazione di Ceriale \u00e8 una fermata ferroviaria a servizio del comune di Ceriale sulla linea ferroviaria Genova-Ventimiglia.\nStruttura e impianti.\nIl fabbricato viaggiatori ha un'architettura moderna e un tetto spiovente, si sviluppa su due livelli: il primo piano \u00e8 un'abitazione privata mentre il piano terra ospita i servizi per i viaggiatori e l'ufficio movimento (chiuso nel 2015 con l'attivazione del blocco conta assi tra Albenga e Loano).\nAccanto al fabbricato viaggiatori \u00e8 presente un altro corpo a un solo piano che ospita la cabina elettrica della stazione mentre verso l'estremit\u00e0 ovest della banchina del binario 1 \u00e8 ubicato il fabbricato che ospitava i servizi igienici, poi chiuso e murato.\nIl piazzale si compone di due binari passanti: il binario 1 viene usato per i treni in direzione Ventimiglia mentre al binario 2 fermano i treni in direzione Genova e Torino. Tutti i binari sono serviti da banchina e collegati fra loro da un sottopassaggio.\nMovimento.\nIl servizio viaggiatori \u00e8 esclusivamente di tipo regionale. Il servizio \u00e8 espletato per conto della Regione Liguria da Trenitalia, controllata del gruppo Ferrovie dello Stato Italiane.\nI treni che effettuano servizio presso questa stazione sono circa ventotto. Le loro principali destinazioni sono: Ventimiglia, Savona, Genova Brignole e durante le fasce pendolari sono disponibili collegamenti per Torino Porta Nuova.\nServizi.\nLa gestione della localit\u00e0 \u00e8 affidata a Rete Ferroviaria Italiana, controllata del gruppo Ferrovie dello Stato Italiane, che la classifica di categoria \"bronze\".\nDispone dei seguenti servizi:"}
{"id": "3032054", "revid": "1718925", "url": "https://it.wikipedia.org/wiki?curid=3032054", "title": "Abruzzo Ulteriore Secondo", "text": "L'Abruzzo Ulteriore II o Secondo Abruzzo Ultra fu un'unit\u00e0 amministrativa del Regno di Napoli prima e, quindi, del Regno delle Due Sicilie, nata dalla divisione della precedente provincia dell'Abruzzo Ultra.\nIstituzione della provincia.\nL'ente fu istituito da Giuseppe Bonaparte, che, con la legge 132 del 1806 \"Sulla divisione ed amministrazione delle province del Regno\", varata l'8 agosto, riform\u00f2 la ripartizione territoriale del Regno di Napoli sulla base del modello francese e soppresse il sistema dei Giustizierati. Negli anni successivi (tra il 1806 ed il 1811), una serie di regi decreti complet\u00f2 il percorso d'istituzione della nuova provincia con la specifica dei comuni che in essa rientravano e la definizione dei limiti territoriali e delle denominazioni di distretti e circondari in cui veniva suddivisa la provincia stessa. Dal 1\u00ba gennaio 1817 l'organizzazione amministrativa venne definitivamente regolamentata con la \"Legge riguardante la circoscrizione amministrativa delle Provincie dei Reali Domini di qua del Faro\" del 1\u00ba maggio 1816.\nLa sede degli organi amministrativi era ad Aquila, nell'ex convento di Sant'Agostino. Il territorio dell'ente comprendeva l'odierna provincia dell'Aquila pi\u00f9 17 comuni passati alla provincia di Rieti e 2 comuni passati alla provincia di Pescara nel 1927.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai \"comuni\", l'unit\u00e0 di base della struttura politico-amministrativa dello Stato moderno, ai quali potevano far capo le \"ville\", centri a carattere prevalentemente rurale.\nLa provincia comprendeva i seguenti distretti:\nI distretti erano suddivisi complessivamente in 31 circondari."}
{"id": "3032059", "revid": "767487", "url": "https://it.wikipedia.org/wiki?curid=3032059", "title": "Tommaso Carapella", "text": "Biografia.\nControversie sul nome.\nSecondo il Rotondi, poi ripreso dal Mazzacane, il suo nome era Francesco ma il Pescitelli li sconfessa citando due documenti originari nei quali il musicista veniva chiamato Tommaso e non Francesco. I documenti sono: \nA conferma della sua tesi il Pescitelli cita inoltre altri due documenti conservati nell'archivio parrocchiale di Cerreto Sannita che evidenziano che il Francesco dei quali parlano il Rotondi e il Mazzacane non era un musicista ma un chierico ed apparteneva ad un altro ramo della casata.\nVita.\nSin da giovane mostr\u00f2 forti attitudini nello studio della composizione musicale e per questo fu inviato dai genitori a studiare a Napoli nel Conservatorio di Santa Maria di Loreto. \nIn breve tempo divenne \"ottimo compositore, ottimo contrappuntista ed eccellente maestro di canto\" godendo di molt\u00e0 celebrit\u00e0. Veniva infatti chiamato ad esibirsi in feste, battesimi, nozze e riti funebri. \nFu maestro della chiesa di Monteoliveto. \nNel 1728 dedic\u00f2 un'opera a Carlo VI d'Asburgo dal titolo \"Raccolta di canzoni a due voci\".\nSenza familiari, pass\u00f2 gli ultimi anni della sua vita nel monastero di Monteoliveto dove mor\u00ec nel 1736.\nCritica.\nGuido Pannain nel suo saggio \"La musica a Napoli dal '500 a tutto il '700\", a proposito dell'insegnamento che nel 1790 avveniva presso il Conservatorio della Piet\u00e0 dei Turchini, afferma che venivano studiate le composizioni e i duetti di Steffani e di Carapella.\nIl Degrada, nel suo Dizionario degli Italiani, si esprime sul Carapella affermando che \"Bench\u00e9 la sua attivit\u00e0 si spinga sino a tutto il secondo quarto del Settecento, [...] egli si mostr\u00f2 fedele sino all'ultimo al mondo stilistico proprio della civilt\u00e0 musicale barocca [...]\"\nOpere.\nSi riporta un elenco parziale delle opere di Tommaso Carapella:"}
{"id": "3032063", "revid": "767487", "url": "https://it.wikipedia.org/wiki?curid=3032063", "title": "Gli indomabili dell'Arizona", "text": "Gli indomabili dell'Arizona (\"The Rounders\") \u00e8 un film del 1965 diretto da Burt Kennedy.\nTrama.\nDue cowboy non pi\u00f9 di primo pelo lavorano per un allevatore come domatori di cavalli, le sorelle del loro capo avrebbero messo loro gli occhi addosso, ma i due non si sentono ancora pronti. Tuttavia gli anni passano e quando sono pronti ad appendere il cappello al chiodo un cavallo roano bizzoso ci si mette di mezzo.\nSerie televisiva.\nIl film gener\u00f2 una serie televisiva, \"The Rounders\", trasmessa sulla ABC dal 1966 al 1967."}
{"id": "3032067", "revid": "370187", "url": "https://it.wikipedia.org/wiki?curid=3032067", "title": "Provincia di Caltanissetta (Regno delle Due Sicilie)", "text": "La provincia di Caltanissetta o valle minore di Caltanissetta \u00e8 stata un'unit\u00e0 amministrativa del Regno delle Due Sicilie.\nIstituzione della provincia.\nFu istituita da Ferdinando I delle Due Sicilie con una legge varata l'11 ottobre 1817 che riform\u00f2 la ripartizione territoriale del Regno delle Due Sicilie a seguito della fusione della corona napoletana con quella siciliana.\nCome tutte le entit\u00e0 amministrative del regno borbonico, la provincia venne soppressa con l'occupazione garibaldina e l'annessione al Regno di Sardegna del 1860.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai comuni, l'unit\u00e0 di base della struttura politico-amministrativa dello Stato moderno, ai quali potevano far capo i villaggi, centri a carattere prevalentemente rurale.\nLa provincia comprendeva i seguenti distretti istituiti nel 1812 con la Costituzione del Regno di Sicilia:\nI distretti erano suddivisi complessivamente in 16 circondari e 30 comuni."}
{"id": "3032071", "revid": "15756", "url": "https://it.wikipedia.org/wiki?curid=3032071", "title": "Provincia di Catania (Regno delle Due Sicilie)", "text": "La Provincia di Catania o valle minore di Catania o Intendenza di Catania \u00e8 stata un'unit\u00e0 amministrativa del Regno delle Due Sicilie.\nIstituzione della provincia.\nFu istituita da Ferdinando I delle Due Sicilie con una legge varata l'11 ottobre 1817 che riform\u00f2 la ripartizione territoriale del Regno delle Due Sicilie a seguito della fusione della corona napoletana con quella siciliana.\nNel 1818 Catania diveniva Capoluogo di Valle con i distretti di Catania, Caltagirone e Nicosia.\nInfatti, fu il Regio decreto n. 932 dell'11 ottobre 1817 di Ferdinando I re delle Due Sicilie \u2013 con decorrenza dal 1\u00ba gennaio 1818 \u2013 che dispose la suddivisione delle tre valli di Sicilia (Vallo di Mazara, Val di Noto, Val Demone) in sette \"valli minori\" ed amministrate da sette Intendenze (Palermo, Messina, Catania, Girgenti, Siracusa, Trapani e Caltanissetta).\nDi seguito, con un nuovo R. Decreto n. 4458 del 3 febbraio 1838, per volere di Ferdinando II, si premi\u00f2 la citt\u00e0 di Acireale per la sua fedelt\u00e0 alla monarchia borbonica, istituendo il quarto Distretto con la Sott'Intendenza di Acireale.\nL'Intendenza di Catania, compresa l'autorit\u00e0 dell\"'Intendente del Valle di Catania\" \u2013 come tutte le entit\u00e0 amministrative del regno borbonico \u2013 veniva soppressa con l'occupazione garibaldina e l'annessione al Regno di Sardegna sabaudo-piemontese del 1860, prima che la Sicilia entrasse a far parte del Regno d'Italia.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente.\nAl livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai \"comuni\", l'unit\u00e0 di base della struttura politico-amministrativa dello Stato moderno, ai quali potevano far capo i \"villaggi\", centri a carattere prevalentemente rurale.\nLa provincia comprendeva i seguenti distretti istituiti nel 1812 con la Costituzione del Regno di Sicilia:\nNel gennaio del 1838, Ferdinando II delle Due Sicilie istitu\u00ec un quarto distretto per scorporo dal distretto di Catania:\nI distretti erano suddivisi complessivamente in 32 circondari e 62 comuni."}
{"id": "3032072", "revid": "533647", "url": "https://it.wikipedia.org/wiki?curid=3032072", "title": "Provincia di Messina (Regno delle Due Sicilie)", "text": "La provincia di Messina o valle minore di Messina \u00e8 stata un'unit\u00e0 amministrativa del Regno delle Due Sicilie.\nIstituzione della provincia.\nFu istituita da Ferdinando I delle Due Sicilie con una legge varata l'11 ottobre 1817 che riform\u00f2 la ripartizione territoriale del Regno delle Due Sicilie a seguito della fusione della corona napoletana con quella siciliana.\nCome tutte le entit\u00e0 amministrative del regno borbonico, la provincia venne soppressa con l'occupazione garibaldina e l'annessione al Regno di Sardegna del 1860.\nLa sede degli organi amministrativi era ubicata a Messina nel palazzo Senatorio, distrutto dal terremoto del 1908.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i distretti che, a loro volta, erano suddivisi in circondari. I circondari erano costituiti dai comuni, l'unit\u00e0 di base della struttura politico-amministrativa dello Stato moderno, ai quali potevano far capo i villaggi, centri a carattere prevalentemente rurale.\nLa provincia comprendeva i seguenti distretti istituiti nel 1812 con la Costituzione del Regno di Sicilia:\nI distretti erano suddivisi complessivamente in 27 circondari e 96 comuni."}
{"id": "3032073", "revid": "57342", "url": "https://it.wikipedia.org/wiki?curid=3032073", "title": "Studio Azzurro", "text": "Studio Azzurro \u00e8 un gruppo di artisti dei nuovi media, fondato nel 1982 da Fabio Cirifino (fotografia), Paolo Rosa (arte visiva e cinema) e Leonardo Sangiorgi (grafica) a Milano.\nAttivit\u00e0.\n\"Ambito di ricerca artistica, che si esprime con i linguaggi delle nuove tecnologie\", Paolo Rosa ha definito \"Studio Azzurro\" una \"bottega d'arte contemporanea\" che \"non ha regole stabilite\".\nIl collettivo parte nell'82 con la videoarte, videoambientazioni interattive, e collegamenti con tutte le arti; vengono spesso descritti dei \"rituali\" del comportamento umano (Renato Barilli), soprattutto teatrali, secondo \"Cinema Nuovo\" con \"intento politico\" (oltre alle sperimentazioni, hanno anche una produzione di film tradizionali, per esempio \u00abIl mnemonista\u00bb).\nAlcune opere fanno parte di allestimenti museali o di installazioni interattive pubbliche; \"Il giardino delle anime\" \u00e8 stato acquisito dalla \"New York Hall of Science \u2013 Flushing Meadows\".\nIl testo di SA \"Verit\u00e0 figura visione\" (1998) \u00e8 scritto anche con il filosofo Jacques Derrida, con cui hanno in comune l'idea di opposizione alla realt\u00e0 del contemporaneo. Alcune loro installazioni giocano un ruolo fondamentale anche nell'evoluzione del design.\nUno dei progetti \u00e8 stata l'ideazione della mostra su De Andr\u00e9 che la Fondazione Fabrizio De Andr\u00e9 onlus ha organizzato anche al Palazzo Ducale di Genova; i temi di emarginazione e anarchia sono stati suddivisi in vari ambienti (parole, musica, persone, vita) svolti in percorsi multimediali.\nGli \"ambienti sensibili\" di Studio Azzurro sono stati giudicati una modalit\u00e0 di interazione tra l'osservatore e l'oggetto."}
{"id": "3032074", "revid": "767487", "url": "https://it.wikipedia.org/wiki?curid=3032074", "title": "Francesco Conti (cestista)", "text": "Carriera.\nDopo le giovanili a Varese, gioca a Castelletto, Casale e Novara, per poi tornare in provincia di Brescia al Basket Lumezzane, in Serie A Dilettanti. Dopo due campionati positivi, passa alla Dinamo in serie A2, con la quale conquista la promozione in serie A1, massima serie del campionato italiano di basket.\nNel 2008, in seguito all'infortunio di Simone Bagnoli, l'allora CT della nazionale Carlo Recalcati lo convoca per un raduno della nazionale a Roseto, al quale segue un torneo a cui partecipano, oltre all'Italia, anche Algeria, Croazia e Iran.\nNell'estate 2010, decide di accettare l'offerta della PMS Torino, per poi trasferirsi tre anni dopo a Firenze.\nL'8 agosto 2014 firma con la Pallacanestro Trapani, rescindendolo il 6 marzo 2015.\nNel 2015 fa ritorno a Torino alla PMS Basketball.\nNel 2017 firma con la Crocetta Torino, societ\u00e0 militante nel campionato di Serie C Gold. Contestualmente continua il percorso di allenatore con la stessa societ\u00e0."}
{"id": "3032075", "revid": "287204", "url": "https://it.wikipedia.org/wiki?curid=3032075", "title": "Sciusa", "text": "Lo Sciusa (\"Sus\u00e0\" in ligure) \u00e8 un grosso torrente della Liguria.\nToponimo.\nIl termine \"Sciusa\" significa \"fiumara\".\nPercorso.\nLa Sciusa nasce nei pressi dello spartiacque ligure-padano con il nome di \"rio Barelli\" e, attraversati i comuni di Vezzi Portio e di Orco Feglino, lambisce l'ex-comune di Calvisio e sfocia nel Mar Ligure nei pressi di Finale Ligure, in zona Final Pia."}
{"id": "3032076", "revid": "298055", "url": "https://it.wikipedia.org/wiki?curid=3032076", "title": "Fabi (personaggio)", "text": "Fabi \u00e8 un personaggio immaginario creato dallo scrittore Joachim Masannek, appare nei libri e nei film de 'La Trib\u00f9 del pallone' ed \u00e8 interpretato da Constantin Gastmann. \nIl suo soprannome \u00e8 \"Fabi l'ala destra pi\u00f9 veloce del mondo\".\nFabi \u00e8 il migliore amico di Leon e insieme vengono soprannominati i \"Gemelli del Goal\". \u00c8 un ragazzo irriverente e sfacciato, ma riesce sempre a non farsi punire sfoderando il suo sorriso disarmante. \u00c8 il primo della Trib\u00f9 del pallone che mostra un po' di gentilezza verso Vanessa, la nuova arrivata nel primo episodio.\nProprio a causa di questo suo interesse per le ragazze litiga con Leon molte volte e ci\u00f2 lo porta a separarsi dal resto della squadra.\nNel terzo episodio, infatti, lo si vede a capo di una squadra femminile, le Vipere Striscianti, che sfida la Trib\u00f9 ad una partita di calcio.\nFabi \u00e8 innamorato di Vanessa fin dalla prima volta che si sono incontrati, ma lei non dimostra di essere interessata a lui, anche perch\u00e9 gi\u00e0 impegnata con Leon. Fabi rimane quindi sempre all'ombra del suo migliore amico e ci\u00f2 lo porta a covare del risentimento verso di lui.\nRiuscir\u00e0 tuttavia a mettere da parte il proprio rancore e torner\u00e0 ad essere il migliore amico di Leon."}
{"id": "3032080", "revid": "287204", "url": "https://it.wikipedia.org/wiki?curid=3032080", "title": "Provincia di Siracusa (Regno delle Due Sicilie)", "text": "La provincia di Siracusa, successivamente provincia di Noto, fu la XX provincia del Regno delle Due Sicilie, istituita nel 1817. Dal 1837 il capoluogo pass\u00f2 alla citt\u00e0 di Noto, per cui la provincia assunse la denominazione di provincia di Noto. Costituiva la parte sud-orientale dell'antico Val di Noto.\nLa citt\u00e0 di Siracusa si vide nuovamente capoluogo durante la rivoluzione siciliana del 1848, fino all'anno successivo. Il definitivo ritorno della sede governativa lo si ebbe solo durante il Regno d'Italia nel 1865 con la legge Lanza.\nStoria.\nIstituzione della provincia.\nFu istituita da Ferdinando I delle Due Sicilie con una legge varata l'11 ottobre 1817 che riform\u00f2 la ripartizione territoriale del Regno delle Due Sicilie a seguito della fusione della corona napoletana con quella siciliana.\nAl momento della costituzione della provincia, il capoluogo fu stabilito a Siracusa.\nNoto capoluogo.\nDopo moti in Sicilia del 1837, con il real decreto del 23 agosto 1837, per\u00f2, divenne capoluogo Noto. Il cambio di sede e denominazione ebbe intento punitivo nei confronti di Siracusa. \nFu cos\u00ec trasferita l'autorit\u00e0 governativa statale e provinciale, mentre a Siracusa rimasero le principali cariche ecclesiastiche, commerciali e militari del territorio.\nDurante la rivoluzione siciliana del 1848 la sede della provincia torn\u00f2 ancora una volta a Siracusa fino al maggio 1849. Con la repressione dei moti rivoluzionari e il ritorno della monarchia borbonica, la sede fu spostata nuovamente a Noto.\nCon la conquista garibaldina del regno borbonico nel 1860, la provincia venne affidata il 18 giugno a un governatore nella persona di Nicol\u00f2 Cusa, cui poi successero altri funzionari. Siracusa invece rest\u00f2 sottoposta ad occupazione militare borbonica fino a fine luglio e il governo dittatoriale trasfer\u00ec provvisoriamente a Floridia uffici pubblici e tribunale.\nIl ritorno a Siracusa.\nFu infine la legge n\u00ba2248 del 20 marzo 1865 del Governo La Marmora II a decretare il ritorno del capoluogo a Siracusa, e a ridurre Noto a semplice sede di sottoprefettura.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i distretti che, a loro volta, erano suddivisi in circondari. I circondari erano costituiti dai comuni, l'unit\u00e0 di base della struttura politico-amministrativa dello Stato moderno, ai quali potevano far capo i villaggi, centri a carattere prevalentemente rurale.\nLa provincia comprendeva tre distretti, suddivisi complessivamente in 21 circondari e 32 comuni. istituiti nel 1812 con la Costituzione del Regno di Sicilia:\nAppartenevano al distretto di Noto i circondari dei comuni di Noto, Pachino, Palazzolo, Ferla, Avola e Buccheri. Il distretto di Siracusa constava dei circondari di Siracusa, Floridia, Sortino, Lentini, Agosta (Augusta), Scordia e Melilli. Al distretto di Modica infine facevano capo i circondari di Modica, Ragusa, Scicli, Spaccaforno (Ispica), Vittoria, Comiso e Chiaramonte.\nLa popolazione nel 1844 risultava di 243.554 abitanti; nel 1848 era aumentata a 250.870 abitanti\nLa popolazione nel 1860 risultava di 253.656 abitanti, rispettivamente di 54.598 nel distretto di Noto, 123.214 in quello di Modica e 75.844 in quello di Siracusa. La citt\u00e0 pi\u00f9 popolata era Modica con 29.799 abitanti, seguita da Siracusa con 19.590."}
{"id": "3032083", "revid": "370187", "url": "https://it.wikipedia.org/wiki?curid=3032083", "title": "Provincia di Palermo (Regno delle Due Sicilie)", "text": "La provincia di Palermo o valle minore di Palermo \u00e8 stata un'unit\u00e0 amministrativa del Regno delle Due Sicilie.\nIstituzione della provincia.\nFu istituita da Ferdinando I delle Due Sicilie con una legge varata l'11 ottobre 1817 che riform\u00f2 la ripartizione territoriale del Regno delle Due Sicilie a seguito della fusione della corona napoletana con quella siciliana.\nCome tutte le entit\u00e0 amministrative del regno borbonico, la provincia venne soppressa con l'occupazione garibaldina e l'annessione al Regno di Sardegna del 1860.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai \"comuni\", l'unit\u00e0 di base della struttura politico-amministrativa dello Stato moderno, ai quali potevano far capo i \"villaggi\", centri a carattere prevalentemente rurale.\nLa provincia comprendeva i seguenti distretti istituiti nel 1812 con la Costituzione del Regno di Sicilia:\nI distretti erano suddivisi complessivamente in 34 circondari e 79 comuni."}
{"id": "3032085", "revid": "1543377", "url": "https://it.wikipedia.org/wiki?curid=3032085", "title": "Provincia di Trapani (Regno delle Due Sicilie)", "text": "La provincia di Trapani o valle minore di Trapani \u00e8 stata un'unit\u00e0 amministrativa del Regno delle Due Sicilie.\nIstituzione della provincia.\nFu istituita da Ferdinando I delle Due Sicilie con una legge varata l'11 ottobre 1817 che riform\u00f2 la ripartizione territoriale del Regno delle Due Sicilie a seguito della fusione della corona napoletana con quella siciliana.\nCome tutte le entit\u00e0 amministrative del regno borbonico, la provincia venne soppressa con l'occupazione garibaldina e l'annessione al Regno di Sardegna del 1860.\nLa sede degli organi amministrativi era ubicata a Trapani nell'ex convento dei gesuiti.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai \"comuni\", l'unit\u00e0 di base della struttura politico-amministrativa dello Stato moderno, ai quali potevano far capo i \"villaggi\", centri a carattere prevalentemente rurale.\nLa provincia comprendeva i seguenti distretti istituiti nel 1812 con la Costituzione del Regno di Sicilia:\nI distretti erano suddivisi complessivamente in 15 circondari e 21 comuni."}
{"id": "3032086", "revid": "767487", "url": "https://it.wikipedia.org/wiki?curid=3032086", "title": "Le avventure di Buckaroo Banzai nella quarta dimensione", "text": "Le avventure di Buckaroo Banzai nella quarta dimensione \u00e8 un film del 1984, diretto e prodotto da W. D. Richter. Ha per protagonista il Dr. Buckaroo Banzai, un fisico, neurochirurgo, pilota collaudatore e musicista rock, che salva il mondo sconfiggendo una banda di alieni interdimensionali provenienti dal Pianeta 10. \u00c8 una storia di ambientazione fantascientifica che presenta anche elementi d'azione, avventura e commedia.\nTrama.\nBuckaroo Banzai \u00e8 un personaggio strampalato. Cantante rock, eccellente guidatore d'auto e brillante neurochirurgo, Buckaroo ha ideato un'invenzione in grado di cambiare il corso della storia. Infatti con i suoi turbo propulsori alla velocit\u00e0 della luce \u00e8 il primo a valicare le tre dimensioni ed arrivare fino all'ottava per poi tornare indietro sano e salvo. Purtroppo il suo acerrimo nemico, il perfido dottor Lizardo escogita un piano per rubare il turbo propulsore e portare sulla Terra dall'8a dimensione, un esercito di creature infernali tutte di nome John e pronte a conquistare il nostro pianeta. Insieme al suo gruppo, i \"Cavalieri di Hong Kong\", Buckaroo Banzai dovr\u00e0 affrontare questo pericolo anche con il rischio di distruggere la Terra."}
{"id": "3032087", "revid": "204012", "url": "https://it.wikipedia.org/wiki?curid=3032087", "title": "Buckaroo Banzai", "text": ""}
{"id": "3032088", "revid": "287204", "url": "https://it.wikipedia.org/wiki?curid=3032088", "title": "Economia della Roma regia", "text": "All'inizio dell'et\u00e0 del ferro (IX secolo a.C.) l'economia dei popoli dell'Italia centrale era basata quasi esclusivamente sui prodotti della pastorizia e dell'agricoltura. Allevamento ed agricoltura rappresentarono le attivit\u00e0 economiche principali anche nel periodo arcaico o monarchico (dall'VIII al VI secolo a.C.) della storia di Roma antica. Si trattava di un'economia di sussistenza: la destinazione dei prodotti era, infatti, l'autoconsumo familiare o tribale. Roma, tuttavia, si svilupp\u00f2 grazie alla sua posizione su un'area di frontiera, ovvero la via commerciale tra le citt\u00e0 etrusche e le colonie greche della Campania lungo la direttrice nord-sud, e la \"via del sale\" (via Salaria) tra la foce del Tevere e le comunit\u00e0 sabine e umbro-sabelliche dell'Appennino centrale lungo la direttrice ovest-est.\nSviluppo di Roma come emporio commerciale.\nIl Tevere costituiva nell'antichit\u00e0 la linea di demarcazione tra due aree con caratteristiche diverse, quella etrusca a nord del fiume e quella delle popolazioni latine a sud. Il sito dove nell'VIII secolo a.C. sorse Roma era economicamente strategico in quanto punto di incontro di vie commerciali che andavano in pi\u00f9 direzioni. In particolare, fu il controllo dei traffici legati a un prodotto importante come il sale, proveniente dalle saline alla foce del Tevere, a costituire il primo impulso per lo sviluppo economico di Roma: il sale passava, infatti, dalla citt\u00e0 per essere trasportato verso l'interno, nel territorio sabino, lungo il percorso della via Salaria, cio\u00e8 \"via del sale\".\nAgricoltura ed alimentazione.\nIl sito in cui sorgeva Roma, paludoso e soggetto alle piene del Tevere, non era propriamente l'ideale per la produzione agricola. Inoltre, la qualit\u00e0 delle tecniche agricole nei primi secoli della storia di Roma era piuttosto scarsa. I cereali pi\u00f9 coltivati erano il farro e l'orzo, spesso associati tra loro anche con leguminose: il cibo che ne risultava veniva chiamato dai Latini \"farrago\" (corrispondeva alla biada). Era un'alimentazione povera, che assicurava per\u00f2 un minimo di sopravvivenza in caso di eventuali calamit\u00e0 atmosferiche che potevano colpire un raccolto. In et\u00e0 pi\u00f9 evoluta il \"farrago\" verr\u00e0 riservato solo all'alimentazione animale (torner\u00e0 a essere consumato dall'uomo solo in et\u00e0 medievale). \nIl farro, che era il cereale in assoluto pi\u00f9 coltivato, aveva una resa inferiore rispetto al grano (il prodotto in farina era pi\u00f9 basso rispetto a quello del grano). Se si tiene conto di come alla scarsa produttivit\u00e0 si accompagnasse la modesta estensione del terreno coltivabile, si pu\u00f2 ben comprendere come per Roma arcaica il soddisfacimento delle necessit\u00e0 alimentari di base rappresentasse un serio problema. La farina di farro non veniva impiegata per la panificazione, ma era alla base della \"mola salsa\" (una specie di farina di grano tostato e salato) e soprattutto della \"puls\", un piatto liquido o semiliquido, a met\u00e0 tra una pappa e una farinata, una sorta di antenato diretto della polenta.\nAllevamento.\nL'allevamento del bestiame, grande (bovini) e piccolo (ovini, suini, avicoli), era strettamente connesso all'agricoltura. Il bestiame serviva, oltre che all'alimentazione (latticini e carne) e all'abbigliamento (lana e pellame), a produrre il concime indispensabile per i terreni nel periodo in cui essi non erano lavorati. Gli animali da tiro, invece, aiutavano l'uomo nel lavoro nei campi.\nPropriet\u00e0 della terra.\nRispetto a un'originaria propriet\u00e0 collettiva della terra, la prima forma di propriet\u00e0 era limitata solo alla casa e all'orto circostante (\"heredium\", da cui \"eredit\u00e0\"), mentre da essa era esclusa la terra arabile e quella a pascolo. Solo nel corso dell'et\u00e0 repubblicana iniziarono le prime grandi assegnazioni di terreno conquistato. Sino a questo momento i dislivelli di capacit\u00e0 economica all'interno del ceto dirigente romano rimasero modesti.\nArtigianato e commercio.\nNon si pu\u00f2 parlare di vere e proprie attivit\u00e0 artigianali e commerciali in et\u00e0 regia. I prodotti della terra e dell'allevamento, infatti, erano destinati all'autoconsumo pi\u00f9 che alla vendita che garantisse un accumulo di capitale. I piccoli scambi commerciali, poi, erano sotto forma di baratto."}
{"id": "3032098", "revid": "59976", "url": "https://it.wikipedia.org/wiki?curid=3032098", "title": "Separatore delle migliaia", "text": ""}
{"id": "3032104", "revid": "1573940", "url": "https://it.wikipedia.org/wiki?curid=3032104", "title": "Nagur", "text": "Nag\u016br o Negur (farsi \u0646\u06af\u0648\u0631) \u00e8 una citt\u00e0 dello shahrest\u0101n di Chabahar, circoscrizione di Dashtiari, nella provincia del Sistan e Baluchistan in Iran. Aveva, nel 2006, una popolazione di 3.759 abitanti. "}
{"id": "3032113", "revid": "1543377", "url": "https://it.wikipedia.org/wiki?curid=3032113", "title": "USS Essex (CV-9)", "text": "La USS \"Essex\" (CV/CVA/CVS-9), capoclasse della classe omonima, \u00e8 stata una portaerei della US Navy che ha combattuto nella seconda guerra mondiale e nella guerra di Corea.\nCostruzione.\nEvoluzione della classe Yorktown, era una nave da circa 270 metri e 30.000 tonnellate, la Essex fu impostata il 28 aprile 1941 nei cantieri Newport News Shipbuilding and Dry Dock Co., e varata il 31 luglio 1942, con madrina la signora Artemus L. Gates, moglie del vice segretario alla Marina e all'Aviazione. Fu immessa in servizio il 31 dicembre 1942 al comando del capitano di vascello Donald B. Duncan.\nCapace di ospitare circa 90 aerei, con un'eccellente autonomia e grande quantit\u00e0 di carburante avio, ha avuto grande successo insieme al resto delle navi della classe. Il suo principale punto debole era il ponte di volo, costituito solo da 20\u00a0cm di legno, assolutamente non corazzato, per ridurre i pesi in alto, ma questa capacit\u00e0 di ospitare un gran numero di aerei grazie alle dimensioni conseguenti le rendeva vulnerabili in caso di bombardamenti o attacchi kamikaze. Originariamente le unit\u00e0 di questa classe non erano dotate di ponte di volo angolato, che fu aggiunto in un secondo tempo, anche se non a tutte le unit\u00e0 del primo lotto del quale la \"Essex\" faceva parte. In effetti la nave era leggermente pi\u00f9 corta della successiva \"Ticonderoga\" che insieme alle gemelle \u00e8 a volte considerata classe a s\u00e9.\nPropulsione.\nLa nave era dotata alla costruzione di 8 caldaie da 3,900 kPa ad 450\u00a0\u00b0C, con 4 turbine a vapore ad ingranaggi prodotte dalla Westinghouse; le 4 eliche trasmettevano i 150\u00a0000 shp (110\u00a0MW) per ottenere una velocit\u00e0 di 33 nodi.\nArmamento.\nL'armamento del tempo di guerra era composto da cannoni a tiro rapido in funzione antiaerea.\nLa dotazione era di 4 cannoni binati da 5 \"/38 (127 mm x 38 calibri di lunghezza di canna), 4 cannoni singoli da 5 \"/38, 8 cannoncini quadrinati da 40\u00a0mm / 56 calibri, 46 cannoni singoli da 20\u00a0mm / 78 calibri.\nElettronica di bordo.\nLa portaerei era fornita di radar di scoperta aerea e navale.\nInizialmente non era presente il sonar, strumentazione che non venne aggiunta neanche nelle due fasi di ristrutturazione principale. Nel 1966 venne installato un sonar a lungo raggio SQS-23 per il nuovo ruolo antisommergibile.\nMezzi aerei.\nLa componente di volo inizialmente era composta da 90-100 aerei di vario tipo, tra cui caccia Grumman F6F-3/4 Hellcat e Vought F4U-b/c/d Corsair, aerosiluranti Grumman TBF Avenger e bombardieri in picchiata/ricognitori Curtiss SB2C Helldriver.\nStoria.\nLa nave fu impostata nell'aprile del 1942 ed entr\u00f2 in servizio nello stesso anno. Partecip\u00f2 a vari attacchi alle isole di Marcus e Wake, alle Isole Gilbert e Kwajalein; attacchi a Truk e alle Isole Marianne Settentrionali, Saipan, Guam, Tinian, Palau e alla battaglia del Mare delle Filippine; attacchi a Luzon, alla costa cinese, le Isole Ryukyu, Iwo Jima, Okinawa e al Giappone.\nNel novembre del 1944 fu colpita da un kamikaze a Leyte e di nuovo nell'aprile del 1945 al largo di Okinawa, ma riusc\u00ec a sopravvivere ad entrambi gli attacchi. Durante le ostilit\u00e0 la nave ottenne 13 \"battle star\" e la \"Presidential Unit Citation\", menzione d'onore.\nDopo la fine della guerra, nel 1949, venne sottoposta al programma di modernizzazione SCB-27, che metteva la nave in condizione di far operare aerei a reazione, e consisteva di un rinforzo alla struttura del ponte di volo, di un restringimento dell'isola, della creazione di rifugi blindati per i componenti dell'equipaggio che lavoravano sul ponte di volo, di stanze di riposo per gli equipaggi aerei in prontezza operativa e dell'adozione di catapulte di tipo diverso in base allo standard. Quasi tutta l'artiglieria venne sbarcata lasciando solo impianti singoli agli angoli del ponte e gli impianti Oerlikon da 40\u00a0mm sostituiti con installazioni binate da 3\". Infatti il programma SCB-27 prevedeva i differenti standard A (catapulte idrauliche H8, le pi\u00f9 potenti disponibili negli anni quaranta), B e C (quest'ultimo comprendeva tra l'altro l'installazione di catapulte a vapore e la costruzione di depositi per lo stoccaggio di armi nucleari). La nave venne sottoposta a lavori per circa due anni in questa fase.\nPartecip\u00f2 anche alla guerra di Corea, nella quale ottenne altre 5 \"battle star\", e prest\u00f2 servizio sia nella Flotta Atlantica che in quella del Pacifico dopo il secondo conflitto mondiale, inizialmente come CVA (Carrier Vessel Attack - portaerei d'attacco).\nDopo la guerra di Corea, la Essex fu una delle 15 portaerei della sua classe ad essere sottoposta al programma di modernizzazione SCB-125, che comport\u00f2 lavori della durata di circa 7/8 mesi. In questa fase la nave fu dotata di ponte di volo angolato e di un nuovo \"hurricane bow\", la cosiddetta \"prua da uragano\" che ne migliorava la tenuta al mare, e l'ascensore anteriore venne spostato dalla posizione centrale a quella laterale che a tutt'oggi \u00e8 uno standard sulle navi portaerei.\nNel 1961 la nave venne inviata in una \"crociera di addestramento\", in realt\u00e0 missione segreta intorno a Cuba, portando a bordo 14 A4 Skyhawk con i contrassegni rimossi, che avrebbero dovuto dare il supporto dal mare allo sbarco della Baia dei Porci. La parte navale della missione venne poi cancellata e l'equipaggio tenuto all'oscuro.\nNel 1966 venne riconvertita al ruolo di nave antisommergibili (CVS), e in quest'ottica dotata di sonar a lungo raggio SQS-23.\nLa \"Essex\" doveva anche recuperare il 7 marzo 1967 gli astronauti della prima missione spaziale con equipaggio statunitense, Apollo 1, ma l'incidente che caus\u00f2 la morte dell'intero equipaggio al Complesso di lancio 34 della Cape Canaveral Air Force Station fece cancellare la missione. La nave recuper\u00f2 poi l'equipaggio dell'Apollo 7 il 2 ottobre 1968 al largo di Porto Rico.\nLa nave fu decommissionata il 30 giugno 1969 e cancellata dal Registro Navale statunitense il 1\u00ba giugno 1973 venendo venduta per la rottamazione il 1\u00ba giugno 1975."}
{"id": "3032117", "revid": "1666804", "url": "https://it.wikipedia.org/wiki?curid=3032117", "title": "Publio Cornelio Scipione Nasica Serapione (console 111 a.C.)", "text": "Biografia.\nFiglio del console e pontefice massimo Publio Cornelio Scipione Nasica Serapione, fu eletto console nel 111 a.C. con Lucio Calpurnio Bestia. Ma mentre quest'ultimo fu inviato in Numidia a combattere contro Giugurta, Scipione Nasica Serapione rimase in Italia."}
{"id": "3032120", "revid": "767487", "url": "https://it.wikipedia.org/wiki?curid=3032120", "title": "Return to Heaven Denied, Pt. 2 - A Midnight Autumn Dream", "text": "Return to Heaven Denied Pt. II - \"A Midnight Autumn's Dream\" \u00e8 il settimo album power metal band italiana Labyrinth.\nTracce.\nbonus track Japanese version"}
{"id": "3032122", "revid": "1573940", "url": "https://it.wikipedia.org/wiki?curid=3032122", "title": "Golmurti", "text": "Golm\u016brt\u012b (farsi \u06af\u0644\u0645\u0648\u0631\u062a\u06cc) \u00e8 il capoluogo dello shahrest\u0101n di Dalgan, circoscrizione Centrale, nella provincia del Sistan e Baluchistan in Iran. Aveva, nel 2006, una popolazione di 2.999 abitanti. "}
{"id": "3032126", "revid": "1305772", "url": "https://it.wikipedia.org/wiki?curid=3032126", "title": "Signoressa", "text": "Signoressa \u00e8 una frazione del comune di Trevignano, in provincia di Treviso.\nGeografia fisica.\n\u00c8 l'abitato pi\u00f9 orientale del comune e sorge lungo la direttrice Treviso-Montebelluna, in un'area pianeggiante non molto lontana dal Montello.\nL'approvvigionamento idrico del territorio, naturalmente povero di acque, \u00e8 garantito dal canale della Vittoria di Ponente, che scorre a sud, e dal canale di Caerano, a nordovest, opere artificiali derivanti dal Piave.\nOrigini del nome.\nSi ipotizza che \"Signoressa\" rimandi a una potente e facoltosa nobildonna del luogo. L'antico \"Posnuovo\" potrebbe invece riferirsi a una sorgente, attorno alla quale si sarebbe formata una prima comunit\u00e0.\nStoria.\nSignoressa \u00e8 l'abitato pi\u00f9 recente del comune e se ne fa risalire l'origine al basso medioevo. La prima citazione la ricorda con il toponimo \"Posnuovo\" ed era direttamente sottoposta alla podesteria del comune di Treviso (analogamente a Musano e diversamente da Trevignano e Falz\u00e8, comprese nel distretto di Montebelluna).\nEra allora un centro assai povero e scarsamente abitato, con una forte presenza ecclesiastica. Non gli giov\u00f2 certamente la posizione lungo la via Feltrina, che lo esponeva ai devastanti passaggi degli eserciti.\nSolo con l'arrivo della Serenissima cominci\u00f2 un periodo di pace e prosperit\u00e0. All'epoca Signoressa rimaneva compresa nella podesteria trevigiana come parte del \"quartiere Campagna di Sotto\".\nCon l'arrivo di Napoleone divenne comune autonomo, soppresso nel 1810 per divenire frazione di Trevignano.\nDurante la Grande Guerra ospit\u00f2 alcune installazioni militari preparate per un'eventuale invasione austriaca.\nMonumenti e luoghi d'interesse.\nChiesa parrocchiale.\nIntitolata all'Assunta e a Sant'Osvaldo, era in origine una cappella dipendente dalla pieve di Postioma. Per secoli fu inoltre legata alla chiesa di Musano, e non mancarono per questo attriti attorno alla riscossione del beneficio.\nNel 1480 i fedeli, ridotti in miseria dopo una serie di catastrofi naturali, si rifiutarono di finanziare la luminaria che ardeva perennemente nell'edificio sacro. In risposta, il vescovo di Treviso vi imped\u00ec qualsiasi funzione religiosa, divieto che fu tolto solo nel 1564.\nDurante la visita pastorale del 1603, monsignor Luigi Molin osservava che la chiesa si trovava in pessime condizioni, praticamente semiabbandonata. Nel 1777 le cose non risultavano cambiate di molto sicch\u00e9 si cominci\u00f2 a progettare una nuova parrocchiale.\nL'attuale edificio fu innalzato tra il 1854 e il 1858, sebbene le decorazioni interne siano del 1910-1912. Si ebbe inoltre un ampliamento nel 1929, consistente nell'aggiunta delle due navate laterali. Altri importanti restauri si ebbero negli anni sessanta, in occasione del centenario. Il campanile fu invece realizzato tra il 1896 e il 1901.\nChiesa di Sant'Elena.\nSi affaccia sulla Feltrina poco prima del centro, venendo da Treviso. L'intitolazione a Sant'Elena Imperatrice, madre di Costantino, fa pensare a un'origine antichissima, forse fondata da alcuni militari romani attorno al IV secolo. Annesso alla cappella era un ospizio per soldati e viandanti, demolito nel Cinquecento.\nInfrastrutture e trasporti.\nIl paese \u00e8 attraversato dalla strada regionale 348 Feltrina, ex strada statale, che collega direttamente Treviso a Feltre. Altra strada di rilievo \u00e8 l'ex strada provinciale 69 Schiavonesca, che incrocia la precedente in corrispondenza del centro.\n\u00c8 inoltre servito, sin dal 1886, della stazione di Trevignano-Signoressa, posta lungo la ferrovia Montebelluna-Treviso."}
{"id": "3032127", "revid": "161273", "url": "https://it.wikipedia.org/wiki?curid=3032127", "title": "Storia del movimento Chiesa dei Santi degli ultimi giorni", "text": ""}
{"id": "3032131", "revid": "1305772", "url": "https://it.wikipedia.org/wiki?curid=3032131", "title": "Ridgefield", "text": ""}
{"id": "3032134", "revid": "1305772", "url": "https://it.wikipedia.org/wiki?curid=3032134", "title": "Sodaville", "text": ""}
{"id": "3032136", "revid": "292162", "url": "https://it.wikipedia.org/wiki?curid=3032136", "title": "Italienische Reise", "text": ""}
{"id": "3032138", "revid": "1305772", "url": "https://it.wikipedia.org/wiki?curid=3032138", "title": "Tualatin", "text": ""}
{"id": "3032139", "revid": "1305772", "url": "https://it.wikipedia.org/wiki?curid=3032139", "title": "Tillamook", "text": ""}
{"id": "3032141", "revid": "287204", "url": "https://it.wikipedia.org/wiki?curid=3032141", "title": "Il mondo sul filo", "text": "Il mondo sul filo (\"Welt am Draht\") \u00e8 un film di fantascienza per la televisione del 1973 diretto da Rainer Werner Fassbinder. Il film \u00e8 basato sul romanzo \"Simulacron 3\" di Daniel F. Galouye del 1964 (lo stesso romanzo alla base anche del film \"Il tredicesimo piano\" del 1999).\nGirato in 16 mm, il film fu realizzato per la TV tedesca WDR e trasmesso per la prima volta nel 1973, diviso in due parti.\nIn Italia \u00e8 stato trasmesso da Rai 2 nel 1979, il 22 Settembre (1\u00aa parte), ed il 29 Settembre (2\u00aa parte).\nTrama.\nNegli anni settanta un istituto di ricerca cibernetico tedesco mette a punto un calcolatore con programma di simulazione della realt\u00e0 il cui nome \u00e8 Simulacron-1. Nel supercomputer viene riprodotta la vita di una piccola citt\u00e0 nella quale vive, oltre ai comuni abitanti che credono di vivere in un mondo reale, una \"Persona di Contatto\" che sola sa di essere una simulazione e che serve per comunicare con il mondo reale esterno al programma stesso.\nFred Stiller \u00e8 uno degli elementi cardine e si occupa della \"persona di contatto\", chiamata Einstein dal creatore del progetto e la prima ad essere creata. Durante un party conosce un altro professore con cui scambia una serie di opinioni, soprattutto intorno ai sistemi di correzione degli errori di calcolo e di simulazione durante lo svolgimento dei test; in caso di errori si cerca di correggere la memoria dei personaggi che vivono dentro la simulazione. Nei giorni seguenti Stiller, che si trova a fronteggiare una ribellione della sua Persona di Contatto, chiede notizie della persona con cui ha parlato durante il party ma nessuno la conosce e neppure se ne ricorda . La sua insistenza mette in imbarazzo pi\u00f9 di una persona, e smette di occuparsi di costui solo quando una notte rischia di restare ucciso travolto da un'automobile in corsa. Mentre ripensa ai fatti dei giorni precedenti si accorge che qualcuno lo segue in auto. Comincia a seguire le mosse dell'ipotetico avversario ma in una frazione di secondo l'immagine dell'auto che lo segue scompare senza alcuna causa apparente.\nTurbato dall'accaduto, Stiller cerca disperatamente una spiegazione, arrivando ad ipotizzare che il mondo in cui egli vive \u00e8 anch'esso una simulazione. Gli incidenti in cui rischia di perdere la vita aumentano. Decide allora di cercare l'unit\u00e0 di contatto e di capire come funziona il sistema superiore entro il quale egli vive. Scopre che la figlia del creatore del progetto morto in circostanze misteriose \u00e8 la persona di contatto; tuttavia, a differenza del primordiale sistema di contatto del loro esperimento, la persona di contatto \u00e8 in realt\u00e0 la proiezione, dentro al supercalcolatore esterno, di una persona vera. Dunque \"loro\" hanno la possibilit\u00e0 di creare duplicati e di scambiare le persone esterne con quelle del mondo simulato di Stiller. Il giovane viene anche a sapere di essere in realt\u00e0 la proiezione del capo progetto del mondo esterno. Il suo \"originale\", colto da una crisi di onnipotenza e di cinismo, si sta divertendo ad attentare alla vita del suo doppio.\nMentre la segretaria, che \u00e8 la fidanzata dell'Originale, sta rendendosi conto che il duplicato \u00e8 una persona migliore del suo vero fidanzato, nel momento dell'omicidio, perpetrato per mano diretta dell'originale, il \"doppio\" di Stiller viene scambiato e portato in salvo nel mondo superiore proprio da lei."}
{"id": "3032145", "revid": "22475", "url": "https://it.wikipedia.org/wiki?curid=3032145", "title": "Giuntina di rime antiche", "text": "Giuntina di rime antiche \u00e8 nome abbreviato di Sonetti e Canzoni di diversi antichi autori toscani in X libri raccolte, una raccolta di testi poetici edita il 6 luglio 1527 dall'editore fiorentino Filippo Giunta, da cui ha ereditato il nome di \"Giuntina\".\nL'opera \u00e8 una raccolta di liriche antiche curata dal fiorentino Bardo di Antonio Segni. Tale opera mostra come nel 1500 si stesse sviluppando una corrente di letteratura tesa alla rivalutazione della poesia duecentesca. Nel periodo la letteratura dei padri del 1200 \u00e8 ancora viva e presente nella tradizione ed \u00e8 un modello.\nI testi raccolti nella Giuntina provengono dalla \"Raccolta Aragonese\" e da altri canzonieri oggi perduti.\nLa \"Raccolta Aragonese\" \u00e8 anch'essa una raccolta di testi curata da Angelo Poliziano realizzata nel 1476-1477, per volere del sovrano Federico d'Aragona che chiese a Lorenzo de' Medici una raccolta di testi; il Magnifico dette il compito al Poliziano.\nLa Giuntina \u00e8 un'opera a stampa: proprio la nuova macchina ha contribuito molto alla circolazione dei testi.\n\u00c8 necessario per\u00f2 precisare che la diffusione dei testi \u00e8 sempre stata molto fiorente: i poeti della Magna Curia di Federico II, in Sicilia erano a conoscenza dei testi della lirica trobadorica. Nel Nord Italia i trovatori erano presenti in modo capillare nelle corti e gli stessi, per il loro carattere \"pellegrino\" girovagavano tra i vari signori (basti pensare all'inventore del corpus di \"vidas\" e \"raz\u00f3s\" Uc de Saint-Circ).\nNel 1529 verr\u00e0 allestita da Lorenzo Bartolini la \"Raccolta Bartoliniana\"; l'opera \u00e8 complementare alla Giuntina, in quanto \u00e8 in possesso di manoscritti che non erano in possesso del gruppo guidato da Bernardo Segni."}
{"id": "3032146", "revid": "2153076", "url": "https://it.wikipedia.org/wiki?curid=3032146", "title": "Greatest Hits (Bruce Springsteen &amp; The E Street Band)", "text": "Greatest Hits \u00e8 il ventiseiesimo album di Bruce Springsteen e la sua quinta raccolta ufficiale di successi. \u00c8 stato pubblicato in edizione limitata negli Stati Uniti, in Canada e in Australia il 13 gennaio 2009. Il successivo 1\u00ba giugno, in concomitanza con il Working on a Dream Tour, \u00e8 uscito anche in Europa con una diversa tracklist.\nDescrizione.\nL'album raccoglie diciotto brani pubblicati tutti con la E Street Band da Greetins from Asbury Park a Magic pi\u00f9 due brani in versione live"}
{"id": "3032147", "revid": "287204", "url": "https://it.wikipedia.org/wiki?curid=3032147", "title": "Razo", "text": ""}
{"id": "3032148", "revid": "2184720", "url": "https://it.wikipedia.org/wiki?curid=3032148", "title": "Costa ionica lucana", "text": "La costa ionica lucana \u00e8 il tratto costiero italiano del Golfo di Taranto amministrativamente appartenente alla Basilicata.\nDescrizione generale.\nIl litorale della costa ionica lucana \u00e8 lungo quasi 40\u00a0km ed \u00e8 compreso interamente dalla provincia di Matera, tra Metaponto e Nova Siri. La costa ionica si presenta bassa sul livello medio del mare e di ampiezza variabile di circa 20 metri dalla battigia, caratterizzata da sabbie medio-fini e da un profilo dunale in continua erosione. Nell'entroterra, per un'area di circa 800\u00a0km\u00b2, si estende la piana alluvionale del metapontino, attraversata dai cinque fiumi lucani che sfociano nel Mar Ionio: il Bradano, il Basento, il Cavone, l'Agri e il Sinni. Procedendo lungo il litorale, da nord-est verso sud-ovest, si incontra, al confine pugliese, il lago Salinella, unico lago salmastro della zona, situato alla foce del fiume Bradano. Continuando in direzione sud-ovest, il cordone di duna, conduce al margine della Riserva Statale di Protezione di Metaponto (240 ettari) tra le foci dei fiumi Bradano e Basento. \nVicino a questa \u00e8 la Riserva Statale biogenetica di Marinella Stornara (45 ettari) che fa parte dei boschi sperimentali per l'inclusione nel libro dei boschi da seme. Le pinete retrodunali continuano, quasi ininterrottamente, nei territori comunali di Pisticci e di Scanzano Jonico. In quest'ultima localit\u00e0, l'area di foce del Cavone genera un'ulteriore area umida di rilevante interesse botanico e ornitologico. Tuttavia il centro di interesse dell'avifauna migratoria \u00e8 rappresentato dalle vasche salmastre dell'ex Ittica Val d'Agri. Verso il confine con la Calabria si trova il Bosco di Policoro il quale costituisce un'altra delle Riserve Regionali. In particolare il bosco di Policoro rappresenta l'ultimo lembo di un'estesa foresta planiziaria che un tempo era compresa tra le foci dell'Agri e del Sinni e si spingeva fin nell'entroterra collegandosi ai boschi che risalivano le colline verso i monti del Pollino.\nHabitat.\nLe aree ioniche possono essere considerate omogenee in quanto a tipologia di habitat e morfologia territoriale. Tutte, infatti, presentano la struttura: battigia - cordone dunale - habitat caratteristici retrodunali - pineta retrodunale - territorio agricolo come modello nel quale sono inserite le singole aree. Pertanto tutte rappresentano un insieme ambientale ed ecologico abbastanza omogeneo.\nLa spiaggia, interamente sabbiosa, \u00e8 soggetta a fenomeni erosivi ampiamente documentati. Gli studi dimostrano che l'erosione in questo tratto di costa \u00e8 quasi esclusivamente dovuta all'azione antropica, per la maggior parte indotta direttamente dalla costruzione di dighe che sottraggono un enorme volume di sedimenti prima della foce dei fiumi e dal prelievo di inerti in alveo.\nFauna e flora.\nFauna.\nNella piana del metapontino sono presenti numerose specie faunistiche di importanza conservazionistica. Particolare citazione merita la Lontra (\"Lutra lutra\"), ancora presente negli alveoli fluviali, il cui ultimo avvistamento \u00e8 stato effettuato nella zona del bosco di Policoro, presso la foce del Sinni il 24 aprile 2003 dai naturalisti Francesco Cecere e Michela Maffei. Da citare, inoltre, la Tartaruga marina (\"Caretta caretta\") che ha nidificato sulle spiagge di Policoro nei primi anni novanta, l'osservazione di un individuo di Foca monaca nel 2002 da parte degli operatori della locale Oasi del WWF e numerose specie di uccelli; tra queste ultime, si menzionano le seguenti specie presenti soprattutto durante i periodi di migrazione: Sterna zampenere (\"Gelochelidon nilotica\"), Sgarza ciuffetto (\"Ardeola ralloides\"), Avocetta (\"Recurvirostra avosetta\"), Garzetta (\"Egretta garzetta\"), Airone bianco (\"Egretta alba\"), Spatola (\"Platalea leucordia\"), Mignattaio (\"Plegadis falcinellus\"), Airone rosso (\"Areda purpurea\"), Tarabusino (\"Ixobrychus minutus\"), Cavaliere d\u2019Italia (\"Himantopus himantopus\"), Nitticora (\"Nycticorax nycticorax\"), Ghiandaia marina (\"Coracis garrulus\"), Falco pescatore (\"Pandeon haliaetus\"), Falco di palude (\"Circus Aeroginosus\"), Albanella reale (\"Circus cyaneus\"), Albanella minore (\"Circus pygargus\"), Albanella pallida (\"Circus macrorus\"), Nibbio reale (\"Milvus milvus\"), Nibbio Bruno (\"Milvus migrans\"), Succiacapre (\"Caprimulgus europaeus\").\nStazione di inanellamento.\nGli uccelli rivestono notevole importanza per lo studio dell'ecosistema e a tal proposito \u00e8 stata effettuata un'analisi alla foce del fiume Cavone, finanziata dall'Ufficio Conservazione Natura della Regione della Basilicata, attraverso il metodo dell'inanellamento a scopo scientifico, tecnica basata sul marcaggio individuale degli uccelli. L'estuario del Cavone, situato sulla costa jonica, in provincia di Matera, \u00e8 Oasi di Protezione ai sensi della Legge n. 157/92. Negli anni novanta l'area \u00e8 stata sottoposta ad un intervento di restauro ambientale e fitodepurazione tramite una iniziativa Comunitaria ENVIREG attraverso il ministero dell'Ambiente, la Regione Basilicata ed il Comune di Pisticci: \u201c\"Lavori di ripristino ambientale della foce del Cavone con moderni e brevettati sistemi di bioingegneria per il disinquinamento ed il riassetto della fascia jonica costiera anche attraverso il processo di fitodepurazione\"\u201d. \nTale intervento \u00e8 stato definito il pi\u00f9 grande intervento di ingegneria naturalistica effettuato presso la foce di un fiume in Europa. Attraverso questo intervento \u00e8 stato ottenuto l'abbattimento dei carichi inquinanti chimici e microbiologici con conseguente miglioramento delle condizioni di balneazione della fascia costiera prossima alla foce del Cavone. \u00c8 stata quindi effettuata una ricomposizione paesaggistica del territorio (150.000 metri quadrati restaurati) con un conseguente aumento dell'avifauna migratoria presente in maniera ricca e variegata cos\u00ec come accade presso le foci degli altri fiumi lucani. \nLa zona della stazione di inanellamento \u00e8 costituita da lembi residuali di canneto, soprattutto in prossimit\u00e0 della foce ed in particolare all'interno di un'area costiera priva di abitazioni litoranee. Nel sito si possono ammirare, in sequenza, spiaggia, dune e pineta litoranea; a queste si aggiungono aree umide temporanee formate da giunchi (\"Juncus acuminatus\") e tamerici (\"Tamarix africana\") e le foci dei fiumi che, nel caso specifico del Cavone, assumono notevole importanza a fini faunistici. Contemporaneamente alle operazioni di inanellamento sono state effettuate osservazioni sistematiche sul passaggio degli uccelli in transito nell'area di studio, in particolare dei rapaci e dei grandi veleggiatori (Cicogne, Gru). Le osservazioni effettuate suggeriscono un importante transito di migratori anche durante il giorno. Un esempio particolarmente significativo riguarda la Gru (\"Grus grus\"), osservata con oltre 500 individui fra il 12 ed il 31 marzo 2002. Alcuni individui, in sosta nei campi adiacenti all'area di studio, sono stati identificati come appartenenti alla popolazione finlandese, grazie alla lettura dell'anello di riconoscimento individuale.\nFlora.\nIl litorale ionico della Basilicata, come del resto l'intera regione, \u00e8 caratterizzato dalla presenza di diverse specie endemiche. Le trasformazioni subite da parte dell'uomo fin dai tempi delle colonie greche sono state molto profonde e al giorno d'oggi le zone con rilevanti caratteristiche di naturalit\u00e0 sono esigue e presentano una superficie decisamente ridotta. Il Bosco Pantano di Policoro rappresenta sicuramente uno dei siti pi\u00f9 interessanti nonostante i tagli effettuati alla fine degli anni '50. Questo sito, riconosciuto come di importanza internazionale, rappresenta l'estrema porzione meridionale di foresta planiziale con caratteristiche centro-europee. Inoltre \u00e8 presente la Riserva Biogenetica naturale di Stornara ( Pineta di Metaponto e zone limitrofe paludose ) dichiarata zona ZPS e zona SIC per la sua notevole e inestimabile biodiversit\u00e0 floristica e faunistica\nPer quanto riguarda la flora marina pi\u00f9 prossima alla fascia costiera jonica, fino alla profondit\u00e0 di circa 10 metri e ad una distanza media dalla costa di circa 800 metri, dove i fondali sono costituiti da sabbie mediofini e fini, la flora \u00e8 costituita da varie alghe fotofile, tra cui molto diffusa la \"Caulerpa prolifera\", dalle caratteristiche foglie lanceolate e di colorazione verde, e la \"Paolina patolina\".\nLa Regione Basilicata si \u00e8 dotata, nel 1980, di una Legge per la protezione della flora (L.R. n. 42 del 22.5.1980).\nErosione costiera.\nStudi e ricerche recenti evidenziano come le coste ioniche lucane siano in forte arretramento. In particolare gli studi dell'ENEA e dell'universit\u00e0 di Ferrara\u00a0\u2013 nell'ambito dell'accordo di Programma tra ENEA e Ministero dell'Ambiente\u00a0\u2013 evidenziano, per gli ultimi 40 anni, i pi\u00f9 alti valori di arretramento annuo in ambito nazionale. I cinque principali corsi d'acqua lucani hanno subito a monte vari interventi, in particolare attraverso sbarramenti per la costruzione di dighe, oltre ad alcune opere di regimazione degli argini, che hanno limitato in maniera consistente il trasporto al mare, con conseguente riduzione di detriti per il ripascimento naturale dei litorali.\nL'evoluzione morfologica del litorale \u00e8, pertanto, fortemente condizionata da queste condizioni che ne caratterizzano gli sviluppi.\nIl progressivo smantellamento delle dune, causato dall'accentuarsi del fenomeno dell'erosione, oltre che determinare un indebolimento nelle difese naturali che preservano la stabilit\u00e0 del litorale, favorisce una ingressione marina nell'area posteriore alle dune con conseguente alterazione dei parametri chimico-fisici delle falde acquifere. L'impoverimento del deposito naturale di sabbia nei prossimi anni determiner\u00e0, se permangono le attuali tendenze evolutive, un aggravarsi della velocit\u00e0 di arretramento della linea di riva ed \u00e8 chiaro che determinati interventi da parte dell'uomo, quale la realizzazione di villaggi turistici, di porti turistici e di un maggior numero di lidi attrezzati e relative infrastrutture velocizzerebbero ulteriormente l'impoverimento della biodiversit\u00e0 costiera con perdita, in alcuni tratti, di determinati habitat dunali e retrodunali anche di notevole interesse ambientale.\nSviluppo dell'industria turistica.\nSituazione generale.\nLa costa ionica lucana \u00e8 attualmente interessata da un'intensa attivit\u00e0 di programmazione che non pare coordinata e non sembra tenere in debito conto n\u00e9 le valenze naturalistiche dell'area, vera risorsa della costa ionica interessata da un potenziale sviluppo turistico, n\u00e9 l'impatto sull'ambiente con conseguente riferimento ai problemi di inquinamento, erosione della costa, salinizzazione della falda. Questa programmazione interessa un tratto di costa inferiore a 40\u00a0km che \u00e8 caratterizzato dalla presenza di cinque Siti di Importanza Comunitaria e una Zona di Protezione Speciale. Sono molteplici le opere gi\u00e0 ultimate nel corso degli ultimi anni, mentre alcuni progetti di enorme rilievo e dimensione sono stati gi\u00e0 finanziati, privatamente o pubblicamente: il progetto di Marinagri Spa, in territorio di Policoro, a ridosso e parzialmente dentro i SIC Foce Agri e Foce Sinni, il progetto della Compagnia Italiana Turismo Holding, in territorio di Scanzano Jonico a ridosso e parzialmente coincidente con il SIC foce Cavone, il porto degli Argonauti presso la foce del Basento e le previsioni del Piano di Utilizzo delle Aree Demaniali Marittime elaborato dalla regione Basilicata.\nRischi dello sviluppo.\nL'Universit\u00e0 degli Studi della Basilicata ha condotto indagini da cui \u00e8 emerso che la linea costiera non viene rifornita della quantit\u00e0 necessaria di sabbia a causa dell'esiguo apporto di detriti da parte dei fiumi che sfociano nello Ionio poich\u00e9 a monte di questi ultimi sono stati realizzati degli invasi artificiali (diga di Monte Cotugno sul Sinni, Pertusillo e la Diga di Gannano sull'Agri, Camastra sull'affluente destro del Basento) per l'accumulo e la gestione dell'acqua per scopi di irrigazione e anche per uso potabile. Inoltre sono stati eseguiti numerosi lavori di estrazione di inerti fluviali per la realizzazione di conglomerati bituminosi e di cemento. Secondo la societ\u00e0 di ingegneria idraulica e marittima \"Modimar\"\", la realizzazione del porto turistico in prossimit\u00e0 della foce del fiume \"Agri\" contribuirebbe a causare un arretramento di circa 100\u00a0m della foce del fiume in questione e di conseguenza la perdita di ampie zone fluviali e lagunari di scambio idrico e solido tra il fiume e il mare. Per attenuare questo arretramento sono state previste delle ingenti iniezioni di sabbia per il ripascimento artificiale della costa ed \u00e8 inoltre stata concepita la realizzazione di una barriera parallela alla costa della lunghezza complessiva di 920\u00a0m con il fine di ridurre l'erosione della zona dove \u00e8 situata la foce dell'Agri. Nonostante ci\u00f2 il WWF, la LIPU e tutto il Comitato di Difesa della Costa Jonica hanno espresso numerose riserve legate all'incompatibilit\u00e0 tra l'opera proposta e gli aspetti paesistici e naturalistici della zona.\nPiano dei Lidi.\nIl D.P.R. n. 616 del 24/7/1977 delega alle Regioni il compito di gestire amministrativamente i litorali e le relative aree demaniali. Al riguardo, la Regione Basilicata ha adottato, con D.G.R. (Deliberazioni della Giunta Regionale) n. 394 del 3/3/2001 tale delega redigendo il \u201c\"Piano di Utilizzazione delle Aree Demaniali Marittime della Costa Jonica\"\u201d.\nI principi fondamentali su cui si basa il piano sono:\nComuni interessati e opere realizzabili.\nComune di Nova Siri con possibilit\u00e0 di realizzare:\nComune di Rotondella con possibilit\u00e0 di realizzare:\nComune di Policoro con possibilit\u00e0 di realizzare:\nComune di Scanzano Jonico con possibilit\u00e0 di realizzare:\nComune di Pisticci con possibilit\u00e0 di realizzare:\nComune di Bernalda con possibilit\u00e0 di realizzare:\nInfrastrutture.\nIl litorale \u00e8 servito dalla Statale 106 Jonica e dalla ferrovia; in agro di Pisticci \u00e8 presente l'aviosuperficie Mattei, su cui sono in corso i lavori per il potenziamento ad aeroporto di terzo livello."}
{"id": "3032152", "revid": "2091899", "url": "https://it.wikipedia.org/wiki?curid=3032152", "title": "Almucs de Castelnau", "text": "Biografia.\nLa sola opera sopravvissuta di Almucs \u00e8 uno scambio poetico con Iseut de Capio, un'altra trobairitz. La canzone \u00e8 presentata nei canzonieri insieme a una lunga \"raz\u00f3\". Si racconta di come Iseut implorasse Almucs de Castelnau di perdonare Gigo (Gui), signore di Tournon (Tornon) nel Vivarais, cavaliere di Iseut, il quale commise \"una grande colpa\" contro Almucs. Gigo, tuttavia, non era n\u00e9 pentito n\u00e9 cercava perdono, e cos\u00ec Almucs risponde a Iseut con una \"cobla\" da lei composta. Questo scambio \u00e8 stato datato intorno al 1190. Almucs viene anche menzionata (\"...dompna nal murs...\") nel poesia \"Ia de chan\" della collega trobairitz Castelloza.\nIdentificazione.\nAlmodis de Caseneuve.\nAlmucs pu\u00f2 essere identificata con una certa Almodis di Caseneuve non lontano da Avignone e vicina anche a Les Chapelins, possibilmente la patria di Iseut de Capio. Cronologicamente, Almodis e Almucs sarebbero state contemporanee e i signori di Caseneuve hanno documentato relazioni con altri trovatori. Almodis \u00e8 stata la seconda moglie di Guiraut I de Simiane, che govern\u00f2 Apt e Gordes. Gli diede quattro figli, tra cui Raimbout d'Agould, il secondogenito, che, nel 1173, aveva accompagnato suo padre alla crociata. Dato che Raimbout deve essere stato abbastanza grande di et\u00e0 al momento di sottoporsi al lungo e arduo viaggio e la prima moglie di Guiraut era morta nel 1151, il matrimonio di Almodis deve avere avuto luogo tra questa data e approssimativamente il 1161 (supponendo che l'et\u00e0 del figlio pi\u00f9 grande fosse di almeno dodici anni al momento della crociata). Bogin suggerisce che un vedovo come Guiraut si sarebbe rapidamente risposato e che Almodis fosse dunque nata probabilmente non pi\u00f9 tardi del 1140.\nSe il Guiraut de Simiane menzionato nei documenti del 1113 e del 1120 sia lo stesso sposo di Almodis, \u00e8 probabile che egli andasse alla crociata con la speranza di morire in Oriente. Nel 1150 Guiraut testimonia la volont\u00e0 di Tibors de Sarenom, la madre di Raimbaut d'Aurenga. Nel 1184 Raimbout d'Agould fece una donazione all'Abbazia di S\u00e9nanque a nome dei suoi genitori, i quali erano presumibilmente morti. Raimbout viene successivamente menzionato di frequente da Gaucelm Faidit come \"N'Agout\".\nMoglie di Guigo de Randon.\n\u00c8 possibile che Almucs fosse stata la moglie di Guigo de Castelnou de Randon, il quale visse intorno al 1200."}
{"id": "3032156", "revid": "110157", "url": "https://it.wikipedia.org/wiki?curid=3032156", "title": "Ciste (microbiologia)", "text": "Una ciste (o cisti) \u00e8 uno stadio di quiescenza di un microrganismo, di solito un batterio o un protista, che ne permette la sopravvivenza in condizioni ambientali sfavorevoli.\nGeneralit\u00e0.\nSi pu\u00f2 intendere la ciste come uno stato di animazione sospesa, in cui il metabolismo della cellula \u00e8 rallentato e attivit\u00e0 come l'alimentazione e la locomozione sono interrotte. L'incistamento permette inoltre al microrganismo di potersi diffondere con pi\u00f9 facilit\u00e0, da un ospite a un altro o in un ambiente pi\u00f9 favorevole. Quando la ciste raggiunge un ambiente favorevole alla crescita e alla sopravvivenza del microrganismo incistato, la parete della ciste si rompe con un processo noto come \"excistazione\". Possono innescare la formazione di una cisti tutte le condizioni ambientali sfavorevoli alla crescita del microrganismo, quali l'assenza di sostanze nutritive o di ossigeno, temperature estreme, la mancanza di acqua o la presenza di sostanze chimiche tossiche.\nFormazione di cisti nei batteri.\nNei batteri (per esempio, \"Azotobacter sp.\") l'incistamento avviene attraverso cambiamenti della parete cellulare, che si ispessisce, e del citoplasma, che si contrae. Le cisti batteriche differiscono dalle endospore, altre forme di resistenza, oltre che per le modalit\u00e0 di formazione anche il grado di resistenza alle condizioni ambientali avverse; le endospore sono molto pi\u00f9 resistenti delle cisti.\nFormazione di cisti nei protozoi.\nI protisti, in particolare i protozoi parassiti, sono spesso esposti a condizioni ambientali avverse nei vari stadi del loro ciclo vitale. Per esempio, \"Entamoeba histolytica\", un parassita intestinale, agente patogeno umano dell'amebiasi, nell'organismo dell'ospite deve superare l'ambiente acido dello stomaco prima di raggiungere l'intestino; nell'ambiente esterno deve sopravvivere in condizioni estreme quali la mancanza di acqua e di sostanze nutritive. La forma incistata si adatta bene a sopravvivere in condizioni ambientali estreme, sebbene le cisti protozoarie siano meno resistenti di quelle batteriche. \nOltre alla sopravvivenza, la composizione chimica della parete cistica di alcuni protozoi pu\u00f2 svolgere inoltre un ruolo importante nella loro diffusione. Il gruppo sialico presente nella parete cistica di Entamoeba histolytica, per esempio, conferisce una carica negativa alla ciste che ne impedisce l'adesione alla parete intestinale, col la conseguente eliminazione con le feci. In altri protozoi parassiti intestinali, come Giardia lamblia e Cryptosporidium, la fase cistica fa parte del loro ciclo vitale. In alcuni protozoi, l'organismo unicellulare si moltiplica, durante o dopo incistamento e rilascia pi\u00f9 trofozoiti nell'approssimarsi dell'excistazione.\nComposizione della parete cistica.\nLa composizione della parete cistica \u00e8 variabile nei diversi organismi. Le pareti cistiche dei batteri si formano per ispessimento della normale parete cellulare con l'aggiunta di strati di peptidoglicani, mentre le pareti cistiche dei protozoi sono fatte di chitina, un tipo di glicoproteina."}
{"id": "3032161", "revid": "741067", "url": "https://it.wikipedia.org/wiki?curid=3032161", "title": "Gina Falckenberg", "text": "Biografia.\nDebutt\u00f2 al teatro nel 1927 presso il M\u00fcnchner Kammerspiele, dove suo padre, Otto Falckenberg, era il direttore. Qui interpret\u00f2 \"La ragazza Manuela\" di Christa Winsloe, e \"Risveglio di primavera\". Dal 1930 apparve in var\u00ee teatri di Berlino, come il Theater am Schiffbauerdamm, il Kabarett der Komiker, il Volksb\u00fchne ed il Theater in der Behrenstra\u00dfe. \nNel 1932, Gina Falckenberg esord\u00ec al cinema, nel film \"Razzia in St. Pauli\", dove interpret\u00f2 subito il ruolo di protagonista. Prese parte a diverse pellicole, dove interpret\u00f2 ruoli principali e secondari.\nNel 1939 incontr\u00f2 il regista italiano Giulio Del Torre, che spos\u00f2 a Roma. In Italia, lavor\u00f2 per lo pi\u00f9 in teatro e recit\u00f2 in tre film, in uno dei quali, \"Anime in tumulto\", diretto dal marito, ebbe il ruolo di protagonista. \nA partire dagli anni cinquanta, la Falckenberg, abbandon\u00f2 la carriera di attrice per dedicarsi alla scrittura (gi\u00e0 iniziata negli anni trenta) e alla sceneggiatura, quest'ultima sia per il cinema italiano e tedesco. Visse fino alla morte nella sua tenuta italiana a Lucca.\nOpere.\nGina Falckenberg scrisse 13 romanzi, due dei quali furono tradotti in lingua italiana:"}
{"id": "3032162", "revid": "120064848", "url": "https://it.wikipedia.org/wiki?curid=3032162", "title": "Burt Kennedy", "text": "Biografia.\nFiglio di attori, fin da bambino recita nel gruppo di famiglia \"The Dancing Kennedys\". Quando scoppia la seconda guerra mondiale si arruola in cavalleria, e riceve numerose decorazioni. Tornato a casa entra in una compagnia teatrale di Pasadena, ma viene messo alla porta per il suo scarso talento. Senza perdersi d'animo si propone come sceneggiatore di programmi radiofonici e televisivi e questo lo mette in contatto con il cinema; nel 1956 sceneggia il film western di Budd Boetticher \"I sette assassini\", e per lo stesso regista scriver\u00e0 altri film fra cui \"I tre banditi\".\nIn seguito scriver\u00e0 anche diversi episodi di serial televisivi come \"Il virginiano\" ed anche per i film che egli stesso diriger\u00e0. Nel 1961 esordisce alla regia dirigendo \"I canadesi\"; il suo primo vero successo arriva per\u00f2 soltanto nel 1967 con \"Tempo di terrore\" (noto in Italia anche con il titolo \"Tempo di uccidere\"), con Henry Fonda.\nLe sue restanti opere sono perlopi\u00f9 western girati in varie salse, comici, parodistici, melodrammatici, per lo pi\u00f9 di fattura mediocre. Si ritira dalle scene nel 2000 e muore l'anno dopo per un cancro."}
{"id": "3032163", "revid": "599013", "url": "https://it.wikipedia.org/wiki?curid=3032163", "title": "Arnold Wetl", "text": ""}
{"id": "3032166", "revid": "33382421", "url": "https://it.wikipedia.org/wiki?curid=3032166", "title": "PNALM", "text": ""}
{"id": "3032176", "revid": "6923", "url": "https://it.wikipedia.org/wiki?curid=3032176", "title": "Teatro Rossini (San Giuliano Terme)", "text": "Il Teatro Rossini \u00e8 il teatro cittadino di Pontasserchio, frazione di San Giuliano Terme (PI).\nStoria e descrizione.\nChiuso negli anni ottanta per motivi di inagibilit\u00e0, il teatro \u00e8 stato ristrutturato dall'amministrazione comunale e recuperato all'attivit\u00e0 grazie a un progetto di ristrutturazione che ha riorganizzato i piani orizzontali tra la scena, l'arco scenico e la sala con la finalit\u00e0 di abbattere la quarta parete invisibile, quella del boccascena, del teatro tradizionale e superare la divisione tra pubblico e attori, tra sala e scena.\nIl teatro recuperato risponde alla domanda collegata allo sviluppo del capoluogo come centro termale, ma con l'ingresso del comune di San Giuliano nella Fondazione Sipario Toscana, alla quale \u00e8 stata affidata la gestione, esso pu\u00f2 svolgere un importante ruolo anche nel comprensorio pisano.\nAttraverso un bando pubblico indetto in data 11 aprile 2018 , il 9 marzo 2019 il Teatro Rossini ha riaperto con una nuova gestione ."}
{"id": "3032177", "revid": "21880", "url": "https://it.wikipedia.org/wiki?curid=3032177", "title": "Amphignathodontidae", "text": ""}
{"id": "3032193", "revid": "287204", "url": "https://it.wikipedia.org/wiki?curid=3032193", "title": "Nauvoo (Illinois)", "text": "Nauvoo (pronuncia: /\u02c8n\u0254\u02d0vu/; dall'ebraico \u05e0\u05b8\u05d0\u05d5\u05d5\u05bc, ebraico moderno Navu, tiberiense N\u00e2w\u00fb; \"essere bella\") \u00e8 una piccola citt\u00e0 degli Stati Uniti d'America, nella Contea di Hancock, nello Stato dell'Illinois.\nBench\u00e9 l'attuale popolazione sia appena di 1 100 abitanti (1 063 nel censimento del 2000), e sia difficile da raggiungere su superstrade secondarie in un remoto angolo dell'Illinois, Nauvoo attrae un grande numero di visitatori per la sua importanza storica e il suo significato religioso per i membri sia della Chiesa di Ges\u00f9 Cristo dei santi degli ultimi giorni e della Comunit\u00e0 di Cristo (precedentemente nota come Chiesa Riorganizzata di Ges\u00f9 Cristo dei Santi degli Ultimi Giorni (RLDS)), altri gruppi scaturiti dal movimento dei Santi degli ultimi giorni, e gruppi come gli Icariani. La citt\u00e0 e l'area immediatamente circostante sono elencati nel \"National Register of Historic Places\" come il \"Nauvoo Historic District\".\nLa citt\u00e0 fu fondata da Joseph Smith, e da lui nominata nella lingua ebraica sefardita con ortografia anglosassone. Tuttavia, l'aspetto religioso dominante nel passato ha perso slancio e Nauvoo \u00e8 una regione che produce principalmente vino, con il vigneto pi\u00f9 antico dello stato. Il codice postale di Nauvoo \u00e8 62354.\nGeografia fisica.\nNauvoo \u00e8 collocata alle coordinate (40.544567, -91.380317). Situata su un'ampia ansa del fiume Mississippi, Nauvoo ha la maggior parte del distretto storico nelle terre piatte e basse (chiamate le \"flats\") dove non ci sono pi\u00f9 di pochi piedi sopra il livello dell'acqua. Una collina prominente sorge non appena ci si muove pi\u00f9 a est, all'apice del quale si trova il ricostruito Tempio di Nauvoo. Cominciando con il tempio, questa terra elevata (chiamata la \"hill\") continua piatta per molte miglia verso est.\nSecondo United States Census Bureau, la citt\u00e0 ha una superficie di . della quale \u00e8 terra e della quale il 29,88% \u00e8 acqua.\nAl 2010, erano censiti 1 149 residenti di Nauvoo. La densit\u00e0 abitativa era pari a 91,91 abitanti per km\u00b2. La popolazione era composta per il 97,65% da bianchi, per lo 0,61% da afroamericani, per lo 0,26% da nativi americani, per lo 0,26% da isolani del Pacifico, fra le altre etnie. Esisteva inoltre una minoranza ispanica o latino-americana pari all'1,57%.\nStoria.\nNauvoo sorge su una ex colonia delle trib\u00f9 indiane Fox e Sac chiamate Quashquema, che furono obbligate ad abbandonare il loro territorio nel 1824, sei anni prima dell'Indian Removal Act. Nel 1825, fu istituita la contea di Hancock, che fu organizzata dal punto di vista amministrativo quattro anni dopo. Il territorio era scarsamente abitato, principalmente da contadini e fattori.\nNel 1834, due investitori, A. White e JB Teas, individuarono la localizzazione ottimale per l'abitato di nome Commerce in una delle anse del fiume Mississippi, a circa 53 miglia (100 km) a nord di Quincy. I piani di espansione commerciale, che facevano leva sulla presenza di un corso fluviale e delle cascate, si rivelarono fallimentari, poich\u00e9 il luogo era una palude malarica. Non solo furono costruite pochissime nuove case, senza attrarre nuovi coloni, ma il centro incominci\u00f2 a spopolarsi appena cinque anni pi\u00f9 tardi.\nScoppiata la guerra fra i mormoni del Missouri nel 1838, numerosi membri della Chiesa di Ges\u00f9 Cristo dei Santi degli Ultimi Giorni dovettero fuggire a seguito del cosiddetto ordine di sterminio dell'allora governatore Lilburn W. Boggs. Sorpreso dal duro trattamento dei vicini nel Missouri, il popolo di Quincy apr\u00ec le porte della citt\u00e0 ai rifugiati.\nNel 1840, l'Illinois era divenuto uno stato autonomo.\nJoseph Smith, il presidente della Chiesa, era stato rinchiuso nel carcere di Liberty nel Missouri. Uno dei suoi consiglieri della Prima Presidenza, Sidney Rigdon, era stato rilasciato e aveva incontrato il corpo della chiesa di Quincy. Israel Barlow, uno dei rifugiati, entr\u00f2 nell'Illinois pi\u00f9 a nord rispetto al resto del gruppo mormone e si rese conto che l'agente Isaac Galland aveva messo molti terreni in vendita nell'area di Commerce. Barlow oper\u00f2 da intermediario e permise ai membri della chiesa l'acquisto delle terre nella Contea di Hancock, nelle aree lungo il fiume, fino alla Contea di Lee nello Stato dell'Iowa: nel 1839, i capi della chiesa acquistarono le terre e l'area di Commerce, ancora disabitati, incominciando immediatamente la colonizzazione dei santi, che era il nome dato ai fedeli della Chiesa mormone.\nIndeboliti da vari mesi di carcere, Smith e altri leader religiosi fuggirono da Liberty e incontrarono i Santi degli Ultimi Giorni nella localit\u00e0 di Commerce, a maggio del 1839. Smith ribattezz\u00f2 la citt\u00e0 col nome ebraico di Nauvoo, che significa \"bella\".\nA dispetto del nome, il sito era inizialmente una palude incolta e deserta. La popolazione continu\u00f2 a essere colpita dal colera, dalla malaria e dal tifo, finch\u00e9 la bonifica della palude non fu completata. La costruzione di nuovi edifici a Commerce procedette in modo celere. Alcuni elementi del piano urbanistico presentato da Joseph Smith nel 1833, noto ai fedeli come la mappa di Sion, furono usati nella progettazione delle strade e nell'assegnazione dei lotti di Nauvoo. La comunit\u00e0 incominci\u00f2 a costruire case in legno, giardini, frutteti, orti, terreni da pascolo e per l'allevamento, ciascuno organizzato in un ordinato sistema a griglia. In generale, gli edifici erano unifamiliari, simili agli stili di costruzione del New England, con edifici commerciali e industriali che seguivano lo stesso modello.\nSviluppo.\nA met\u00e0 del 1840, John C. Bennett, capitano generale della milizia statale dell'Illinois, si convert\u00ec al mormonismo e divenne un amico personale e fidato di Joseph Smith. forte dell'esperienza nel governo dell'Illinois, riusc\u00ec ad aiutare Smith a stabilire le basi legali di Nauvoo. I documenti della nuova citt\u00e0 gli conferirono una serie di importanti poteri, tra i quali l'istituzione di un tribunale municipale, un'universit\u00e0 e una polizia locale (militare-religiosa) indipendente.\nL'elettorato nazionale dell'epoca era equamente diviso fra democratici e conservatori. Entrambi i partiti volevano approfittare dei voti di Nauvoo, adoperandosi per il riconoscimento amministrativo della comunit\u00e0. Bennett fu eletto primo sindaco e Smith lo chiam\u00f2 a far parte della Prima Presidenza della Chiesa. Fu creata una milizia di nome \"Nauvoo Legion\", della quale Smith e Bennett furono i primi generali.\nL'immigrazione di Santi degli Ultimi Giorni continuarono e l'area, sebbene pi\u00f9 piccola di Chicago, raggiunse le dimensioni di Quincy e Springfield. Molti dei nuovi convertiti provenivano dalle Isole britanniche, educati spiritualmente nelle missioni europee. In citt\u00e0 furono pubblicati due giornali, uno religioso di propriet\u00e0 della chiesa, il \"Times and Seasons\" e un altro secolare e indipendente, il \"The Wasp\", a cura di William Smith, fratello di Joseph Smith. Sebbene esistesse solamente sulla carta, fu istituita un'universit\u00e0, della quale Bennett fu nominato rettore. Le riunioni pubbliche della chiesa di solito si svolgevano all'aperto intorno al tempio, che era ancora in costruzione.\nIl 6 aprile 1841, in occasione della posa della prima pietra angolare del nuovo Tempio, lungo le vie cittadine si svolse un corteo guidato dai membri della Legione di Nauvoo, che termin\u00f2 con il discorso di dedicazione da parte di Sidney Rigdon. Le basi del tempio di Nauvoo misuravano 25 metri per 39 metri e, al termine della sua costruzione, il culmine era fissato all'altezza di 30 metri.\nIl santuario fu edificato in pietra sotto la direzione di Alpheus Cutler. La chiesa nomin\u00f2 un altro comitato per costruire un grande hotel nel centro della citt\u00e0 in Water Street, che chiamarono Nauvoo House. John D. Lee fu incaricato della costruzione della prima cappella per le riunioni del \"quorum\" dei Settanta, vale a dire il ristretto sottogruppo di membri la cui presenza era necessariamente richiesta per la validit\u00e0 delle decisioni dell'organo collegiale.\nTra ottobre 1841 e marzo 1842, la costruzione fu perfezionata con la nascita di una Loggia massonica a Nauvoo, il cui primo Gran Maestro fu il vescovo George Miller. La loggia divenne sovradimensionata rispetto alla consueta numerosit\u00e0, al fine di reclutare diversi dirigenti della chiesa di Nauvoo in posizioni interne di potere.\nEventi nella Chiesa.\nAl tempo della creazione di Nauvoo, la chiesa era gestita dalla Prima Presidenza, formata dal Presidente della Chiesa e da due Consiglieri. Il presidente del Consiglio superiore, noto a Nauvoo come Consiglio Supremo di Nauvoo, era l'autorit\u00e0 amministrativa che dipendeva dalla Prima Presidenza e aveva il compito di supervisionare gli affari giudiziari e legislativi della chiesa. Tale organismo aveva al suo vertice il presidente dell'unit\u00e0 amministrativa locale della Chiesa (\"Stake President\"). Il disbrigo dell'ordinaria gestione delle missioni della chiesa erano affidati al Quorum dei Dodici Apostoli, noto anche come Consiglio viaggiante della chiesa, al quale si affiancava l'Alto consiglio permanente di Kirtland.\nFu a Nauvoo che Joseph Smith, Jr. present\u00f2 e ampli\u00f2 il rituale di alcune cerimonie religiose, che includevano il battesimo per i morti, l'Investitura e l'ordinazione della Seconda Unzione. Inoltre, Smith cre\u00f2 un consiglio interno nella chiesa, nel quale erano presenti anche delle donne, chiamato \"Quorum unto\".\nIl 12 luglio 1843, Smith dichiar\u00f2 di aver ricevuto una rivelazione profetica che avrebbe legittimato la controversa pratica della poligamia all'interno della comunit\u00e0 mormone. La dottrina di Smith si isir\u00f2 ad Abramo, Mos\u00e8, Salomone e altre personalit\u00e0 della Bibbia, che furono legalmente sposati con molteplici donne, senza commettere il peccato di adulterio. La controversia pubblica ebbe origine perch\u00e9 il consigliere di Smith nella Prima Presidenza e John C. Bennett furono sorpresi a commettere adulterio, sebbene Bennett si riferisse a loro come \"sposi spirituali\", utilizzando l'espressione inglese \"Spiritual Wifery\", che dal XVII secolo un gruppo di persone divinamente ispirate e destinate da Dio a incontrarsi, a prescindere dalla divergenze umane. Bennett garant\u00ec di avere l'approvazione di Joseph Smith e che quest'ultimo partecipasse a tale pratica. Le loro opinioni non erano concordi sul fatto che secondo la rivelazione di Smith il matrimonio plurimo avrebbe dovuto implicare una rito matrimoniale legalmente riconosciuto, in contrasto con le relazioni occasionali di Bennett. A met\u00e0 del 1842 , Bennett fu scomunicato dalla chiesa per i suoi peccati, e, nello stesso anno, si dimise dalla carica di sindaco, successivamente assunta da Joseph Smith. alla caduta di Bennett, Brigham Young, ordinato apostolo della chiesa nel 1835, incominci\u00f2 a emergere come uno dei confidenti di Smith, diventando attivo nella fondazione di Nauvoo e nella costruzione del suo tempio. Joseph Smith continu\u00f2 a mantenere un comportamento discreto riguardo alla poligamia, negando pubblicamente di praticare il matrimonio plurimo, malgrado le accuse e le prove dei suoi oppositori. A ottobre del 1843, Smith diede al proprio segretario il mandato di intraprendere azioni legali contro coloro che avessero predicato, insegnato o praticato la dottrina della pluralit\u00e0 delle mogli, affermando di aver sempre detto che \"un uomo non deve avere pi\u00f9 di una moglie alla volta, a meno che il Signore non disponga diversamente\".\nNel 1844 fu istituito un Consiglio dei Cinquanta, basato sulla teoria politica della teodemocrazia, un tentativo di conciliare gli elementi di uno Stato teocratico con quelli tradizionali di una repubblica democratica fondata sulla Costituzione degli Stati Uniti d'America. Il Consiglio avrebbe dovuto funzionare come un'organizzazione politica che avrebbe immediatamente assunto i ruoli di governo secolari, dopo la distruzione di ogni forma potere al tempo della Seconda Venuta di Cristo. Bench\u00e9 il Consiglio non assunse alcuna funzione politica o religiosa a livello locale, esso continu\u00f2 a essere animato da incontri segreti, che fuori dalla chiesa alimentavano le voci secondo le quali Smith stesse preparando la nascita violenta di una forma di governa teocratica, della quale avrebbe dovuto essere il re in aree estese oltre i confini di Nauvoo.\nLa \"Guerra dei Mormoni in Illinois\" e l'Esodo mormone.\nL'agitazione contro i religiosi Nauvoo non si arrest\u00f2 alla morte di Smith. Il conflitto intensific\u00f2 quella che prese il nome di Guerra mormone in Illinois. Gli oppositori mormoni di Varsavia e Cartagine, nell'Illinois, incominciarono a chiedere che i Santi degli Ultimi Giorni fossero espulsi dallo stato. Nell'ottobre del 1844 si tenne un incontro a Varsavia. Sebbene lo scopo dell'incontro fosse organizzare una \"caccia alla volpe\", da subito si comprese che le \"volpi\" sopra menzionate da cacciare erano i mormoni a Nauvoo. Quando il governatore Thomas Ford venne a conoscenza dei piani, invi\u00f2 una milizia per disperdere le congregazioni e mantenere la pace nella regione.\nBande di vigilanti continuarono a vagare per la contea, costringendo i Santi degli Ultimi Giorni delle regioni limitrofe a lasciare le loro case per confluire a Nauvoo in cerca di protezione.\nQuando il potere legislativo si riun\u00ec a dicembre del 1844, gi\u00e0 disponeva di un vasto consenso di base per cancellare lo status giuridico di Nauvoo. Il governatore Ford ammise pubblicamente che i mormoni avevano abusato dei loro privilegi, e, malgrado le sue proposte di modifica, il 29 gennaio 1845, la richiesta di revoca totale fu approvata con i voti favorevoli di 25-14 al Senato e 75-31 tra i colegislatori della Camera dei Rappresentanti.\nA seguito della sua disincorporazione legale, il governo di Nauvoo e le istituzioni civili si trovarono prive di fondamento giuridico e la struttura amministrativa della chiesa divenne quella che operava come governo di fatto o vacante. Nauvoo fu soprannominata \"City of Joseph\" dai suoi abitanti. Dopo la crisi nella successione, Brigham Young fu votato dalla maggioranza dei fedeli e mantenne il controllo temporaneo di Nauvoo. Per garantire la sicurezza urbana, furono coinvolti giovani e bambini (nelle cosiddette \"whittling and whistling brigade\") con il compito di segnalare con un fischio l'avvicinarsi in citt\u00e0 di qualche forestiero sospetto.\nNel 1845, gli abitanti di Nauvoo furono pi\u00f9 di 12 000, rivaleggiando con Chicago, che all'epoca contava 15 000 persone. Alla fine di quell'anno, era chiaro che non era possibile dialogare nel perseguimento della pace tra il SUD e i vicini avversari. I dirigenti della Chiesa negoziarono una tregua di alcuni mesi. L'inverno del 1845-1846 serv\u00ec a preparare l'esodo dei pionieri mormoni, che all'inizio del 1846 avevano gi\u00e0 lasciato Nauvoo. Il tempio fu distrutto da un incendio doloso nel 1848.\nIl 1\u00ba aprile 2004, la Camera dei rappresentanti dello Stato dell'Illinois approv\u00f2 all'unanimit\u00e0 una risoluzione che recriminava l'espulsione forzata dei mormoni da Nauvoo nel 1846."}
{"id": "3032194", "revid": "33383143", "url": "https://it.wikipedia.org/wiki?curid=3032194", "title": "Viperina piantaginea", "text": ""}
{"id": "3032195", "revid": "22229", "url": "https://it.wikipedia.org/wiki?curid=3032195", "title": "Chiesa di Cristo (Santi degli ultimi giorni)", "text": ""}
{"id": "3032196", "revid": "123711803", "url": "https://it.wikipedia.org/wiki?curid=3032196", "title": "Missouri Executive Order 44", "text": "Il Missouri Executive Order 44, noto anche come l'ordine di sterminio (in inglese \"extermination order\") e come l'ordine di sterminamento (\"exterminating order\") nella storia del mormonismo, fu un ordine esecutivo emanato il 27 ottobre 1838 dal governatore del Missouri Lilburn Boggs nel corso della presidenza di Martin Van Buren durante la guerra mormonica del 1838.\nL'ordine era in risposta a ci\u00f2 che Boggs definiva una \"aperta e dichiarata sfida alle leggi, e aver portato la guerra sul popolo di questo Stato ... i Mormoni devono essere trattati come nemici, e devono essere sterminati o condotti fuori dallo Stato se necessario per la pace pubblica - i loro oltraggi sono oltre ogni descrizione\". L'ordine fu revocato formalmente nel 1976."}
{"id": "3032197", "revid": "729019", "url": "https://it.wikipedia.org/wiki?curid=3032197", "title": "Perpetual Emigration Fund", "text": "La Perpetual Emigrating Fund Company, comunemente noto come Perpetual Emigration Fund (in italiano fondo perpetuo per l'emigrazione) o con l'acronimo PEF, era una societ\u00e0 fondata dalla Chiesa di Ges\u00f9 Cristo dei santi degli ultimi giorni nel 1849. Lo scopo della societ\u00e0 era di fornire assistenza economica a pi\u00f9 di 30.000 individui che cercavano di emigrare nello Utah o nelle regioni circostanti.\nIl PEF usava sia beni della Chiesa sia contributi privati per aiutare economicamente i convertiti alla fede dei Santi degli ultimi giorni che desiderassero raggiungere le regioni dell'ovest. Poich\u00e9 i fondi erano limitati, i convertiti che cercavano aiuto erano classificati in base alle loro abilit\u00e0 utili e alla durata della loro appartenenza alla Chiesa. I limiti dei fondi portarono a metodi di preparazione e di viaggio innovativi, tra cui la costituzione delle compagnie con carretto a mano, al fine di ridurre le spese. Una volta stabilitisi nelle loro nuove case, i convertiti restituivano quanto ricevuto dalla compagnia in denaro, beni o lavoro, corrispondendo inoltre un piccolo interesse, in modo da permettere ad altri di ricevere aiuto.\nNel 1887, durante un periodo di rimozione del diritto di voto per la Chiesa dei Santi degli ultimi giorni, il Congresso degli Stati Uniti utilizz\u00f2 l\"'Edmunds-Tucker Act\" per sciogliere la societ\u00e0.\nPerpetual Education Fund.\nNel 2001, la Chiesa dei Santi degli ultimi giorni diede vita ad una variante moderna del PEF, il \"Perpetual Education Fund\" (\"fondo perpetuo per l'istruzione\"). Questo nuovo fondo aiuta i Santi degli ultimi giorni principalmente nei paesi del terzo mondo ad ottenere un'istruzione. Anche in questo caso, ci si aspetta che i membri della Chiesa, una volta stabilitisi in una nuova professione, ripaghino il fondo con un piccolo interesse, in modo che altri possano ricevere aiuto. A differenza dell'originale PEF, il \"Perpetual Education Fund\" non \u00e8 una societ\u00e0 distinta dalla Chiesa dei Santi degli ultimi giorni."}
{"id": "3032199", "revid": "33383277", "url": "https://it.wikipedia.org/wiki?curid=3032199", "title": "Gioco calcio tv", "text": ""}
{"id": "3032200", "revid": "73843", "url": "https://it.wikipedia.org/wiki?curid=3032200", "title": "Missionario mormone", "text": "La Chiesa di Ges\u00f9 Cristo dei santi degli ultimi giorni \u00e8 una delle chiese moderne pi\u00f9 attive nel lavoro missionario, con oltre cinquantamila missionari a tempo pieno in tutto il mondo, alla fine del 2009.. Comunemente chiamati \"Missionari mormoni\", la maggior parte dei missionari della Chiesa di Ges\u00f9 Cristo dei santi degli ultimi giorni sono uomini e donne \"single\" e giovani (quasi ventenni o ventenni da poco) che sono assegnati ad una missione della Chiesa, che di solito \u00e8 lontana dalla casa del missionario. I missionari non ricevono un salario per il lavoro che svolgono, e la maggior parte sono supportati finanziariamente da s\u00e9 stessi o dalle loro famiglie. Durante la storia della Chiesa, oltre un milione di missionari sono stati mandati in missione.\nAbbigliamento e cura di s\u00e9.\nAi missionari mormoni a tempo pieno \u00e8 richiesto di conformarsi a precisi requisiti d'abbigliamento: per gli uomini sono generalmente richiesti pantaloni e giacche tradizionali e scuri, camicie bianche e cravatte. Per le donne devono essere indossati vestiti, o una gonna e una camicetta, pudici e professionali. In alcune zone queste convenzioni sono modificate leggermente. Per esempio in climi caldi e umidi, le giacche non sono richieste e le camicie possono essere a maniche corte. Vestiti \"casual\" possono essere indossati quando appropriati, come quando i missionari stanno fornendo lavoro manuale o durante la giornata di preparazione, quando i missionari sono coinvolti in ricreazione, pulizia, compere (a discrezione del presidente di missione) e lavanderia.\nTutti i missionari a tempo pieno indossano una targhetta col nome che fornisce il cognome con il titolo appropriato (\"Elder\" o \"Sister\" nelle zone in cui si parla inglese, o i loro equivalenti titoli in altre lingue). La targhetta col nome porta anche il nome della Chiesa, a meno che il presidente della missione lo consideri sconsigliabile, per via di circostanze nell'area (ad esempio condizioni politiche avverse)\nOrganizzazione.\nMissione e direzione delle missioni.\nOgni parte del mondo \u00e8 assegnata all'intento di una \"missione\" della Chiesa, sia che vi siano missionari mormoni attivi in quell'area o meno. Il presidente di missione \u00e8 sempre un adulto maschio.\nLa maggior parte delle missioni sono divise in molte \"zone\", che sono delle aree geografiche specificate dal presidente di missione (bench\u00e9 siano spesso la stessa area dell'unit\u00e0 ecclesiastica mormone nota come \"palo\"). Una zona comprende molte altre unit\u00e0 organizzative chiamate \"distretti\". Tutte le zone e i distretti sono presiedute da capi presi dai missionari maschi che servono nell'area. I capi di zona e di distretto sono responsabili di raccogliere statistiche settimanali, assistere i missionari nell'area di loro responsabilit\u00e0, e responsabilit\u00e0 generale verso il presidente di missione per il benessere e i progressi dei missionari sotto la loro amministrazione. Un distretto tipicamente comprende da quattro a otto missionari, e pu\u00f2 comprendere o meno pi\u00f9 di un'area di proselitismo. Un'\"area\" \u00e8 tipicamente una porzione dell'unit\u00e0 ecclesiastica mormone conosciuta come Rione (o congregazione), un Rione o pi\u00f9 Rioni.\nIn aggiunta ai capi citati sopra, il presidente di missione ha due o pi\u00f9 assistenti. Gli assistenti al presidente sono tipicamente missionari che hanno servito precedentemente come capi di distretto e/o zona. Prestano servizio come assistenti esecutivi del presidente, amministrando le norme e aiutando i missionari in tutta la missione.\nCompagnie.\nUna \"compagnia missionaria\", formata da due (o pi\u00f9 raramente tre) missionari, \u00e8 la pi\u00f9 piccola unit\u00e0 organizzativa di una missione. Ogni missionario \u00e8 assegnato dal presidente di missione ad essere il \"compagno\" di un altro missionario. Le compagnie missionarie si mantengono generalmente per un periodo di mesi e molti missionari serviranno con vari compagni prima della fine della loro missione. Questi compagni raramente si conoscono precedentemente al di fuori della missione. Le compagnie sono formate sempre da membri dello stesso sesso, con l'eccezione delle coppie sposate, che servono come una compagnia per la totalit\u00e0 della loro missione.\nAi compagni missionari \u00e8 ordinato di stare insieme tutto il tempo, sebbene permettano privacy per le cure personali. I compagni condividono la stessa abitazione e la stessa camera da letto (ma non lo stesso letto, tranne nel caso di coppia di missionari sposati). quando i compagni hanno personalit\u00e0 o interessi in conflitto, sono incoraggiati a provare a risolverli loro stessi. Se non sono in grado di farlo, i capi della missione possono mediare per aiutare a risolvere le differenze. Grande valore \u00e8 riposto nell'impegno spirituale alle virt\u00f9 dell'umilt\u00e0 e dell'amore. I missionari sono esortati a trattare la compagnia come una relazione che deve riuscire ad essere cooperativa e altruistica, aumentando cos\u00ec la spiritualit\u00e0 e le abilit\u00e0 caratteriali e sociali di ciascun singolo missionario. Talvolta i conflitti non sono risolti totalmente prima che uno dei missionari sia trasferito in una nuova area; ci\u00f2 \u00e8 considerato non ideale, perch\u00e9 i missionari sono incoraggiati ad imparare a lavorare con i loro compagni e ad amarli piuttosto che vivere in un ambiente di litigio in attesa di essere assegnati altrove.\nNumero dei missionari e numero dei convertiti.\nAl 31 dicembre 2009, c'erano 51.736 missionari mormoni che prestavano servizio in 344 missioni in tutto il mondo. Il loro lavoro, spesso in cooperazione con i membri locali, port\u00f2 al battesimo di 280,106 convertiti nel 2009. L'autore David Stewart fa notare che il numero di battesimi di convertiti per missionario per anno \u00e8 sceso da 8,03 nel 1989 a 4,67 nel 2005. Stewart sostiene che il numero di convertiti crescerebbe se i missionari mormoni facessero sforzi pi\u00f9 grandi nell'incontrare nuove persone. Fa notare che la compagnia media dedica solo quattro o cinque ore a settimana tentando d'incontrare nuove persone.\nTipi di missionari.\nIl pi\u00f9 visibile e pi\u00f9 comune tipo di missionari \u00e8 tipicamente quello che fa proselitismo porta-a-porta e guida biciclette come mezzo di trasporto, ma non tutti i missionari s'impegnano in queste attivit\u00e0. Missionari con esigenze speciali o questioni di salute possono essere chiamati come \"missionari di servizio\" a tempo pieno o \"part-time\". Molti missionari che potrebbero svolgere servizio completo di missionario sono chiamati a fare ricerche genealogiche o a prestare servizio come guide turistiche o come accoglienza alla piazza del Tempio di Salt Lake City o al Family History Library o in altri luoghi della Chiesa. In molte aree, anche i missionari che fanno proselitismo impegnano la maggior parte della loro giornata a rispondere alle telefonare e alle richieste, a spedire il materiale richiesto dalla pubblicit\u00e0 televisiva e radiofonica della Chiesa. I missionari possono usare il trasporto pubblico, camminare, andare in bicicletta, o in alcune aree guidare automobili di propriet\u00e0 della chiesa, o a volte viaggiare in un'automobile privata con un membro della Chiesa che li sta accompagnando ad un appuntamento d'insegnamento o ad un'attivit\u00e0 di proselitismo o di associazione.\n Questi missionari umanitari prestano tipicamente servizio in aree impoverite del mondo e non fanno attivamente proselitismo. I missionari umanitari seguono ogni legge locale riguardo all'insegnamento e all'esporre simboli religiosi, comprese le targhette identificative col nome. Questo permette loro di fornire servizi e aiuto in nazioni dove le attivit\u00e0 da parte di organizzazioni religiose sono tipicamente ristrette o proibite, cos\u00ec come nelle nazioni a prevalenza mussulmana o nel Sud-est asiatico. Ai missionari che fanno regolarmente proselitismo \u00e8 chiesto d'impegnarsi in attivit\u00e0 d'assistenza e in servizi di volontariato, limitatamente a quattro ore a settinama in giorni che non siano di fine settimana o di preparazione.\nNel 2007, l'80% di tutti i missionari mormoni erano uomini giovani non sposati, il 13% donne giovani non sposate, e il 7% coppie in pensione.\nMissionari anziani.\nCoppie in pensione e donne anziane non sposate della Chiesa, che sono abili, sia fisicamente che finanziariamente, sono incoraggiati a dedicarsi a missioni a tempo pieno. Per coloro con limitazioni di salute o finanziarie, sono disponibili molte altre opportunit\u00e0 di servizio nelle loro congregazioni o comunit\u00e0 del luogo dove vivono.\nI \"missionari anziani\", chiamati anche loro \"Anziani\" e \"Sorelle\" come le loro controparti pi\u00f9 giovani, pagano da s\u00e9 le proprie spese, sebbene possano ricevere assistenza dalla famiglia. Hanno pi\u00f9 scelta nel luogo e nel tipo della loro missione, soprattutto se hanno abilit\u00e0 particolari come esperienze mediche o conoscenza di lingue straniere. Molti prestano servizio in missioni umanitarie in cui sono inviati in regioni specifiche regioni e si occupano di agricoltura, provvigioni di cibo, missioni mediche o iniziative di acqua potabile. Queste missioni sono operate tramite la divisione \"Humanitarian Services\" del \"LDS Philanthropies\", incominciata nel 1955. La Chiesa dei santi degli ultimi giorni ha recentemente iniziato progetti d'immunizzazione e iniziative per carrozzelle con molto del lavoro volontario che \u00e8 svolto da missionari anziani.\nPoich\u00e9 la chiesa dei santi degli ultimi giorni opera con un ministro laico, utilizzando membri della congregazione per adempiere i ruoli che servire i bisogni della congregazione comporta, alcuni coppie di missionari anziani possono servire come capi in aree del mondo dove ci sono pochi membri della Chiesa locale con esperienza direttiva. Parte della loro responsabilit\u00e0 include istruire membri locali ad essere capi efficaci, per mettere in grado le congregazioni locali di provvedere i propri bisogni direttivi.\nI missionari anziani rappresentano una piccola percentuale del totale della forza missionaria a tempo pieno della Chiesa mormone. Nel 2004, c'erano approssimativamente 5.000 coppie di missionari anziani nella chiesa, su pi\u00f9 di 56.000 missionari in tutto.. Tuttavia, i missionari anziani formano una grande parte della forza missionaria \"part-time\" della Chiesa.\nNelle ultime due decadi, la Chiesa dei santi degli ultimi giorni ha aumentato la sua richiesta di coppie di missionari anziani. I capi l'hanno incoraggiato sia come una responsabilit\u00e0 di aiutare i compagni e sia come una cura alla solitudine che spesso colpisce i pi\u00f9 anziani. Nel 2002 il presidente della Chiesa Gordon B. Hinckley disse: \nMissionari edificatori.\nI missionari edificatori furono originariamente chiamati dal presidente della Missione tongana nei primi anni'50.. Tra i loro successi maggiori ci fu la costruzione della Scuola superiore di Liahona.\nDal 1855 in poi, Wendell B. Mendenhall istituzionalizz\u00f2 i missionari edificatori su una scala pi\u00f9 grande con operai specializzati chiamati come supervisori dei missionari. La maggior parte dei supervisori erano americani, mentre la maggior parte dei lavoratori erano giovani uomini indigeni nell'area del Pacifico del sud e dell'America latina, dove il lavoro veniva svolto. Tuttavia, in quei tempo la situazione era molto complessa. Un esempio \u00e8 Jose Alvarez che era originario dell'Argentina, ma aveva vissuto negli Stati Uniti per tre anni quando fu chiamato per andare con la sua famiglia in Cile, dove prest\u00f2 servizio come supervisore dei missionari edificatori. Spesso i supervisori edificatori apprendisti o assistenti lavoravano sotto la direzione di un supervisore esperto in preparazione per un incarico come supervisore completo di qualche progetto o gruppo di missionari.\nLa maggior parte dei missionari edificatori avevano avuto poca o nessuna esperienza di edificatori prima della loro chiamata. Ci\u00f2, tuttavia, raramente impediva loro di farsi un'esperienza e imparare ogni aspetto del lavoro di costruzione che il progetto comporta. Le sole eccezioni erano rispetto alle leggi che richiedono che in certi settori, come ad esempio elettricit\u00e0 e idraulica, il lavoro debba essere svolto da operai registrati.\nSebbene ci siano molti ruoli specifici che ci si aspetta che i missionari che fanno proselitismo vivano ma non i missionari edificatori, e alcuni missionari edificatori erano chiamati gi\u00e0 a 17 anni, molte aspettative -come ad esempio l'aspettativa di un impegno di due anni di lavoro- e anche i requisiti di merito, erano gli stessi e gli aspiranti missionari edificatori erano intervistati rispetto a questi aspetti prima della loro chiamata. Alla fine venivano inviate lettere formali della Prima presidenza riguardo a questi aspetti ai supervisori edificatori per referenza e accettazione.\nLa differenza principale riguardo alle condizioni del servizio dei missionari edificatori erano che tali missionari dovevano risiedere per brevi periodi di tempo nelle case di differenti membri della congregazione dell'edificio su cui stanno lavorando. Durante i primi anni 1970, in Australia tali famiglie ospitanti lo ritenevano un onore e era offerto loro solo 5$ a settimana per assistere. Poich\u00e9 il ruolo del missionario era di servizio, ad un missionario edificatore sono offerti 3$ per le spese base per vivere. Cos\u00ec la maggior parte dei missionari edificatori aveva bisogno di usare i propri risparmi per coprire le spese di ogni altra cosa necessaria, o di ricevere dai loro parenti e amici ogni altra cosa extra necessaria. Fondamentalmente, comunque, la famiglia ospitante badava al missionario ed era compito di quest'ultimo confondersi nella famiglia e aiutarla durante le ore di non lavoro.\nMissionari edificatori erano inoltre presi in carica come parte del Rione o Palo in cui risiedono, e ci si aspettava che fossero d'esempio nel supportare i capi locali, i programmi e i coinvolgimenti della Chiesa. Dovevano vivere tutti gli standard che sono stabiliti dai capi della Chiesa per i membri giovani, e mentre prestavano servizio come missionari ci si aspettava che non fossero coinvolti in , e non andassero a feste e a danze e attivit\u00e0 non della Chiesa.\nPoich\u00e9 la loro chiamata era di missionariato a tempo pieno, essi non erano generalmente chiamati ad altre posizioni nella Chiesa mentre erano nelle loro missioni, bench\u00e9 avrebbero potuto accettare abbastanza prontamente incarichi \"ad interim\" di tanto in tanto. C'erano inoltre opportunit\u00e0, a seconda della circostanze, per i missionari edificatori e quelli che fanno proselitimo per lavorare assieme sui programmi degli uni o degli altri, il che accadeva molto spesso. La responsabilit\u00e0 per, o la prima autorit\u00e0 su, ogni missionario che fa proselitismo \u00e8 investita nel presidente di missione nella missione alla quale il missionario \u00e8 stato chiamato. Tuttavia, nei riguardi dei missionari edificatori, di tale responsabilit\u00e0 era investito il presidente di palo del palo in cui il missionario risiedeva in quel tempo. Quando giungeva all'effettivo lavoro proprio sul sito, l'autorit\u00e0 stabilita era il supervisore edificatore, che lavorava sotto le istruzioni dell'autorit\u00e0 regionale o generale di costruzione della Chiesa.\nBench\u00e9 ci si aspettasse che i missionari edificatori non dessero appuntamenti n\u00e9 fossero coinvolti con intimit\u00e0 o familiarit\u00e0, erano tuttavia incoraggiati a \"costruire relazioni significative\" con membri del sesso opposto, ma ci si aspettava che lo facessero solo in occasioni di gruppo e mantenendo la corretteza della loro chiamata.\nMolti di questi missionari, diversamente dai missionari che fanno proselitismo -che generalmente rimangono all'interno di una sola missione- erano spostati in giro per una nazione o in una grande area ovunque il loro lavoro fosse richiesto o il prossimo progetto avviato. Questo poteva significare anche che lavoravano sotto diversi supervisori e sotto diversi presidenti di palo e di distretto nel periodo della loro chiamata al missionariato.\nIl programma dei missionari edificatori fu rimosso gradualmente negli anni 1970\nDurante l'andamento della maggior parte dei programmi di missionari edificatori, vi erano inoltre opportunit\u00e0 per i membri della Chiesa in generale di fornire servizio o di essere direttamente coinvolti nel vero e proprio lavoro di costruzione delle cappelle o strutture della Chiesa che venivano edificate, fornendo \"ore di servizio\" personale, che erano anch'esse registrate. Molte donne locali si coinvolgevano in assistenza fornendo cibo e bevande durante le pause. Altri assistevano con altri lavori manuali sul luogo dei lavori."}
{"id": "3032201", "revid": "2177639", "url": "https://it.wikipedia.org/wiki?curid=3032201", "title": "Wojskowy Klub Sportowy Czarni Radom", "text": "Il Wojskowy Klub Sportowy Czarni Radom \u00e8 una societ\u00e0 pallavolistica maschile polacca con sede a Radom: milita nel campionato di Polska Liga Siatk\u00f3wki.\nStoria.\nLa societ\u00e0 venne fondata nel 1921, e dopo soli due anni fin\u00ec sotto il controllo militare. In questi anni l'unica attivit\u00e0 era quella calcistica, ma ad essa si aggiunsero presto le formazioni di pallavolo, pugilato e nuoto.\nLa squadra di pallavolo milit\u00f2 nelle serie minori fino al 1979, quando conquist\u00f2 la promozione alla IIa Divisione, il 1984 \u00e8 invece l'anno della promozione alla massima serie. Nel 1987 raggiunse la finale della coppa nazionale, mentre i migliori anni in campionato sono il 1994 e il 1995, quando termin\u00f2 la stagione con il terzo posto.\nGli anni successivi segnarono l'inizio di un lento declino, che venne per\u00f2 sorprendentemente interrotto nel 1999, grazie alla vittoria della Coppa di Polonia. In finale sconfissero il pi\u00f9 quotato Klub Sportowy AZS Cz\u0119stochowa Sportowa al tie-break, dopo essere stati in vantaggio di due set.\nNonostante alcune partecipazioni alla Coppa delle Coppe, gli sponsor iniziarono ad abbandonare il progetto, e la squadra inizi\u00f2 a lottare per la salvezza. La retrocessione avvenne nel 2002, mentre l'anno successivo la societ\u00e0 venne liquidata.\nLa squadra venne riproposta nel 2007, acquisendo il nome dalle formazioni giovanili. Ad oggi la Prima Squadra milita nel terzo livello della pallavolo polacca."}
{"id": "3032202", "revid": "1705737", "url": "https://it.wikipedia.org/wiki?curid=3032202", "title": "Pista dei Mormoni", "text": "Il Pista dei Mormoni (Mormon Trail) o Pista dei Pionieri mormoni (Mormon Pioneer Trail) \u00e8 una strada di che i membri della Chiesa di Ges\u00f9 Cristo dei Santi degli ultimi giorni percorsero dal 1846 al 1868. Oggi il \"Mormon Trail\" \u00e8 parte del \"National Trails System\" degli Stati Uniti, con la denominazione di \"Mormon Pioneer National Historic Trail\".\nLa \"Pista dei Mormoni\" si estende da Nauvoo (nell'Illinois), che era il principale insediamento dei Santi degli ultimi giorni dal 1839 to 1846, fino a Salt Lake City (nell'Utah), che fu colonizzata da Brigham Young e dai suoi seguaci a partire dal 1847. Da Council Bluffs (nell'Iowa) a Fort Bridger (nel Wyoming), la pista segue in gran parte lo stesso percorso dell'\"Oregon Trail\" e del \"California Trail\"; questi percorsi sono noti collettivamente come l'\"Emigrant Trail\" (\"Pista degli emigranti\").\nIl movimento dei Pionieri mormoni incominci\u00f2 nel 1846 quando, di fronte ai conflitti con i vicini, Young decise di abbandonare Nauvoo e di stabilire una nuova casa per la Chiesa nel \"Great Basin\" (il Gran Bacino). Quell'anno i seguaci di Young attraversarono l'Iowa. Lungo la strada, ad alcuni fu assegnato di fondare insediamenti e di seminare e mietere raccolti per gli immigranti successivi. Durante l'inverno del 1846-47, gli immigranti svernarono nell'Iowa, negli stati confinanti, e nel territorio non organizzato che successivamente sarebbe diventato il Nebraska, con il gruppo pi\u00f9 grande che abit\u00f2 a Winter Quarters nel Nebraska. Nella primavera del 1847, Young guid\u00f2 una compagnia d'avanguardia alla \"Salt Lake Valley\" (la Valle del Lago Salato), che all'epoca era fuori dai confini degli Stati Uniti e che successivamente divent\u00f2 lo Utah. Durante i primi pochi anni, gli immigranti erano per la maggior parte precedenti occupanti di Nauvoo che stavano seguendo Young in Utah. Successivamente, gli immigrati comprendevano sempre pi\u00f9 convertiti dalle Isole Britanniche e dall'Europa.\nLa pista fu usata per pi\u00f9 di 20 anni, fino al completamento della First Transcontinental Railroad nel 1869. Tra gli emigranti vi furono i Pionieri mormoni con carretto a mano del 1856-1860. Due delle compagnie con carretto a mano, guidate da James G. Willie e Edward Martin, andarono incontro al disastro lungo la pista quando partirono tardi e furono colti da pesanti tempeste di neve nel Wyoming.\nAntefatto.\nSotto la guida di Joseph Smith, i Santi degli ultimi giorni fondarono varie comunit\u00e0 in tutti gli Stati Uniti tra il 1830 e il 1844, soprattutto a Kirtland (Ohio); Independence (Missouri); e Nauvoo. Tuttavia, i Santi furono scacciati volta per volta da ciascuna di esse a causa di disaccordi interni e di conflitti con altri coloni (vedi \"Storia del movimento dei Santi degli ultimi giorni\"). Infine furono costretti ad abbandonare Nauvoo nel 1846.\nSebbene il movimento si fosse spaccato in varie denominazioni dopo la morte di Smith nel 1844, la maggior parte dei membri si schierarono con Brigham Young e la Chiesa di Ges\u00f9 Cristo dei Santi degli ultimi giorni. Sotto la guida di Young, circa 14.000 cittadini mormoni di Nauvoo si misero in viaggio per trovare una nuova casa nell'Ovest.\nLa migrazione verso Ovest.\nIn qualit\u00e0 di apostolo anziano del Quorum dei Dodici dopo la morte di Joseph Smith, Brigham Young si assunse la responsabilit\u00e0 della guida della chiesa. Successivamente sarebbe stato proclamato Presidente della Chiesa e profeta.\nYoung ora doveva guidare i Santi nel lontano ovest, senza sapere esattamente esattamente dove andare o dove sarebbero finiti. Egli insistette affinch\u00e9 i Mormoni si insediassero in un luogo che nessun altro avrebbe voluto e ritenne che l'isolato Gran Bacino avrebbe portato ai Santi molti vantaggi.\nYoung pass\u00f2 in rassegna informazioni sul Gran Lago Salato e sul Gran Bacin\u00f2, si consult\u00f2 con uomini di montagna e \"trappers\", e si incontr\u00f2 con padre Pierre-Jean De Smet, un missionario gesuita pratico della regione. Organizz\u00f2 una compagnia d'avangurdia per aprire la pista verso le Montagne Rocciose, valutare le condizioni della pista, trovare le sorgenti d'acqua e selezionare un punto di raduno centrale nel Gran Bacino. Fu scelto un nuovo percorso sul lato nord dei fiumi Platte e North Platte per evitare potenziali conflitti sui diritti di pascolo, sull'accesso all'acqua e sugli accampamenti con i viaggiatori che usavano il consolidato \"Oregon Trail\" sul lato sud del fiume.\nLa Convenzione di Quincy dell'ottobre 1845 approv\u00f2 delle risoluzioni che esigevano che i Santi degli ultimi giorni si ritirassero da Nauvoo entro il maggio 1846. Alcuni giorni dopo, la Convenzione di Carthage chiese la costituzione di una milizia che li avrebbe cacciati con la forza se non avessero rispettato la scadenza di maggio. Per tentare di rispettare questa scadenza e di ottenere una rapida partenza nella migrazione verso il Gran Bacino, i Santi degli ultimi giorni cominciarono a lasciare Nauvoo nel febbraio 1846.\nMigrazione del 1846.\nLa partenza da Nauvoo cominci\u00f2 il 4 febbraio 1846 sotto la guida di Brigham Young. Questa rapida partenza li espose agli elementi nella parte peggiore dell'inverno. Dopo aver attraversato il fiume Mississippi, il viaggio attraverso il Territorio dell'Iowa segu\u00ec strade territoriali primitive e piste dei nativi americani. Young in origine pianificava di guidare una compagnia rapida di circa 300 uomini fino al Gran Bacino durante l'estate del 1846. Credeva che avrebbero potuto attraversare l'Iowa e raggiungere il fiume Missouri in quattro a sei settimane. Il viaggio effettivo attraverso l'Iowa, tuttavia, fu rallentato da pioggia, fango, fiumi in piena e scarsa preparazione, e richiese sedici settimane \u2014 quasi tre volte pi\u00f9 di quanto pianificato. Le pesanti piogge trasformarono le pianure ondulate dell'Iowa meridionale in un acquitrino di fango profondo fino agli assali. Inoltre, poche persone portavano provviste adeguate per il viaggio. Il tempo, l'impreparazione generale e la mancanza di esperienza nel trasferire un cos\u00ec grande gruppo di persone contribuirono tutti alle difficolt\u00e0 che sopportarono. La comitiva iniziale raggiunse il fiume Missouri il 14 giugno. Era evidente che i Santi degli ultimi giorni non avrebbero potuto farcela fino al Gran Bacino in quella stagione e avrebbero dovuto svernare sul fiume Missouri.\nAlcuni degli emigranti fondarono un insediamento chiamato Kanesville sul lato del fiume verso l'Iowa. Altri si trasferirono dall'altra parte del fiume nell'area dell'odierna Omaha, costruendo un campo chiamato Winter Quarters.\nLa compagnia d'avanguardia del 1847.\nNell'aprile 1847, membri scelti della compagnia d'avanguardia si riunirono, furono stipati gli ultimi rifornimenti e il gruppo fu organizzato in 14 compagnie. Fu formata una milizia e una guardia notturna. La compagnia consisteva di 143 uomini, inclusi tre neri e otto membri del Quorum dei Dodici, tre donne e due bambini. Il convoglio conteneva 73 carri, animali da tiro e bestiame e portava abbastanza rifornimenti da approvvigionare il gruppo per un anno. Il 5 aprile, il convoglio di carri si mosse verso ovest da Winter Quarters verso il Gran Bacino.\nIl viaggio da Winter Quarters a Fort Laramie richiese sei settimane, con la compagnia che arriv\u00f2 al forte il 1\u00ba giugno. Mentre era a Fort Laramie, la compagnia d'avanguardia fu raggiunta dai membri del Battaglione mormone, che erano stati esonerati per malattia e mandati a svernare a Pueblo (Colorado), e da un gruppo di membri della Chiesa del Mississippi. A questo punto la compagnia, ora pi\u00f9 grande, prese la Pista dell'Oregon stabilita verso il posto di scambio a Fort Bridger.\nYoung incontr\u00f2 il \"mountain man\" Jim Bridger, famoso cacciatore ed esploratore, il 28 giugno. Discussero gli itinerari nella Valle del Lago Salato, e la fattibilit\u00e0 di insediamenti autosufficienti nelle vallate montane del Gran Bacino. La compagnia avanz\u00f2 con decisione attraverso South Pass, attravers\u00f2 in zattera il Green River e arriv\u00f2 a Fort Bridger il 7 luglio. Verso lo stesso periodo, furono raggiunti da 12 altri membri del distaccamento ammalato del Battaglione mormone.\nAffrontando ora un percorso pi\u00f9 accidentato e rischioso, Young scelse di seguire la pista usata dalla spedizione Donner-Reed nel suo viaggio in California l'anno precedente. Quando la compagnia d'avanguardia attravers\u00f2 le accidentate montagne, si divise in tre sezioni. Young e parecchi altri membri della comitiva soffrirono di una febbre, generalmente identificata come una \"febbre di montagna\" indotta dagli acari del legno. Il piccolo distaccamento ammalato rimase indietro rispetto al gruppo maggiore, e fu creata una divisione di esplorazione per muoversi pi\u00f9 avanti lungo l'itinerario designato.\nGli scout Erastus Snow ed Orson Pratt entrarono nella Valle del Lago Salato il 21 luglio. Il 23 luglio, Pratt offr\u00ec una preghiera dedicando la terra al Signore. Fu dissodato il terreno, furono scavati fossi d'irrigazione e furono piantati i primi campi di patate e di rape. Il 24 luglio, Young vide per la prima volta la valle da un carro \u201cmalato\u201d guidato dal suo amico Wilford Woodruff. Secondo Woodruff, Young espresse la sua soddisfazione per l'aspetto della valle e dichiar\u00f2: \"Questo \u00e8 il posto giusto, continua a guidare.\"\nNell'agosto 1847, Young e membri selezionati della compagnia d'avanguardia ritornarono a Winter Quarters per organizzare le compagnie programmate per gli anni successivi. Entro il dicembre 1847, pi\u00f9 di duemila Mormoni avevano completato il viaggio fino alla Valle del Lago Salato, allora in territorio messicano.\nColtivare la terra incolta inizialmente era difficile, poich\u00e9 i vomeri si rompevano quando tentavano di arare il terreno asciutto. Fu progettato un sistema d'irrigazione e la terra inondata prima di arare, con il sistema che forniva umidit\u00e0 supplementare durante l'anno. Salt Lake City fu tracciata e designata come quartier generale della Chiesa. Il duro lavoro produsse una comunit\u00e0 prospera. Nel loro nuovo insediamento, anche l'intrattenimento era importante, e il primo edificio pubblico fu un teatro.\nNon ci volle molto, tuttavia, perch\u00e9 gli Stati Uniti li raggiungessero, e nel 1848, dopo la fine della guerra con il Messico, la terra nella quale si erano insediati divent\u00f2 parte degli Stati Uniti.\nMigrazione crescente.\nOgni anno durante la migrazione dei Mormoni, la gente continu\u00f2 ad essere organizzata in \"compagnie\", ciascuna delle quali portava il nome del suo leader ed era suddivisa in gruppi di 10 e 50. I Santi percorrevano la pista aperta dalla compagnia d'avanguardia, dividendo il viaggio in due parti. Il primo segmento cominciava a Nauvoo e finiva a Winter Quarters, vicino alla moderna Omaha (Nebraska). La seconda met\u00e0 del viaggio portava i Santi attraverso l'area che in seguito sarebbe diventata il Nebraska e il Wyoming, prima di finire il loro viaggio nella Valle del Lago Salato nell'attuale Utah. I primi gruppi usarono carri coperti tirati da buoi per portare i loro rifornimenti attraverso il paese. Le compagnie successive usarono carretti a mano e viaggiarono a piedi.\nEntro il 1849, infatti, molti dei Santi degli ultimi giorni che erano rimasti in Iowa o Missouri erano poveri e non potevano permettersi i costi dei carri, dei tiri dei buoi e dei rifornimenti che sarebbero serviti per il viaggio. La Chiesa dei Santi degli ultimi giorni istitu\u00ec un fondo rotativo noto come Fondo perpetuo per l'emigrazione (\"Perpetual Emigration Fund\") per consentire ai poveri di emigrare. Entro il 1852, la maggior parte dei Santi degli ultimi giorni di Nauvoo che desideravano emigrare lo avevano fatto, e la chiesa abbandon\u00f2 i suoi insediamenti in Iowa. Tuttavia, molti membri della chiesa proveniente dagli stati orientali e dall'Europa continuarono ad emigrare nello Utah, spesso assistiti dal Fondo perpetuo per l'emigrazione.\nCarretti a mano: 1856-1860.\nNel 1856, la chiesa inaugur\u00f2 un sistema di compagnie con carretto a mano per consentire agli emigranti europei poveri di fare il viaggio in modo pi\u00f9 economico. I carretti a mano \u2014 carretti a due ruote che erano tirati dagli emigranti, invece che da animali da tiro \u2014 furono usati talvolta come mezzo di trasporto alternativo dal 1856 al 1860. Erano visti come un mezzo pi\u00f9 veloce, pi\u00f9 facile e pi\u00f9 economico per portare i convertiti europei a Salt Lake City. Quasi 3.000 Mormoni, con 653 carretti e 50 carri di rifornimenti, viaggiando in 10 diverse compagnie, fecero il viaggio fino a Salt Lake City. Sebbene non fossero i primi ad usare i carretti a mano, furono il solo gruppo a usarli estesamente.\nI carretti a mano erano modellati sui carretti usati dagli spazzini delle strade ed erano fatti quasi interamente di legno. Erano generalmente lunghi da sei a sette piedi (da 183 a 213\u00a0cm), abbastanza ampi da attraversare una stretta pista per carri, e potevano essere alternativamente spinti o tirati. Le piccole scatole fissate ai carri erano lunghe da tre a quattro piedi (da 91 a 122\u00a0cm) e alte otto pollici (20\u00a0cm). Potevano portare circa 500 libbre (227\u00a0kg), la maggior parte di questo peso consistendo di provviste per la pista e di pochi effetti personali.\nTutte le compagnie con carretto a mano tranne due completarono con successo il duro viaggio, con relativamente pochi problemi e solo alcune morti. Tuttavia, la quarta e la quinta compagnia, note come le Compagnie Willie e Martin, ebbero seri problemi. Le compagnie lasciarono Iowa City (Iowa) nel luglio 1856, molto tardi per iniziare il viaggio attraverso le pianure. Incontrarono un rigido tempo invernale a ovest dell'attuale citt\u00e0 di Casper (Wyoming) e continuarono ad affrontare neve alta e tempeste per il resto del viaggio. Le scorte di cibo furono presto esaurite. Young organizz\u00f2 una spedizione di salvataggio che port\u00f2 le compagnie al riparo, ma pi\u00f9 di 210 dei 980 emigranti nelle due compagnie morirono.\nLe compagnie con carretto a mano continuarono con maggiore successo fino al 1860, e anche le compagnie tradizionali con buoi e carri continuarono per quelli che potevano permettersi il pi\u00f9 alto costo. Dopo il 1860 la chiesa cominci\u00f2 a mandare compagnie di carri verso est ogni primavera, per ritornare nello Utah in estate con i Santi degli ultimi giorni che emigravano. Alla fine, con il completamento della Transcontinental Railroad nel 1869, i futuri emigranti furono in grado di viaggiare per ferrovia, e l'era della pista dei pionieri mormoni giunse al termine.\nSiti lungo la pista.\nQuelli che seguono sono i principali punti lungo la pista presso i quali i primi Mormoni si fermarono, stabilirono campi temporanei o che usarono come punti di riferimento e luoghi d'incontro. I siti sono categorizzati in base alla loro ubicazione rispetto ai moderni stati degli Stati Uniti."}
{"id": "3032204", "revid": "729019", "url": "https://it.wikipedia.org/wiki?curid=3032204", "title": "Battaglione mormone", "text": "Il battaglione mormone fu l'unica unit\u00e0 basata sulla religione nella storia militare degli Stati Uniti, e prest\u00f2 servizio dal luglio 1846 al luglio 1847 durante la guerra messicano-statunitense. Il battaglione era un'unit\u00e0 di volontari di circa 500 uomini dei Santi degli ultimi giorni guidata da ufficiali di compagnia mormoni, comandata da ufficiali dell'esercito statunitense regolare. Durante il suo servizio, il battaglione fece un'estenuante marcia da Council Bluffs (nell'Iowa) a San Diego (in California). \nLa marcia e il servizio del battaglione contribu\u00ec ad aiutare gli Stati Uniti a proteggere nuove terre in molti stati occidentali, soprattutto l'Acquisto Gadsden del 1853 di molta dell'Arizona meridionale. La marcia inoltre apr\u00ec una strada meridionale per carri verso la California. I veterani del battaglione ebbero un ruolo significativo nell'espansione americana verso ovest in California, Utah, Arizona e altre parti del \"West\"."}
{"id": "3032205", "revid": "729019", "url": "https://it.wikipedia.org/wiki?curid=3032205", "title": "Guerra dello Utah", "text": "La guerra dello Utah (in inglese Utah War), nota anche come la spedizione dello Utah (Utah Expedition), la gaffe di Buchanan (Buchanan's Blunder) - dal nome della presidenza di James Buchanan -, la guerra mormone (Mormon War) o la ribellione mormone (Mormon Rebellion), fu un confronto armato tra i coloni mormoni nei territori dello Utah e le forze armate del governo federale degli Stati Uniti. Tale confronto dur\u00f2 dal maggio 1857 al luglio 1858. Anche se vi furono delle vittime, principalmente civili non-mormoni, la guerra non ebbe battaglie e fu risolta tramite trattativa.\nIl contesto storico.\nL'esodo verso lo Utah.\nGi\u00e0 in passato i mormoni erano stati protagonisti di violenza, come durante la guerra del 1838 che port\u00f2 Lilburn Boggs, all'epoca il governatore del Missouri, ad emanare nello stesso anno un apposito provvedimento: il \"Missouri Executive Order 44\". I membri della Chiesa di Ges\u00f9 Cristo e dei Santi degli Ultimi Giorni, spesso chiamati \"i pionieri mormoni\", cominciarono a colonizzare il territorio dello Utah nell'estate del 1847. Infatti, dopo la morte del fondatore del movimento Joseph Smith, la vita per i mormoni in Missouri e nell'Illinois era diventata difficile per una serie di scontri con le comunit\u00e0 vicine. Brigham Young e gli altri nuovi capi della Chiesa si erano allora convinti che fosse necessario migrare verso una nuova \"terra promessa\", dove i diritti dei mormoni sarebbero stati assicurati e dove poter praticare in pace la loro religione; l'avevano individuata nel lontano Utah.\nAnche se gli Stati Uniti avevano gi\u00e0 ottenuto il controllo delle regioni colonizzate dell'Alta California e del Nuovo Messico nel 1847, all'inizio della guerra contro il Messico, il loro trasferimento legale sarebbe avvenuto soltanto con il trattato di Guadalupe Hidalgo, alla fine delle ostilit\u00e0, nel 1848. I capi della Chiesa avevano dichiarato che non avrebbero \"lasciato l'orbita politica degli Stati Uniti\", e nemmeno intendevano farlo. Nello stesso anno, a Sutter's Mill, in California, fu scoperto l'oro - cominci\u00f2 la celebre \"corsa all'oro\" - e centinaia di pionieri cominciarono a spostarsi verso ovest, attraversando la zona colonizzata dai mormoni. Queste migrazioni portarono opportunit\u00e0 di scambi commerciali, ma posero anche fine al loro breve isolamento.\nNel 1849, i mormoni proposero che gran parte del territorio in cui si erano insediati entrasse a far parte degli Stati Uniti con il nome di \"Stato di Deseret\". La loro principale rivendicazione era quella di poter scegliere i propri governanti, con la preoccupazione che viceversa sarebbero stati \"insensibili opportunisti nominati dall'alto\" inviati da Washington, come da regola. Erano convinti che la loro libert\u00e0 religiosa sarebbe stata garantita solo da uno Stato retto dai capi della Chiesa. Il Congresso degli Stati Uniti istitu\u00ec il Territorio dello Utah con il compromesso del 1850, e il presidente Millard Fillmore scelse Brigham Young come primo governatore. I mormoni erano soddisfatti della nomina, ma successivamente le relazioni tra mormoni e amministrazione federale si deteriorarono\nPoligamia, sovranit\u00e0 popolare e schiavit\u00f9..\nAll'epoca, i capi della Chiesa sostenevano la poligamia. Il 20-25% dei mormoni, si stima, appartenevano a famiglie poligame e la pratica coinvolgeva circa un terzo delle donne che raggiungevano l'et\u00e0 da marito. Agli occhi della societ\u00e0 americana, ci\u00f2 era considerata un'imperdonabile immoralit\u00e0. Durante la campagna per le presidenziali del 1856, un punto centrale del programma del giovane Partito Repubblicano era \"proibire ovunque i residui gemelli della barbarie: la poligamia e la schiavit\u00f9\". I Repubblicani associarono il principio democratico di sovranit\u00e0 popolare all'accettazione della poligamia nello Utah, trasformando la questione in una formidabile arma politica.\nLa sovranit\u00e0 popolare era la base teorica del Compromesso del 1850 e del Kansas-Nebraska Act del 1854. Il concetto serviva a eliminare la dirompente questione della schiavit\u00f9 nei Territori dal dibattito pubblico nazionale, per prevenire un conflitto armato tra Nord e Sud. Ma, durante la campagna elettorale, il Partito Repubblicano la dipinse come espediente per difendere la poligamia. Leader democratici come Stephen A. Douglas, un tempo alleato dei mormoni, cominciarono ad attaccarli. I democratici credevano che l'atteggiamento della gente verso la poligamia avrebbe potuto mettere in crisi il compromesso sulla schiavit\u00f9.\nLo svolgimento.\nDal 1857 al 1858, l'amministrazione del presidente James Buchanan cerc\u00f2 di reprimere quella che avvertiva come una ribellione nel territorio dello Utah da parte dei coloni mormoni. Il presidente mand\u00f2 l\u00e0 forze armate statunitensi, ci\u00f2 fu conosciuto come la Spedizione dello Utah. I mormoni, timorosi che una grande forza militare statunitense fosse stata mandata per annientarli, bloccarono l'entrata dell'esercito nella Salt Lake Valley. Sebbene il confronto tra la milizia mormone, chiamata la Legione Nauvoo, e l'esercito degli Stati Uniti provocasse alcune distruzioni di propriet\u00e0 e a poche brevi schermaglie in quello che \u00e8 l'attuale Wyoming sudoccidentale, non avvenne nessuna battaglia tra le due forze militari rivali.\nNonostante ci\u00f2, il confronto non fu incruento. Al massimo delle tensioni, l'11 settembre 1857, pi\u00f9 di 120 coloni diretti in California, dall'Arkansas, dal Missouri e da altri stati, compresi uomini disarmati, donne e bambini, furono uccisi nel lontano Utah sudoccidentale da un gruppo di miliziani mormoni locali. Questi sostennero che i migranti erano stati uccisi da nativi americani. Questo evento sar\u00e0 successivamente chiamato il massacro di Mountain Meadows. Questo incidente si potrebbe collegare alle paure dei mormoni con riferimento all'avvicinarsi dell'esercito federale. Alcuni storici conclusero che le uccisioni furono un'anomalia istigata da una guida locale isolata geograficamente e paranoica, che agiva senza che la gerarchia mormone a Salt Lake City ne fosse a conoscenza. Altri sostengono che c'era una cospirazione pi\u00f9 ampia, di cui il direttivo era a conoscenza. Altri suggeriscono che i mormoni uccisero il gruppo per saccheggiarlo.\nIl massacro di Aiken avvenne il mese seguente. Nell'ottobre 1857, i mormoni fermarono sei californiani che viaggiavano per lo Utah e li accusarono di essere delle spie dell'esercito statunitense. Furono rilasciati, ma successivamente furono assassinati e derubati del loro bestiame e di .. anche altri incidenti violenti sono connessi alla guerra dello Utah, compreso un attacco indiano alla missione dei Santi degli ultimi giorni di \"Fort Lemhi\" nel Territorio dell'Oregon orientale. Uccisero due mormoni e ne ferirono molti altri. Lo storico Brigham Madsen annota \nDavid Bigler conclude che l'incursione fu probabilmente istigata dai membri della spedizione dello Utah che stavano cercando di riempire di nuovo le proprie riserve di bestiame che era stato rubato dai razziatori mormoni.. Considerando tutti gli incidenti, MacKinnon stima che approssimativamente 150 persone morirono come diretto risultato della guerra dell'Utah, che dur\u00f2 un anno, compresi i 120 migranti uccisi alle Mountain Meadows. Egli evidenzia che questo numero era vicino a quello delle persone uccise durante la contemporanea lotta, durata sette anni, nel \"Bleeding Kansas\".\"\nAlla fine, i negoziati tra gli Stati Uniti e i Santi degli ultimi giorni portarono in una completa grazia per i mormoni, il trasferimento del governatorato dello Utah dal presidente della Chiesa Brigham Young al non-mormone Alfred Cumming, e l'ingresso pacifico dell'esercito statunitense nello Utah."}
{"id": "3032209", "revid": "123713865", "url": "https://it.wikipedia.org/wiki?curid=3032209", "title": "Lilburn Boggs", "text": "\u00c8 attualmente ricordato in larga misura principalmente per le sue relazioni con Joseph Smith e Porter Rockwell, e per l'ordine di sterminio emanato in risposta al conflitto in corso tra i membri della Chiesa di Cristo e gli altri coloni del Missouri. Boggs fu anche un protagonista chiave nella Guerra di Miele del 1837.\nBiografia.\nAll'et\u00e0 di sedici anni partecip\u00f2 alla guerra del 1812 tra le fila delle truppe del Kentucky e successivamente combatt\u00e8 nella battaglia di Tippecanoe. Nel 1816, all'et\u00e0 di diciotto anni, si trasfer\u00ec a St. Louis, allora parte del Territorio della Louisiana, dove apr\u00ec un emporio . Stabilitosi nella Contea di Greenup Kentucky, Boggs nel 1817 entr\u00f2 come cassiere nella \"Bank of Missouri\" e spos\u00f2 la prima moglie, Julia Ann Bent (1801\u20131820), sorella di William e Charles Bent, celebri pionieri e fondatori del Bent's Old Fort, il massiccio complesso lungo la Santa Fe Trail, e figlia del giudice della Supreme Court of Missouri, Silas Bent. Nel 1818, Boggs si trasfer\u00ec con la famiglia a ovest del fiume Missouri, per entrare a far parte della nascente comunit\u00e0 in espansione di Franklin, allora crocevia per il commercio delle pelli lungo la Rocky Mountain. Nel 1820, venne nominato sovrintendente dal governo americano per il commercio di beni governativi con le popolazioni native americane presso Fort Osage, tuttavia, le pessime condizioni di salute di sua moglie Julia Anne, lo costrinse a fare ritorno a St. Louis dove quest'ultima mor\u00ec il 21 settembre 1820, a causa delle complicazioni provocate dal parto del loro secondo figlio. Dopo la morte di sua moglie, Boggs fece ritorno alla sua precedente attivit\u00e0 nei pressi di Fort Osage, fino al 1822, aprendo un'attivit\u00e0 commerciale nei pressi di Sibley.&lt;br&gt;\nGrazie ai numerosi viaggi intrapresi per i suoi commerci, Boggs raggiunse numerose localit\u00e0 e diventando cos\u00ec una figura molto conosciuta nella regione, cosa che lo avrebbe in seguito molto aiutato nel suo ingresso in politica. Nel luglio del 1823, Boggs si un\u00ec in seconde nozze con Panthea Boone, nipote del celebre esploratore Daniel Boone, dalla quale ebbe dieci figli.&lt;br&gt;. Tre anni dopo, Boggs si trasfer\u00ec nuovamente con la famiglia per proseguire la sua attivit\u00e0 commerciale nel nuovo centro in espansione di Independence. Subito dopo essersi trasferito, Boggs tent\u00f2 l'ingresso in politica concorrendo per il Senato del Missouri, dove venne eletto con un'alta quantit\u00e0 di consensi elettorali. Ricopr\u00ec questa carica dal 1825 al 1832, vincendo con facilit\u00e0 anche la seconda tornata elettorale del 1828, concorrendo per il Partito Democratico statunitense, all'interno del quale entr\u00f2 in stretti rapporti di alleanza politica con il senatore Thomas Hart Benton.&lt;br&gt;\nGrazie alla sua lealt\u00e0 al partito e alla sua popolarit\u00e0 pregressa nella regione occidentale dello stato, Boggs venne scelto dal Partito Democratico come candidato vice-Governatore al fianco del candidato a Governatore, Daniel Drunklin nel 1832. Entrambi vennero eletti con ampia maggioranza.\nil Missouri Executive Order 44 del 1838.\nEletto 6\u00b0 governatore del Missouri, Boggs fu protagonista dell'emanazione del Missouri Executive Order 44, proclamato il 27 ottobre 1838, noto anche con il nome di ordine di sterminio, con il quale si intimava a tutti i fedeli di religione mormone di abbandonare lo Stato del Missouri nell'arco di 48 ore, pena l'uccisione per i contravventori. Ci\u00f2 scaten\u00f2 una violenta ondata di uccisioni da parte di truppe della milizia contro gli insediamenti abitati dai Mormoni. Il 30 ottobre, una milizia di circa 200 uomini prese d'assalto l'insediamento mormone di Haun's Mill, nella Contea di Livingston, uccidendo 18 persone tra uomini e ragazzi. &lt;br&gt;\nAltri gruppi di milizia si concentrarono nell'arresto delle figure di spicco tra i Mormoni, tra i quali il fondatore Joseph Smith. Il generale della milizia, Samuel Lucas ordin\u00f2 al generale Alexander Doniphan di giustiziare Smith e tutti gli altri arrestati, ma quest'ultimo si rifiut\u00f2 di eseguire l'ordine ricevuto. &lt;br&gt;\nAnche se la legittimit\u00e0 dell'ordinanza di Boggs fu oggetto di aspro dibattito, il suo fine politico raggiunse lo scopo, dal momento che la maggior parte della comunit\u00e0 mormone nello Stato del Missouri abbandon\u00f2 il suo territorio in massa. Di fatto l'ordine fu revocato solamente il 25 giugno 1976 dall'allora Governatore del Missouri Christopher Samuel Bond, con la dichiarazione di scuse formali nei confronti della comunit\u00e0 mormone. "}
{"id": "3032210", "revid": "287204", "url": "https://it.wikipedia.org/wiki?curid=3032210", "title": "Carthage (Illinois)", "text": "Carthage \u00e8 una citt\u00e0 degli Stati Uniti d'America, nella Contea di Hancock, nello Stato dell'Illinois. La popolazione era di 2\u00a0725 persone al censimento del 2000. \u00c8 il capoluogo di contea della Contea di Hancock. Carthage \u00e8 molto famosa per essere stato il luogo dell'assassinio di Joseph Smith nel 1844.\nStoria.\nLa Contea di Hancock e Carthage videro i primi coloni arrivare nelle primissime decadi del XIX secolo. Per il 1833 edifici semplici erano stati eretti in Carthage,\ne la citt\u00e0 fu mappata nel 1838. Era diventata il capoluogo della Contea di Hancock nel 1835.\nLa sola persona impiccata legalmente nella Contea di Hancock, William Fraim,\nfu difesa nel suo processo dall'avvocato Abraham Lincoln, che allora seguiva procedimenti giudiziari in diversi tribunali, spostandosi a cavallo. Fraim fu ritenuto colpevole di omicidio. Lincoln present\u00f2 appello al giudice nel processo, che era fin dove gli appelli per lo pi\u00f9 arrivavano allora. Poich\u00e9 all'epoca non c'era una prigione a Carthage, Fraim fu tenuto nel palazzo di giustizia, che era a fianco della scuola. Fraim avrebbe conversato con i bambini dalla sua finestra al secondo piano. Come conseguenza di queste conversazioni, la maggior parte dei bambini della scuola erano presenti quando il loro nuovo amico, William, fu impiccato. Si ritiene che l'impiccagione sia avvenuta nelle vicinanze dell'attuale impianto cittadino di fognatura, ad est della citt\u00e0, dove un anfiteatro naturale permetteva alla folla di vedere l'evento.\nIl 22 ottobre 1858 Abraham Lincoln fece un discorso a Carthage mentre era in campagna elettorale per il Senato. Il luogo del discorso \u00e8 ricordato da una grande pietra sul lato sud della piazza del Palazzo di giustizia.\nMentre era incarcerato nella Prigione di Carthage nel giugno del 1844, Joseph Smith, il fondatore del movimento mormone, fu assassinato dalla folla. \nLungo gli anni la prigione \u00e8 stata modificata e utilizzata per differenti scopi. Per un periodo la prigione fu la sede del \"Carthage College\". \u00c8 stata restaurata ad una buona approssimazione del suo attuale aspetto nel 1844 ed \u00e8 ora di propriet\u00e0 della Chiesa di Ges\u00f9 Cristo dei santi degli ultimi giorni. Il luogo, un intero isolato della citt\u00e0, \u00e8 fatto funzionare come un centro per i visitatori storici.\nLa botanica, filantropa e viaggiatrice Alice L. Kibbe, nota a livello regionale, considerava Carthage come la sua casa. Assieme alle collezioni personali della dottoressa Kibbe, il \"Kibbe Hancock Heritage Museum\" di Carthage ospita una variet\u00e0 di mostre che celebrano la storia locale e regionale.\nCarthage \u00e8 l'unica contea nell'Illinois ad avere ancora in esistenza le sue due prigioni. La vecchia prigione, chiamata la \"Mormon Jail\" (\"prigione mormone\"), che era anche la residenza dello Sceriffo, situata sul lato sud della piazza del Palazzo di giustizia al 310 di Bunducan Street, e la nuova prigione, situata lungo la Highway 136 sul lato occidentale della citt\u00e0.\nEconomia.\nL'economia di Carthage \u00e8 centrata sull'agricoltura e industrie di supporto. Il terreno circostante \u00e8 dedicato alla coltivazione, in particolare di mais e soia. In vicinanza della citt\u00e0 si trovano anche allevamenti industriali di maiali.\nL'azienda \"Methode Electronics, Inc.\" gestisce un impianto di produzione di componenti per auto, anche se l'impresa non d\u00e0 pi\u00f9 lavoro a una parte significativa della popolazione, come accadeva una volta.\nIstruzione.\nA partire dal mese di agosto 2007, l'edificio della High School di Carthage (nota anche come Hancock County Central High School) \u00e8 diventato la sede della neonata Illini West High School, potenziando le scuole superiori dei distretti di Carthage, La Harpe e Dallas City. Le tre citt\u00e0 manterranno strutture separate per le scuole elementari e medie.\nIl Carl Sandburg College, una scuola di due anni con sede a Galesburg, ha un campus distaccato situato a nord di Carthage. Dal 1870 al 1964 Carthage era sede del Carthage College, che poi si \u00e8 trasferito a Kenosha, nel Wisconsin.\nDal 1965 al 1975, Carthage fu la sede della Robert Morris University-Illinois, che si \u00e8 fusa con la Moser School of Business e si \u00e8 trasferita a Chicago.\nL'ex campus universitario di Carthage venne acquistato dal Prairieland Investment Group nel giugno 2007.\nAlcuni edifici sono stati rinnovati per l'utilizzo da parte della Clinica Veterinaria di Carthage. L'auditorium \u00e8 stato ceduto al Carl Sandburg College, ed \u00e8 stato restaurato per l'utilizzo da parte del college e per le manifestazioni e gli eventi della comunit\u00e0.\nGeografia fisica.\nCartage \u00e8 collocata alle coordinate .\nSecondo il \"United States Census Bureau\" nel 2000, la citt\u00e0 aveva una superficie totale di , tutta di terra.\nNel giugno del 2006 una propriet\u00e0 in area di sviluppo urbano sul lato orientale di Carthage fu volontariamente annessa nei confini della citt\u00e0. Questa propriet\u00e0 ammonta approssimativamente a una superficie di , tutta di terra ad eccezione di un lago di 8 acri ().\nSociet\u00e0.\nCensimento del 2010.\nAl censimento del 2010, erano le persone che vivevano in nuclei familiari. Con una superficie di 2,44 miglia quadrate (6,32\u00a0km\u00b2), la densit\u00e0 della popolazione era di persone per miglio quadrato. Erano le unit\u00e0 abitative totali con una densit\u00e0 media di 536 per miglio quadrato. Dal punto di vista etnico, il 97,3% dei residenti a Carthage si dichiaravano bianchi, lo 0,3% neri/afroamericani, lo 0,3% erano nativi americani, e lo 0,4% dichiaravano di essere asiatici. Nessun residente si definiva isolano del Pacifico. Lo 0,5% della popolazione restante si riteneva appartenente ad altre etnie, mentre l'1,2% apparteneva a pi\u00f9 etnie. Il 2,0% della popolazione si dichiarava ispanico o latino.\nCensimento del 2000.\nAl censimento del 2000,\ngli abitanti erano , i gruppi famigliari e 709 le famiglie residenti nella citt\u00e0. \nLa densit\u00e0 di popolazione era di persone per miglio quadrato (657,6 / km\u00b2). Le unit\u00e0 abitative erano , con una densit\u00e0 media di 818,8 per miglio quadrato (317,1/km\u00b2). La composizione razziale della citt\u00e0 era: 98,13% bianchi, 0,48% afroamericani, 0,48% nativi americani, 0,55% asiatici, 0,07% delle isole del Pacifico, 0,04% di altre etnie, e 0,26% da due o pi\u00f9 etnie. Ispanici o latini di tutta le etnie erano lo 0,33% della popolazione.\nErano le famiglie di cui il 27,8% avevano bambini sotto i 18 anni conviventi, 47,0% erano coppie sposate che vivevano insieme, il 10,0% avevano un capofamiglia donna senza il marito presente e il 40,1% non erano famiglie. Il 35,6% di tutte le famiglie erano composte da singoli e il 17,9% erano composte da singoli di 65 anni di et\u00e0 o pi\u00f9. Il formato medio dei conviventi era 2,22 ed il formato medio delle famiglie era 2,87.\nNella citt\u00e0 la popolazione era distribuita con il 23,6% di et\u00e0 inferiore ai 18 anni, il 7,3% da 18 a 24, il 25,4% 25-44, il 21,8% da 45 a 64 e del 21,9% di 65 anni di et\u00e0 o pi\u00f9. L'et\u00e0 media era di 40 anni. Per ogni 100 donne vi erano 85,0 uomini. Per ogni 100 donne di 18 anni o pi\u00f9, vi erano 79,2 uomini.\nIl reddito medio per abitazione era di $ e il reddito medio per famiglia era $. Gli uomini avevano un reddito medio di $ contro $ per le donne. Il reddito pro capite nella citt\u00e0 era di $. Circa il 3,6% delle famiglie e l'8,4% della popolazione erano sotto la soglia di povert\u00e0, compreso il 7,3% di quelli sotto i 18 anni e il 7,7% di quelli con 65 anni o pi\u00f9.\nSanit\u00e0.\nIl Memorial Hospital di Carthage ha aperto le sue porte nel 1949, il suo nome celebra gli eroi locali che hanno portato alla vittoria nella Seconda guerra mondiale.\nSessant'anni dopo, Carthage ha celebrato l'inaugurazione di una nuova struttura nel luglio 2009. Il nuovo Memorial Hospital dispone delle tecnologie del XXI secolo.\nL'ospedale include ambulatori della contea compresi Midwest Family Medical Care, Women &amp; Family Medical Group e Convenient Care After-Hours Clinic in Carthage; Memorial Medical Augusta Clinic; Bowen Family Practice; Memorial Medical Nauvoo Clinic e Memorial Medical Clinic a LaHarpe."}
{"id": "3032211", "revid": "1793900", "url": "https://it.wikipedia.org/wiki?curid=3032211", "title": "Winter Quarters", "text": "I Winter Quarters furono un accampamento formato da circa 2.500 membri della Chiesa di Ges\u00f9 Cristo dei santi degli ultimi giorni mentre aspettavano, durante l'inverno del 1846-1847, condizioni migliori per il loro viaggio verso ovest. Tale accampamento faceva seguito ad un preliminare insediamento di tende 3,5 miglia pi\u00f9 ad ovest al \"Cutler's Park\".. I mormoni costruirono pi\u00f9 di 800 capanne all'insediamento dei \"Winter Quarters\". Situato nell'attuale North Omaha (nel Nebraska) in posizione dominante il fiume Missouri, l'insediamento rimase abitato fino al 1848\nStoria.\nI Santi che svernavano avevano lasciato le loro case a Nauvoo (nell'Illinois) con un preavviso relativamente breve e avevano comprato poche provviste utili. Un non-mormone influente Thomas L. Kane, che cercava di convincere i capi dei Santi degli ultimi giorni a stabilire un gruppo militare di volontari (successivamente noto come Battaglione mormone), ricevette il permesso dal Governo federale degli Stati Uniti perch\u00e9 il gruppo si potesse accampare nelle terre della trib\u00f9 Omaha, compreso il sito di Cutler's Park. Le condizioni all'accampamento rimasero primitive per il primo mese, con i pionieri che vivevao in tende, mentre gli uomini tiravano su il fieno, trovavano l'acqua e governavano il bestiame. A causa di litigi tra le trib\u00f9 Oto e Omaha per l'uso della terra, i mormoni spostarono il loro campo tre miglia pi\u00f9 a est, in una posizione dominante il fiume Missouri. L\u00ec costruirono capanne e case di zolle erbose per l'inverno. Un gruppo di queste capanne divenne noto come \"Kimball Row\".\nConsisteva in tredici cabine adiacenti, con le case dei due uomini di chiesa Heber C. Kimball e Newel K. Whitney alle due estremit\u00e0. La comunit\u00e0 dei \"Santi degli ultimi giorni\" commerci\u00f2 attivamente con gli amerindi e con gli insediamenti commerciali situati nel nord del Missouri e dell'Iowa, scambiando oggetti casalinghi e piccole somme di denaro con prodotti alimentari, come maiali, grano e verdura e forniture per lo sforzo degli emigrati. I giovani uomini mormoni inoltre producevano oggetti artigianali come cesti di vimini e lavatoi. La chiesa trov\u00f2 anche il necessario per costruire un mulino ad acqua.\nAnche con il commercio, la dieta della comunit\u00e0 era basata principalmente su pane di grano, carne salata e un po' di latte, occasionalmente si arricchiva di selvaggina fresca o di carne degli animali allevati. Lo scorbuto, noto anche come \"gambanera\" durante questo periodo, divenne un grosso problema. Le patate del Missouri e il rafano trovato al vecchio Fort Atkinson aiutarono a diminuire il livello del problema, ma tutti a i residenti mancava la verdura fresca all'interno della dieta. Tubercolosi, malaria, e febbre e brividi non identificati colpirono la comunit\u00e0. Il membro della chiesa Louisa Barnes Pratt ricorda nelle sue memorie:\nI registri della chiesa della prima estate non contengono informazioni sulle vittime delle malattie; comunque, i registri successivi indicano che dalla met\u00e0 del settembre 1846 al maggio 1848 le malattie causarono la morte di 359 persone.\nBrigham Young supervision\u00f2 alla costruzione del Florence Mill. Oggi, secondo quanto riferito, \u00e8 l'unico edificio sopravvissuto nell'area ad essere stato costruito dai mormoni. Ai coloni serviva un mulino per macinare il mais, il grano e la segale per fare polente e farinacei. Costruito vicino a Turkey Creek, successivamente rinominato Mill Creek, che sfocia nel fiume Missouri, la struttura originale fu cominciata nell'autunno del 1846. Fu completato nella primavera del 1847 al costo di $3.000. Brigham Young vendette il mulino a John Neff che lo lasci\u00f2 quando si trasfer\u00ec a Salt Lake City. I coloni arrivati dopo lo ristrutturarono e lo usarono per anni. Le prove delle tecniche originali di costruzione sono state trovate nel Florence Mill sopravvissuto.\nOggi l'area che una volta era dei Winter Quarters \u00e8 parte della comunit\u00e0 di Florence, che si trova a North Omaha. La prima comunit\u00e0 della zona \u00e8 ricordata in vari luoghi, tra cui Mormon Pioneer Cemetery, Cutler's Park, e il Mormon Pioneer Memorial Bridge. Il Winter Quarters Nebraska Temple fu inaugurato nell'Aprile 2001 ."}
{"id": "3032212", "revid": "767487", "url": "https://it.wikipedia.org/wiki?curid=3032212", "title": "Quorum dei Dodici", "text": "Nel movimento mormone, il Quorum dei Dodici (noto anche come Consiglio dei Dodici, Quorum dei Dodici Apostoli, Consiglio dei Dodici Apostoli o i Dodici) fu uno degli organi di governo (quorum) della gerarchia della Chiesa organizzato dal fondatore del movimento, Joseph Smith, e modellato in base ai dodici apostoli di Cristo (vedere Marco 3). I membri sono considerati essere apostoli, con una speciale vocazione a essere ambasciatori evangelici nel mondo.\nI Dodici erano progettati per essere un organismo di \"consiglieri viaggianti\" con giurisdizione nelle aree dove la Chiesa non era formalmente organizzata (aree del mondo fuori da Sion o i suoi pali periferici), eguale in autorit\u00e0 alla Prima presidenza cos\u00ec come ai Settanta, al sommo consiglio presidente permanente e i sommi consigli dei vari pali. (Dottrina e Alleanze 107:25-27, 36-37).\nDopo la morte di Joseph Smith il 27 giugno 1844, si form\u00f2 uno scisma permanente nel movimento, portando alla formazione di varie Chiese, molte delle quali conservarono una qualche versione di questo alto consiglio dei dodici apostoli.\nIl Quorum dei dodici apostoli nella Chiesa di Ges\u00f9 Cristo dei santi degli ultimi giorni.\nNella Chiesa di Ges\u00f9 Cristo dei santi degli ultimi giorni, il Quorum dei dodici \u00e8 ufficialmente chiamato il Quorum dei dodici apostoli."}
{"id": "3032213", "revid": "729019", "url": "https://it.wikipedia.org/wiki?curid=3032213", "title": "Apostolo (mormonismo)", "text": "Nel movimento mormone, un apostolo \u00e8 un \"testimone speciale del nome di Ges\u00f9 Cristo che \u00e8 mandato ad insegnare i principi della salvezza agli altri\". In molte Chiese mormoni, un apostolo \u00e8 un ufficio sacerdotale di alta autorit\u00e0 nella gerarchia della Chiesa. In molte Chiese, gli apostoli possono essere membri del Quorum dei Dodici o Quorum dei Dodici Apostoli della Chiesa. In molte Chiese mormoni, gli apostoli dei giorni moderni hanno lo stesso stato e autorit\u00e0 dei apostoli biblici.\nNella tradizione mormone, gli apostoli e i profeti sono ritenuti essere il fondamento della Chiesa con Ges\u00f9 Cristo stesso la pietra d'angolo principale.. Anche gli Articoli di Fede, scritti da Joseph Smith, menzionano gli apostoli: \"Noi crediamo nella stessa organizzazione che esisteva nella chiesa primitiva, cio\u00e8: apostoli, profeti, pastori, insegnanti, evangelisti e cos\u00ec via.\""}
{"id": "3032215", "revid": "2030349", "url": "https://it.wikipedia.org/wiki?curid=3032215", "title": "Spedizione Donner", "text": "La spedizione Donner (talvolta chiamata spedizione Donner-Reed) fu un gruppo di pionieri statunitensi che nel corso della presidenza di James Knox Polk part\u00ec per la California, riunito in una colonna di carri (\"mule train\"). Costretti al ritardo da una serie di disavventure, i membri della spedizione dovettero trascorrere l'inverno tra il 1846 e il 1847 accampati sulla Sierra Nevada. Alcuni emigranti ricorsero al cannibalismo per sopravvivere, nutrendosi dei morti per fame o malattie.\nIl viaggio verso ovest in genere richiedeva dai quattro ai sei mesi, ma la Spedizione Donner scelse una nuova via, chiamata Hastings Cutoff, che attraversava i Monti Wasatch e il deserto del Gran Lago Salato. Il terreno accidentato e le difficolt\u00e0 incontrate nel percorso, che costeggiava il fiume Humboldt, provocarono la perdita di molti capi di bestiame e carri, e divisero il gruppo.\nAll'inizio di novembre del 1846 la spedizione raggiunse la Sierra Nevada, dove fu bloccata da una massiccia nevicata precoce nei pressi del Lago Truckee (oggi Lago Donner). Le scorte di cibo finirono, e a met\u00e0 dicembre un gruppo decise di partire a piedi per cercare aiuto. Soccorritori partirono da Sacramento, tentando di raggiungere gli emigranti, ma non arrivarono prima della met\u00e0 di febbraio del 1847, quasi quattro mesi dopo che la carovana era rimasta bloccata. Solo 48 degli 87 componenti della spedizione arrivarono vivi a Sacramento.\nGli storici hanno descritto l'episodio come una delle pi\u00f9 terribili tragedie della storia della California e in generale della colonizzazione verso l'ovest.\nPremesse.\nNel decennio 1840-1850 negli Stati Uniti si verific\u00f2 un notevolissimo aumento dei pionieri, persone che decidevano di lasciare le loro case a est per stabilirsi in Oregon e in California. Alcuni, come Patrick Breen, vedevano la California come un luogo dove sarebbero stati liberi di vivere in un ambiente culturale completamente cattolico, mentre altri erano spinti dal concetto del \"destino manifesto\", una filosofia che affermava come la terra tra gli oceani Atlantico e Pacifico appartenesse agli americani e che avrebbero dovuto stabilirvisi. La maggior parte delle carovane di carri seguiva la Pista dell'Oregon che partiva da Independence in Missouri fino a raggiungere il Continental Divide, viaggiando a circa 15\u00a0km al giorno per un viaggio che di solito richiedeva dai quattro ai sei mesi. La pista in generale seguiva il corso dei fiumi fino al South Pass, un passo di montagna in Wyoming relativamente agevole per i carri. Da l\u00ec le carovane potevano scegliere varie rotte per giungere a destinazione.\nUno dei primi emigranti, Lansford W. Hastings, era andato in California nel 1842 e l'aveva vista come la \"terra promessa\" e non ancora colonizzata. Per attirare coloni, pubblic\u00f2 una guida per pionieri intitolata \"The Emigrants' Guide to Oregon and California\" (\"La guida degli emigranti verso l'Oregon e la California\"). Nella guida descrisse una via diretta che passava attraverso il Gran Bacino e che avrebbe condotto gli emigranti attraverso i Monti Wasatch e il Deserto del Gran Lago Salato. Hastings per\u00f2 non percorse realmente alcun tratto della \"scorciatoia\" che proponeva fino al 1846, quando fece un viaggio dalla California fino a Fort Bridger; il forte, una minuscola stazione di rifornimento gestita da Jim Bridger e dal socio Pierre Louis Vasquez, si trovava sul fiume Blacks Fork in Wyoming. Hastings si ferm\u00f2 al forte per convincere i viaggiatori a dirigersi verso sud, prendendo la pista che proponeva. Fino al 1846 Hastings era uno dei soli due uomini ad aver sicuramente attraversato la parte meridionale del Deserto del Gran Lago Salato, e nessuno l'aveva fatto con i carri.\nLa parte pi\u00f9 difficile del viaggio verso la California era costituita dalle ultime attraverso la Sierra Nevada. Quella zona di montagna comprende 500 singole cime che superano i , e il lato orientale della Sierra stessa \u00e8 estremamente ripido. L'altezza delle montagne e la vicinanza dell'Oceano Pacifico rendono inoltre la zona la pi\u00f9 nevosa del Nord America. Il tempismo era quindi fondamentale per essere certi - dopo aver lasciato il Missouri per attraversare gli ampi spazi selvaggi fino all'Oregon e alla California - che i carri non si impantanassero nel fango delle piogge primaverili o fossero sorpresi dalle massicce nevicate montane che arrivavano da settembre in poi, e che cavalli e buoi trovassero erba a sufficienza.\nLe famiglie e la prima parte del viaggio.\nNella primavera del 1846 quasi 500 carri partirono da Independence diretti a ovest. Il 12 maggio, in coda alla carovana, c'era un gruppo di nove carri che trasportava i 32 membri delle famiglie Reed e Donner con i loro dipendenti. George Donner era originario della Carolina del Nord, ma si era spostato prima in Kentucky poi in Indiana e quindi in Texas. All'inizio del 1846 era un agricoltore di 62 anni e viveva a Springfield, in Illinois. Donner portava con s\u00e9 la moglie quarantaquattrenne, Tamsen, e le cinque figlie, dai tre ai tredici anni. Al gruppo si era aggregato anche il fratello maggiore di Donner, Jacob, insieme alla moglie, a due giovani figliastri e a cinque bambini, il maggiore dei quali aveva nove anni.\nJames F. Reed era un immigrato irlandese benestante, stabilitosi in Illinois nel 1831. Con lui viaggiavano sua moglie Margret, le figlie Patty e Virginia, i figli James e Thomas e la suocera Sarah Keynes, che soffriva di tubercolosi a uno stadio avanzato e che mor\u00ec il 28 maggio; fu sepolta a lato della pista. I Reed speravano che il clima dell'ovest avrebbe giovato a Margret, anch'ella da tempo di salute malferma.\nReed aveva fatto costruire un carro personalizzato per la sua famiglia, riccamente accessoriato e insolitamente grande, che in seguito Virginia descrisse come \"un palazzo per pionieri su ruote\", paragonandolo alle carrozze di lusso delle ferrovie. Equipaggiato con sedili a molla e una stufa, aveva bisogno di otto buoi per essere trainato. La famiglia era accompagnata da numerosi giovani ingaggiati per condurre i buoi e da una cameriera.\nNella prima settimana dopo aver lasciato Independence, i Reed e i Donner si unirono a un gruppo di 50 carri guidato da William H. Russell. Prima del 16 giugno il gruppo aveva percorso e aveva di fronte ancora prima di arrivare a Fort Laramie in Wyoming. Avevano gi\u00e0 accumulato un certo ritardo provocato dalla pioggia e da un fiume in piena, ma Tamsen Donner scrisse a un'amica a Springfield: \u00abin verit\u00e0, anche se in effetti non ho mai fatto un'esperienza peggiore di questa, ti dir\u00f2 che finora il problema pi\u00f9 grosso \u00e8 stato decidersi a partire\u00bb\nLungo la strada si aggiunsero alla carovana diverse altre famiglie. Una vedova, Levinah Murphy, era a capo di una famiglia di tredici persone, tra cui i cinque figli adolescenti e due figlie sposate, entrambe con la propria famiglia. La famiglia Eddy era guidata da un giovane accompagnato dalla moglie e dal figlioletto. Patrick Breen portava con s\u00e9 la moglie Peggy e sette bambini, sei maschi e una piccola. Con i Breen si accampavano uno scapolo quarantenne di nome Patrick Dolan e un mandriano chiamato Antonio. Lewis Keseberg, un immigrato tedesco, si un\u00ec al gruppo con la moglie e la figlia; un altro figlio sarebbe nato durante il viaggio. Due uomini soli, Spitzer e Reinhardt, viaggiavano con un'altra coppia tedesca, i Wolfingers, che avevano anche ingaggiato un cocchiere, \"Dutch Charley\" Burger. Con loro cavalcava un uomo anziano, un belga di nome Hardkoop. Luke Halloran, un giovane affetto da una tubercolosi che s'aggravava di giorno in giorno, si aggregava ora a una famiglia ora a un'altra, dal momento che nessuno aveva tempo o risorse per prendersene cura.\nPer pubblicizzare la sua nuova pista Hastings mand\u00f2 alcuni cavalieri a consegnare lettere agli emigranti in viaggio. Il 12 luglio i Reed e i Donner ne ricevettero una. Hastings avvertiva gli emigranti che in California avrebbero potuto aspettarsi l'ostilit\u00e0 delle autorit\u00e0 messicane e li avvisava quindi di organizzarsi in grossi gruppi. Sosteneva anche di aver \u00abelaborato una via per la California nuova e migliore\u00bb e diceva che avrebbe atteso a Fort Bridger per guidare gli emigranti sulla nuova scorciatoia.\nArrivati al fiume \"Little Sandy\", il grosso della carovana decise di continuare a seguire il percorso previsto, che passava per Fort Hall. Il gruppo pi\u00f9 piccolo, che aveva deciso invece di dirigersi verso Fort Bridger, aveva a questo punto bisogno di un capo. La maggior parte degli uomini nel gruppo era composta da giovani immigrati europei e pertanto non considerati guide adatte. James Reed, che aveva vissuto negli Stati Uniti per un buon periodo di tempo, era il pi\u00f9 anziano e aveva avuto esperienze nell'esercito, ma il suo atteggiamento dispotico gli aveva alienato la simpatia di buona parte del gruppo, che lo giudicava un arrogante e pomposo aristocratico. Fu cos\u00ec che Donner, uomo maturo, dotato di esperienza, statunitense, tranquillo e benevolo, divent\u00f2 la prima scelta del gruppo per il ruolo di capo.\nUn giornalista, Edwin Bryant, raggiunse Blacks Fork una settimana prima della spedizione Donner. Vide la prima parte del percorso, e si preoccup\u00f2 rendendosi conto che per i carri sarebbe stato difficile affrontarlo, soprattutto con cos\u00ec tante donne e bambini. Torn\u00f2 a Blacks Fork per lasciare lettere con cui metteva in guardia i diversi membri del gruppo, esortandoli a non prendere la scorciatoia. Quando la spedizione Donner raggiunse Blacks Fork, il 27 luglio, Hastings era gi\u00e0 partito alla testa di quaranta carri del gruppo Harlan-Young. Jim Bridger, la cui stazione commerciale avrebbe tratto un notevole vantaggio se gli emigranti avessero iniziato a usare la scorciatoia Hastings, disse ai membri della spedizione che la scorciatoia era un viaggio agevole, privo di tratti accidentati e di indiani ostili, e che avrebbe accorciato il viaggio di . Sarebbe stato facile trovare acqua lungo la strada, anche se ci sarebbero voluti un paio di giorni per attraversare il letto del lago in secca, lungo 30 o 40 miglia. Reed rimase molto colpito da queste informazioni e fece pressione per prendere la scorciatoia Hastings. Nessuno del gruppo ricevette le lettere di Bryant, che avvertivano di evitare la pista di Hastings a qualsiasi costo. Nel suo diario Bryant sostiene che Bridger nascose le lettere deliberatamente, convinzione che sarebbe stata condivisa da Reed in una successiva testimonianza.\nLa pista di Hastings.\nI Monti Wasatch.\nI membri della spedizione erano piuttosto benestanti per gli standard dell'epoca. Anche se si potevano definire pionieri, pochi di loro possedevano le abilit\u00e0 necessarie e l'esperienza per viaggiare attraverso montagne e zone aride, e sapevano ben poco anche di come comportarsi coi nativi americani. Secondo il suo compagno di viaggio J. Quinn Thornton, Tamsen Donner era \u00abdepressa, triste e scoraggiata\u00bb al pensiero di lasciare la via principale e seguire il consiglio di Hastings, che considerava un \u00abavventuriero egoista\u00bb. Ciononostante, il 31 luglio 1846 la spedizione lasci\u00f2 Blacks Fork dopo quattro giorni di riposo dedicati alla riparazione dei carri, undici giorni dopo la partenza del gruppo Harlan-Young. Donner ingaggi\u00f2 un nuovo cocchiere e alla compagnia si aggregarono la famiglia McCutchen, una giovane coppia con una bambina, Harriet, e un sedicenne del Nuovo Messico di nome Jean Baptiste Trudeau, che sosteneva di conoscere gli indiani e il territorio sulla via per la California.\nLa spedizione si diresse a sud per seguire la \"scorciatoia di Hastings\". Dopo pochi giorni si accorsero che il terreno era molto pi\u00f9 difficile di quanto fosse stato loro descritto e i cocchieri furono costretti a bloccare le ruote per impedire che i carri scivolassero gi\u00f9 dalle forti pendenze. Sull'Oregon Trail molti anni di passaggio da parte degli emigranti avevano creato un sentiero facile ed evidente, mentre sulla scorciatoia il sentiero era molto pi\u00f9 difficile da trovare. Hastings lasciava scritte per indicare la direzione e lettere appese agli alberi. Il 6 agosto la spedizione trov\u00f2 una lettera di Hastings, che consigliava di fermarsi finch\u00e9 non fosse tornato a mostrare un percorso alternativo a quello preso dalla spedizione Harlan-Young. Reed, Charles Stanton e William Pike andarono avanti a cavallo per raggiungere Hastings. Incontrarono canyon estremamente difficili, dove per passare era necessario spostare massi, un percorso che con ogni probabilit\u00e0 avrebbe distrutto i carri. Hastings, anche se nella sua lettera si era offerto di guidare la spedizione Donner attorno alle zone pi\u00f9 difficili, torn\u00f2 indietro a cavallo solo per un tratto, limitandosi a indicare la direzione di massima da seguire.\nStanton e Pike si fermarono per riposare, mentre Reed ritorn\u00f2 dal gruppo da solo, arrivando quattro giorni dopo che il gruppo stesso era ripartito. Senza la guida che era stata loro promessa, il gruppo doveva decidere se tornare indietro e riprendere il percorso tradizionale, seguire le tracce della spedizione Harlan-Young attraverso il difficile Canyon Weber, oppure creare da soli un proprio sentiero nella direzione consigliata da Hastings. Spinto da Reed, il gruppo scelse il percorso di Hastings. L'avanzata rallent\u00f2 fino a un miglio e mezzo (2,4\u00a0km) al giorno, e tutti gli uomini abili furono costretti a pulire il percorso, abbattendo alberi e spostando massi per creare spazio per i carri.\nMentre la spedizione Donner si faceva strada attraverso i Monti Wasatch, essa fu raggiunta dalla famiglia Graves, partita per rintracciarli. I Graves erano una coppia anziana con nove figli, cui si aggiungevano un genero e un cocchiere di nome John Snyder, e viaggiavano su tre carri. Il loro arrivo port\u00f2 la spedizione a 87 persone, su 60-80 carri. La famiglia Graves aveva fatto parte dell'ultimo gruppo che aveva lasciato il Missouri, il che conferma come la spedizione Donner rappresentasse la retrovia dell'emigrazione verso ovest di quell'anno.\nQuando raggiunsero un punto sulle montagne da cui guardar gi\u00f9 e vedere il Gran Lago Salato era ormai il 20 agosto. Furono necessarie altre due settimane per uscire dai Monti Wasatch. Gli uomini cominciarono a litigare e furono espressi dubbi sul buonsenso di coloro che avevano deciso di seguire quella via, in particolare su James Reed. Le famiglie meno ricche iniziavano a finire cibo e vettovaglie. Stanton e Pike, che avevano lasciato il gruppo con Reed, si erano persi sulla via del ritorno; quando la spedizione li ritrov\u00f2 avevano appena deciso che il giorno successivo si sarebbero mangiati i cavalli.\nIl deserto del Gran Lago Salato.\nLuke Halloran mor\u00ec di tubercolosi il 25 agosto. Pochi giorni dopo la spedizione trov\u00f2 una lettera a brandelli di Hastings: ricomponendo i pezzi, lessero che li attendeva un difficile viaggio di due giorni e due notti senza possibilit\u00e0 di trovare acqua o erba. La spedizione fece quindi riposare i buoi e si prepar\u00f2 per il viaggio. Dopo 36 ore salirono su un monte alto 300 metri che si trovava lungo il percorso e dalla cima videro di fronte una pianura arida e brulla, perfettamente piatta e ricoperta di sale bianco, pi\u00f9 grande di quella che avevano appena attraversato; secondo Rarick era \u00abuno dei luoghi pi\u00f9 inospitali della terra\u00bb I buoi erano affaticati e le scorte d'acqua stavano per finire.\nIl 30 agosto, priva di alternative, la spedizione avanz\u00f2. Nella calura del giorno l'umidit\u00e0 che si trovava sotto la crosta di sale trasformava il terreno in un impasto gommoso; le ruote dei carri vi affondavano in alcuni casi fino ai mozzi. Le giornate erano terribilmente calde e le notti molto rigide; diversi membri del gruppo ebbero miraggi in cui vedevano laghi e carovane e credettero di aver raggiunto Hastings. Dopo tre giorni l'acqua era finita e alcuni staccarono i buoi dai carri per andare avanti a cercarne dell'altra. Alcune bestie erano cos\u00ec indebolite che furono lasciate aggiogate ai carri e abbandonate. Nove dei dieci buoi dei Reed, impazziti per la sete, si liberarono fuggendo nel deserto; andarono perduti anche molti altri capi di bestiame e cavalli.\nLa durezza del viaggio aveva provocato danni irreparabili ad alcuni dei carri, ma fino ad allora non c'era stata alcuna vittima; invece dell'atteso tragitto di circa 40 miglia da percorrere in 2 giorni, le 80 miglia del deserto del Gran Lago Salato ne richiesero 6.\nNessuno, quando si riposarono presso le sorgenti trovate all'altro lato del deserto, nutriva pi\u00f9 alcuna fiducia nella scorciatoia di Hastings; impiegarono parecchi giorni, tentando di riprendere il bestiame, di ritrovare i carri lasciati nel deserto e di trasferire il cibo e le cose rimaste su altri carri. Anche se la sua famiglia aveva subito le perdite pi\u00f9 pesanti, Reed prese nuovamente l'iniziativa e chiese a tutte le famiglie di far l'inventario dei beni e del cibo di cui disponevano; sugger\u00ec che due uomini andassero a Sutter's Fort in California, poich\u00e9 aveva sentito che John Sutter era molto generoso verso i pionieri e che avrebbe potuto aiutarli con provviste: Charles Stanton e William McCutchen si offrirono volontari per il pericoloso viaggio. I carri rimasti ancora utilizzabili furono trainati da tiri misti di mucche, buoi e muli. Era met\u00e0 settembre e i due che erano andati in cerca dei buoi fuggiti riferirono che davanti a loro avevano ancora un altro tratto di deserto di circa 40 miglia.\nL'allontanamento di Reed.\nAnche con il bestiame esausto, la spedizione Donner attravers\u00f2 il successivo tratto di deserto con relativa facilit\u00e0 e il viaggio sembr\u00f2 diventare pi\u00f9 agevole, soprattutto lungo la valle che costeggiava i Monti Ruby. Nonostante l'odio che provavano verso Hastings, i pionieri non avevano altra scelta se non seguirne le tracce, che risalivano ormai a settimane prima; il 26 settembre, due mesi dopo aver imboccato la scorciatoia, la spedizione si reinnest\u00f2 sul percorso tradizionale, seguendo un corso d'acqua noto come fiume Humboldt. La scorciatoia li aveva fatti ritardare di circa un mese.\nLungo l'Humboldt il gruppo incontr\u00f2 indiani Paiute, che si unirono a loro per un paio di giorni, ma che alla fine rubarono diversi buoi e cavalli. Era ormai ottobre inoltrato e le famiglie guidate da Donner si allontanarono dal gruppo per guadagnare tempo. Due carri tra quelli rimasti finirono per incastrarsi l'un l'altro e John Snyder colp\u00ec rabbiosamente il bue del pilota di Reed, Milt Elliot. Quando Reed intervenne Snyder rivolse la frusta anche contro di lui; Reed reag\u00ec colpendo mortalmente Snyder con una coltellata sotto la clavicola.\nQuella sera i testimoni del fatto si riunirono per decidere cosa si sarebbe dovuto fare; le leggi degli Stati Uniti non erano applicabili oltre il Continental Divide (allora in territorio messicano) e le carovane spesso facevano giustizia sommariamente. Tuttavia George Donner, il capo della spedizione, si trovava un giorno di viaggio avanti al gruppo principale con la sua famiglia. Snyder era stato visto colpire Reed e alcuni sostennero che avesse colpito anche la moglie di questi Margret, ma Snyder era benvoluto, e Reed no. Keseberg propose che Reed fosse impiccato, ma alla fine raggiunsero un compromesso: permisero a Reed di abbandonare l'accampamento senza la famiglia, della quale si sarebbero presi cura gli altri. Reed part\u00ec la mattina seguente, disarmato, ma un membro del gruppo, mosso a compassione, riusc\u00ec ad allontanarsi momentaneamente e lo forn\u00ec, in segreto, di un fucile e di cibo.\nL'ultima avanzata.\nLa disgregazione del gruppo.\nLe dure prove che la Spedizione Donner aveva dovuto affrontare per un periodo di tempo cos\u00ec lungo finirono per trasformarla in un insieme di gruppi divisi tra loro, ciascuno dei quali pensava solo a s\u00e9 stesso e diffidava degli altri. L'erba iniziava a scarseggiare e gli animali si indebolivano rapidamente: per alleggerirne il carico tutti dovettero scendere dai carri e andare a piedi. Keseberg butt\u00f2 Hardkoop fuori dal suo carro, dicendo all'anziano che o camminava o moriva; pochi giorni dopo Hardkoop si sedette lungo un corso d'acqua, con i piedi gonfi fino a spaccarsi, e nessuno lo rivide mai pi\u00f9. William Eddy supplic\u00f2 gli altri di aiutare a cercarlo ma tutti rifiutarono, dicendo che non avrebbero sprecato energie e risorse per un uomo di quasi settant'anni.\nReed intanto aveva raggiunto i Donner e and\u00f2 avanti insieme a uno dei suoi conducenti di carri, Walter Herron; i due, anche se dovevano condividere un solo cavallo, riuscirono a percorrere 25-40 miglia (40\u201364\u00a0km) al giorno. Anche il resto della spedizione raggiunse poi i Donner, ma le loro sventure continuarono: gli indiani portarono via tutti i cavalli dei Graves e si dovette abbandonare un altro carro. Dato che l'erba era scarsa, il bestiame si disperdeva sempre di pi\u00f9 per cercarla, fatto che una sera permise ai Paiute di rubare altri 18 capi e, alcune mattine dopo, altri 21. A quel punto la compagnia aveva perso quasi 100 tra buoi e capi di bestiame e le razioni alimentari erano quasi completamente esaurite; davanti c'era ancora un altro tratto di deserto. I buoi degli Eddy furono uccisi dai nativi, cos\u00ec essi furono costretti ad abbandonare il loro carro. La famiglia aveva consumato tutte le provviste, ma le altre famiglie rifiutarono di aiutare almeno i bambini; gli Eddy furono costretti a camminare, portando i bambini, distrutti dalla sete. Anche Margret Reed e i suoi bambini si trovavano ora senza un carro. Tuttavia il tratto di deserto fin\u00ec abbastanza presto e la spedizione arriv\u00f2 al fiume Truckee, in una confortevole zona dalla vegetazione lussureggiante.\nIl tempo a disposizione per riposare era poco e il gruppo si affrett\u00f2 ad attraversare le montagne prima che venisse la neve. Stanton, uno dei due uomini che il mese prima erano partiti per andare a cercare aiuto in California, ritorn\u00f2 alla spedizione portando con s\u00e9 muli, cibo e due indiani Cosumne, Luis e Salvador. Rifer\u00ec anche la notizia che Reed e Herron, anche se provatissimi e affamati, erano riusciti a raggiungere Sutter's Fort, in California. A quel punto, secondo Rarick, \u00abagli sconvolti e mezzo morti di fame membri della Spedizione Donner dovette sembrare che il peggio fosse passato. Avevano gi\u00e0 sopportato pi\u00f9 di quanto la maggior parte degli emigranti avesse mai fatto.\u00bb\nIsolati dalla neve.\nAvendo di fronte a loro un'ultima fatica, attraverso monti descritti come peggiori dei Wasatch, l'ormai raccogliticcia compagnia doveva decidere se andare avanti o far riposare il bestiame rimasto. In quei giorni William Pike rimase ucciso da un colpo di pistola partito accidentalmente a William Foster che la stava caricando, un fatto che probabilmente fin\u00ec per decidere per loro; famiglia dopo famiglia ripresero il viaggio, prima i Breen, quindi i Keseberg, Stanton con i Reed, i Graves e i Murphy. I Donner si fermarono ancora un po' e ripartirono per ultimi. Dopo alcune miglia di terreno accidentato, su uno dei carri dei Donner si ruppe l'asse di una ruota. Jacob e George andarono nel bosco per costruire un rimpiazzo; George Donner si fece un taglio a una mano mentre lavorava il legno, ma sembr\u00f2 trattarsi di una ferita superficiale.\nInizi\u00f2 a cadere la neve. I Breen superarono il ripido pendio di 305 m fino al Lago Truckee, a 4,8\u00a0km dal valico, e si accamparono vicino a una capanna che era stata costruita due anni prima da un altro gruppo di pionieri. Gli Eddy e i Keseberg si unirono ai Breen, tentando di valicare il passo, ma trovarono cumuli di neve alti fino a 3 metri e non riuscirono a individuare il sentiero. Tornarono indietro al lago Truckee, dove tutte le famiglie si accamparono, tranne i Donner, che si fermarono 8\u00a0km pi\u00f9 in basso, a mezza giornata di viaggio. La sera del 4 novembre inizi\u00f2 di nuovo a nevicare.\nL'accampamento invernale.\nReed tenta di portare soccorso.\nJames Reed si era messo in salvo e si era rifugiato a Sutter's Fort, ma ogni giorno che passava si preoccupava sempre pi\u00f9 per la sorte della sua famiglia e dei suoi amici. Preg\u00f2 il colonnello John C. Fr\u00e9mont di radunare una squadra di uomini per valicare il passo e aiutare la spedizione; in cambio Reed promise che si sarebbe unito alle forze di Fr\u00e9mont e avrebbe combattuto nella guerra messicano-statunitense. Con Reed andarono McCutchen, che non era stato in grado di tornare con Stanton, e alcuni membri della spedizione Harlan-Young; la loro carovana era arrivata a Sutter's Fort l'8 ottobre ed era stata l'ultima a superare la Sierra Nevada per quella stagione. La spedizione, composta da circa 30 cavalli e da una dozzina di uomini, portava rifornimenti alimentari, e pensava di incontrare la spedizione Donner sul lato occidentale delle montagne, vicino a Bear Valley. Quando arrivarono sul posto trovarono solo una coppia di pionieri, emigranti che si erano separati dal loro gruppo ed erano mezzi morti di fame.\nDue guide abbandonarono Reed e McCutchen, portando via alcuni cavalli, ma la spedizione prosegu\u00ec fino al corso dello Yuba, percorrendo l'ultimo miglio a piedi. \u00c8 possibile che lo stesso giorno in cui i Breen provarono a compiere l'ultimo tentativo di valicare il passo, Reed e McCutchen li stessero cercando dall'altro lato, soltanto a dal valico, bloccati a loro volta dalla neve. Scoraggiati, questi ultimi decisero di tornare a Sutter's Fort.\nIntanto sul lago Truckee, 60 membri e compagni delle famiglie Breen, Graves, Reed, Murphy, Keseberg e Eddy si preparavano per l'inverno. Come case si servirono di tre capanne di assi di pino piuttosto distanti l'una dall'altra, con il pavimento in terra battuta e tetti piatti e rozzamente realizzati, dai quali gocciolava acqua all'interno quando pioveva. I Breen occuparono una capanna, gli Eddy e i Murphy la seconda e i Reed e i Graves la terza. Keseberg costru\u00ec per la sua famiglia una baracca adiacente alla capanna dei Breen. Le famiglie per rattoppare i tetti usarono teli e pelli di bue. Le capanne non avevano finestre n\u00e9 porte, solo un buco in una parete per entrare. Delle sessanta persone rimaste al lago Truckee, diciannove erano uomini con pi\u00f9 di diciotto anni, dodici erano donne e ventinove bambini, sei dei quali molto piccoli. Pi\u00f9 in basso, lungo il sentiero, vicino al torrente Alder, le famiglie rimaste con i Donner innalzarono delle rozze tende che potessero ospitare ventuno persone, tra le quali la signora Wolfinger, suo figlio e i piloti dei Donner: sei uomini, tre donne e dodici bambini in tutto.\nIl cibo rimasto era molto poco. I buoi iniziarono a morire di fame e le loro carcasse furono congelate e accatastate. Sebbene il Lago Truckee non fosse ancora gelato, i pionieri non erano capaci di pescare le trote che vi vivevano. Eddy, il cacciatore pi\u00f9 esperto, riusc\u00ec a uccidere un orso, ma dopo quell'episodio favorevole non ebbe pi\u00f9 molta fortuna. Le famiglie Reed e Eddy avevano perso quasi tutto e Margret Reed promise di pagare, quando sarebbero arrivati in California, il doppio del prezzo normale per poter usare tre buoi delle famiglie Graves e Breen. Graves fece pagare a Eddy 25 dollari (normalmente il prezzo di due buoi in buona salute) per la carcassa di un bue morto per la fame.\n\"The Forlorn Party\".\nLa disperazione si diffondeva nell'accampamento. Alcuni pensarono che, se i carri non ce la potevano fare, forse delle persone a piedi sarebbero riuscite a valicare il passo. Fecero diversi tentativi in piccoli gruppi, ma ogni volta tornarono indietro sconfitti. Un'altra tremenda tempesta di neve, che dur\u00f2 una settimana, ricopr\u00ec la zona a tal punto che i corpi dei buoi e dei cavalli, unica fonte di cibo, furono sepolti e smarriti nella neve.\nIniziarono a perire alcuni dei pionieri. Morirono Spitzer e di seguito Baylis Williams (uno dei piloti dei Reed). Franklin Graves costru\u00ec 14 paia di racchette da neve servendosi dei gioghi dei buoi e le mise da parte. Con queste, un gruppo di 17 persone, uomini, donne e bambini, part\u00ec a piedi per tentare di attraversare il passo; portarono bagagli leggeri, prendendo razioni per sei giorni, un fucile, una coperta a testa, un'accetta e alcune pistole, sperando di riuscire ad arrivare a Bear Valley. In seguito lo storico Charles McGlashan chiam\u00f2 questo gruppo partito con le racchette da neve \u00abThe Forlorn Party\u00bb (in italiano \"L'impresa disperata\" o \"Il gruppo disperato\"). Due di quelli partiti senza le racchette, Charles Burger e il decenne William Murphy, tornarono indietro quasi subito; quelli rimasti confezionarono un paio di racchette per Lemuel Murphy la prima sera, usando uno dei basti da soma che portavano con loro.\nLe racchette si rivelarono poco maneggevoli ma comunque efficaci; i componenti del gruppo per\u00f2 non avevano da mangiare in maniera adeguata e non erano attrezzati per accamparsi nella neve, alta , ed entro tre giorni la maggior parte di loro era praticamente accecata dalla neve stessa. Il sesto giorno Eddy scopr\u00ec che sua moglie aveva nascosto nel suo zaino mezza libbra di carne d'orso. Quando quel mattino, il 21 dicembre, il gruppo ripart\u00ec, Stanton, che barcollava ormai da giorni, rimase indietro dicendo che li avrebbe presto seguiti; i suoi resti furono trovati sul posto l'anno successivo.\nIl gruppo si perse e and\u00f2 in confusione; dopo altri due giorni senza cibo Patrick Dolan propose che uno di loro si sacrificasse volontariamente per nutrire gli altri: qualcuno sugger\u00ec un duello, mentre un altro racconto riporta il tentativo di organizzare un'estrazione a sorte per scegliere chi sacrificare. Eddy sugger\u00ec di proseguire finch\u00e9 semplicemente qualcuno fosse caduto da solo, ma una bufera li costrinse a fermarsi. Antonio, il mandriano, fu il primo a morire; poco dopo lo segu\u00ec Franklin Graves.\nMentre la tempesta infuriava Patrick Dolan inizi\u00f2 a delirare, si strapp\u00f2 i vestiti e corse via nel bosco; poco dopo torn\u00f2 indietro, ma mor\u00ec in poche ore. Non molto tempo dopo, probabilmente anche perch\u00e9 il dodicenne Lemuel Murphy era vicino alla morte, alcuni del gruppo iniziarono a mangiare carne umana prendendola dal corpo di Dolan. La sorella di Lemuel tent\u00f2 di darne un po' al fratello, ma questi mor\u00ec comunque in breve tempo. Eddy, Salvador e Luis rifiutarono di mangiare. Il mattino dopo il gruppo lev\u00f2 organi e pezzi di muscolo dai corpi di Antonio, Dolan, Graves e Murphy e li fece essiccare per usarli come scorta per i giorni seguenti, facendo attenzione a essere certi che nessuno finisse per nutrirsi del corpo di un suo parente.\nDopo un riposo di tre giorni i pionieri si rimisero in marcia, cercando di trovare il sentiero; Eddy alla fine cedette alla fame e mangi\u00f2 a sua volta carne umana, che per\u00f2 presto termin\u00f2. Iniziarono a smontare le racchette da neve per mangiare i lacci fatti di pelle di bue e discussero dell'opportunit\u00e0 di uccidere Luis e Salvador per mangiarli; Eddy avvert\u00ec i nativi, che fuggirono di nascosto durante la notte. Durante la notte mor\u00ec Jay Fosdick, riducendo il gruppo a soli sette elementi; Eddy e Mary Graves si allontanarono per tentare di cacciare, ma quando tornarono, dopo aver abbattuto un cervo, videro che il corpo di Fosdick era gi\u00e0 stato smembrato per cibarsene.\nDopo vari altri giorni (25 da quando avevano lasciato il Lago Truckee) incontrarono di nuovo Salvador e Luis, che non avevano mangiato nulla per nove giorni ed erano vicini alla morte; William Foster, convinto che la carne dei nativi fosse l'ultima speranza per il gruppo di evitare di morire di fame, spar\u00f2 ai due, sebbene il fatto che i due fossero in fin di vita \u00e8 stato messo in dubbio. Lo scrittore Joseph A. King non crede che Luis e Salvador fossero in punto di morte quando Foster li uccise, in quanto \u00absecondo il capitano Sutter, che aveva sentito il racconto di altri sopravvissuti, i suoi ragazzi furono uccisi mentre stavano raccogliendo ghiande\u00bb.\nIl 12 gennaio il gruppo arriv\u00f2 a un accampamento di indiani Miwok: avevano un aspetto cos\u00ec orribile che inizialmente i nativi, vedendoli, fuggirono spaventati. I Miwok diedero loro da mangiare quello che avevano: ghiande, erba e pinoli. Alcuni giorni dopo Eddy prosegu\u00ec il cammino con l'aiuto di un Miwok, fino ad arrivare a un ranch che faceva parte di una piccola comunit\u00e0 di agricoltori della valle del Sacramento.\nUna spedizione di soccorso, messa insieme in tutta fretta, ritrov\u00f2 gli altri sei sopravvissuti il 17 gennaio. Il loro viaggio dal Lago Truckee era durato 33 giorni.\nIl campo al lago Truckee.\nIn novembre, pochi giorni prima che il gruppo con le racchette da neve partisse, Patrick Breen inizi\u00f2 a tenere un diario; si preoccupava principalmente del tempo atmosferico, annotando le tormente e quanta neve era caduta, ma gradualmente inizi\u00f2 a inserire nelle sue annotazioni riferimenti a Dio e alla religione. La vita al lago Truckee era molto dura: le capanne erano piccole e sudicie e nevicava cos\u00ec tanto che le persone non potevano uscire per giorni e giorni. La dieta presto si ridusse a pelli di bue che, una volta tagliate a strisce, venivano fatte bollire fino a trasformarsi in una disgustosa gelatina simile a colla. Le ossa di buoi e cavalli furono fatte bollire ripetutamente per fare delle zuppe e diventarono cos\u00ec friabili che a masticarle si sarebbero sbriciolate; talvolta venivano messe sulle braci e mangiate. Pezzo dopo pezzo i piccoli Murphy arrostirono il tappeto di pelle di bue che stava davanti al focolare della capanna e lo mangiarono.\nDopo la partenza del gruppo con le racchette da neve, due terzi dei presenti al Lago Truckee erano bambini; la signora Graves si prendeva cura di otto di loro, mentre Levinah Murphy e Eleanor Eddy insieme ne tenevano nove. Gli emigranti catturavano e mangiavano anche i topi che si intrufolavano nelle capanne; molti si trovarono presto in condizioni di estrema debolezza e trascorrevano la maggior parte del tempo nei giacigli. Ogni tanto qualcuno riusciva a intraprendere il viaggio di una giornata necessario per andare a trovare i Donner; si venne cos\u00ec a sapere che Jacob Donner e tre degli uomini che aveva ingaggiato erano morti. Uno di loro, Reinhardt, in punto di morte aveva confessato di aver assassinato Wolfinger. La mano ferita di George Donner si era infettata, il che riduceva il numero di uomini abili al lavoro all'accampamento Donner a quattro unit\u00e0.\nMargret Reed aveva fatto in modo di mettere da parte abbastanza cibo per preparare un pentolone di zuppa il giorno di Natale, per la gioia dei suoi bimbi, ma entro gennaio si trovarono di fronte alla prospettiva di morire di fame e presero in considerazione l'idea di mangiare le pelli di bue che fungevano da tetto delle capanne. Margret, Virginia, Milt Elliott e la servetta Eliza Williams tentarono di avventurarsi fuori, valutando che sarebbe stato meglio tentare di trovare del cibo piuttosto che starsene seduti a guardare i bambini deperire. Stettero via quattro giorni e al loro ritorno trovarono la capanna inservibile: le pelli usate come tetto erano state mangiate e tutti dovettero trasferirsi nella capanna dei Breen; i servi andarono a vivere con altre famiglie. Un giorno, i Graves andarono a riscuotere il debito che i Reed avevano con loro e si portarono via le pelli di bue che rappresentavano tutte le provviste della famiglia.\nI soccorsi.\nIn California la maggior parte dei soldati (e degli uomini abili in generale) era impegnata nella guerra messicano-statunitense; in tutta la regione le strade erano bloccate, le comunicazioni compromesse e non c'erano rifornimenti disponibili. Solo tre uomini risposero all'appello fatto per la ricerca di volontari per soccorrere la Spedizione Donner. Reed rimase bloccato a San Jose fino a febbraio a causa delle insurrezioni nella zona e della confusione che regnava sovrana; impieg\u00f2 quel tempo parlando con altri pionieri e conoscenti, e la gente di San Jose rispose redigendo una petizione per chiedere alla Marina degli Stati Uniti di aiutare la gente rimasta al lago Truckee. Due quotidiani locali riferirono che i membri del gruppo partito con le racchette avevano dovuto ricorrere al cannibalismo, fatto che contribu\u00ec ad aumentare il sentimento di compassione per le persone ancora intrappolate lass\u00f9: a Yerba Buena i residenti, molti dei quali immigrati arrivati da poco, raccolsero con una colletta 1.300 dollari e si impegnarono per costruire due campi base per sostenere una spedizione di soccorso.\nIl 4 febbraio dalla valle del Sacramento part\u00ec una spedizione di soccorso, della quale faceva parte William Eddy; la pioggia e un fiume in piena la costrinsero per\u00f2 a ritardare di vari giorni. Eddy si sistem\u00f2 a Bear Valley, mentre gli altri avanzavano rapidamente attraverso la neve e le tempeste per valicare il passo fino al Lago Truckee, depositando viveri nei campi preparati lungo la via, in modo da non doverli trasportare tutti; tre soccorritori abbandonarono e tornarono indietro, ma sette insistettero nell'avanzata.\nPrima spedizione di soccorso.\nIl 18 febbraio il gruppo di sette uomini valic\u00f2 il Passo Fr\u00e9mont; quando furono vicini al luogo dove Eddy aveva detto loro che si trovavano le capanne iniziarono a urlare. Da un buco nella neve venne fuori la signora Murphy che li fiss\u00f2 e chiese: \u00abVenite dalla California o dal paradiso?\u00bb La spedizione di soccorso distribu\u00ec del cibo in piccole porzioni, preoccupati del fatto che se gli affamati emigranti avessero mangiato troppo ne sarebbero rimasti uccisi. Tutte le capanne erano sepolte dalla neve; le pelli usate per tetto, inzuppate d'acqua, avevano iniziato a marcire e l'odore era insopportabile. I corpi dei morti erano stati sepolti sommariamente nella neve vicino ai tetti delle capanne; alcuni degli emigranti sembravano emotivamente e psichicamente instabili. Tre membri della spedizione di soccorso andarono fino dai Donner e riportarono con s\u00e9 quattro macilenti bambini e due adulti. Leanna Donner incontr\u00f2 grosse difficolt\u00e0 nella salita dal torrente Alder fino al lago e in seguito scrisse: \u00abil dolore e la sofferenza che ho provato quel giorno \u00e8 oltre ogni possibilit\u00e0 di descrizione\u00bb.\" Il braccio di George Donner era in un tale stato di gangrena che l'uomo non poteva muoversi, ma dall'ultima volta che avevano ricevuto una visita nel gruppo non era morto nessuno; vennero scelte ventitr\u00e9 persone che avrebbero seguito la spedizione di soccorso, lasciandone 17 nelle capanne al lago e 12 all'accampamento sul torrente Alder.\nI soccorritori non rivelarono il dramma del gruppo partito con le racchette da neve, dicendo agli emigranti solo che non erano tornati indietro perch\u00e9 erano rimasti mezzi congelati. Patty e Tommy Reed diventarono presto troppo deboli per affrontare i cumuli di neve e nessuno era abbastanza forte da trasportarli a braccia. Margret Reed dovette affrontare l'angosciante situazione di accompagnare i suoi due figli maggiori a Bear Valley e guardare i due pi\u00f9 deboli che invece venivano riportati all'accampamento sul lago, dove non avevano pi\u00f9 alcun parente; fece giurare sul suo onore di massone a uno dei soccorritori, Aquilla Glover, che sarebbe tornato a prendere i suoi figli. Patty le disse: \u00abMamma, se non mi vedrai pi\u00f9 fai il meglio che puoi.\u00bb Quando i bambini tornarono al lago, i Breen rifiutarono loro il permesso di entrare nella loro capanna ma, dopo che Glover dette loro pi\u00f9 cibo, furono malvolentieri accolti; la spedizione di soccorso scopr\u00ec con sgomento che il primo deposito di viveri che avevano preparato era stato trovato da alcuni animali che l'avevano divorato, fatto che li lasciava con cibo a disposizione per soli quattro giorni. Dopo aver faticato moltissimo a superare il passo, John Denton cadde in coma e mor\u00ec; Ada Keseberg mor\u00ec poco dopo; la madre si disper\u00f2, rifiutando di lasciare il corpo della piccola. Dopo vari altri giorni di viaggio su percorsi impervi, i soccorritori iniziarono a temere che i bambini non ce l'avrebbero fatta. Alcuni di loro avevano mangiato le frange di pelle di daino dei pantaloni di uno degli uomini e i lacci delle scarpe di un altro, lasciandoli sbalorditi. Durante la discesa incontrarono la spedizione di soccorso successiva, della quale faceva parte James Reed; udendo la sua voce Margret croll\u00f2 nella neve, vinta dall'emozione.\nQuando il gruppo fu portato al sicuro nella Bear Valley, William Hook, figliastro di Jacob Donner, si fiond\u00f2 in uno spaccio di alimentari e mangi\u00f2 fino a morirne; gli altri proseguirono fino a Sutter's Fort, dove Virginia Reed scrisse: \u00abPenso davvero di aver camminato fino al paradiso\u00bb. Fu felice del fatto che, anche se aveva appena dodici anni ed era scampata alla morte per fame, uno dei giovani presenti al forte le chiese di sposarlo, ma lo rifiut\u00f2.\nSeconda spedizione di soccorso.\nIl primo marzo al lago Truckee arriv\u00f2 un secondo gruppo di soccorritori: si trattava soprattutto di esperti uomini di montagna che accompagnavano Reed e McCutchen. Reed si riun\u00ec con la figlia Patty e l'ormai debolissimo figlio Tommy. All'interno della capanna dei Breen gli occupanti furono trovati in condizioni relativamente buone ma quella dei Murphy, secondo lo scrittore George Stewart, \u00absuperava i limiti di ci\u00f2 che \u00e8 possibile descrivere e quasi di ci\u00f2 che \u00e8 possibile immaginare\u00bb. Levinah Murphy, che badava al suo bambino di otto anni Simon e ai due giovani figli di Eddy e Foster, era ormai mentalmente alterata e quasi cieca; i bambini erano privi di forze e non erano stati lavati da giorni. Lewis Keseberg, che si era trasferito nella baracca, poteva a stento muoversi a causa di una ferita a una gamba.\nTra la partenza dei primi soccorritori e l'arrivo dei secondi al lago non era comunque morto pi\u00f9 nessuno. Patrick Breen riporta di aver ricevuto l'ultima settimana di febbraio una preoccupante visita da parte della signora Murphy, che gli aveva detto che la sua famiglia stava valutando di mangiare il corpo di Milt Elliot; Reed e McCutchen trovarono in effetti il corpo di Elliot mutilato. Le cose non andavano meglio all'accampamento sull'Alder; i primi due soccorritori a raggiungerlo videro Trudeau che trasportava una gamba umana. Quando rivelarono la loro presenza, lui la butt\u00f2 in un buco nella neve che conteneva il corpo fatto a pezzi di Jacob Donner; dentro una tenda Elizabeth Donner aveva rifiutato di mangiare, anche se i suoi figli erano stati nutriti con gli organi del padre. I soccorritori scoprirono che anche altri tre corpi erano stati consumati. Nell'altra tenda Tamsen Donner stava abbastanza bene, ma George era molto malato perch\u00e9 l'infezione aveva ormai raggiunto la spalla.\nIl secondo gruppo di soccorso evacu\u00f2 dal lago Truckee 17 emigranti, tre soli dei quali erano adulti. Sia la famiglia Breen che la famiglia Graves si prepararono per la partenza; al lago Truckee rimasero solo cinque persone: Keseberg, la signora Murphy, il figlio Simon e i piccoli Eddy e Foster. Quando Reed le disse che presto sarebbe arrivata una terza spedizione, Tamsen Donner decise di restare con il marito malato; tenne con s\u00e9 anche le figlie Eliza, Georgia e Frances.\nIl ritorno verso la Bear Valley fu molto lento; a un certo punto Reed mand\u00f2 avanti due uomini per riprendere il cibo lasciato nel primo deposito, pensando che la terza spedizione, un piccolo gruppo guidato da Selim E. Woodworth, sarebbe arrivata da un momento all'altro. Dopo che ebbero superato il passo si scaten\u00f2 una violenta tempesta; Isaac Donner, di 5 anni, mor\u00ec congelato, e anche Reed and\u00f2 vicino alla morte. Mary Donner si bruci\u00f2 malamente i piedi perch\u00e9 erano cos\u00ec congelati che non si rese conto di essersi addormentata tenendoli sul fuoco. Quando la tempesta fin\u00ec i membri delle famiglie Breen e Graves, che non avevano mangiato per giorni, erano troppo esausti e apatici per alzarsi e mettersi in moto; la spedizione di soccorso non ebbe cos\u00ec altra scelta se non quella di ripartire senza di loro.\nTre membri della spedizione di soccorso decisero di rimanere, uno al lago Truckee e due sul torrente Alder; tuttavia, quando uno di essi - Nicholas Clark - si allontan\u00f2 per cacciare, gli altri due - Charles Cady e Charles Stone - decisero di tornarsene in California. Tamsen Donner affid\u00f2 loro tre delle sue figlie perch\u00e9 le portassero in salvo, pagandoli per questo 500 dollari (secondo il testo di Stewart) in contanti; tuttavia i due portarono le bambine fino al lago Truckee ma poi le abbandonarono l\u00ec, da sole, e riuscendo cos\u00ec a raggiungere in pochi giorni il gruppo di Reed. Alcuni giorni dopo Clark e Trudeau si accordarono per partire insieme; quando scoprirono le bambine Donner abbandonate al lago Truckee, tornarono indietro all'accampamento per informare Tamsen Donner del fatto.\nWilliam Foster e William Eddy, entrambi superstiti del gruppo partito con le racchette da neve, partirono da Bear Valley per andare incontro a Reed, portando con loro un uomo di nome John Stark; dopo un giorno di viaggio trovarono Reed che stava assistendo i suoi figli, tutti congelati e sanguinanti ma vivi. Foster e Eddy convinsero quattro uomini, con soldi e suppliche, a tornare al lago Truckee con loro; a met\u00e0 strada trovarono i resti mutilati e divorati di due bambini e della signora Graves, con Elizabeth Graves, di un anno, che piangeva accanto al corpo della madre. Undici sopravvissuti si accalcavano accanto a un fuoco, che per il calore era sprofondato in un buco nella neve. La spedizione di soccorso si divise, con Foster, Eddy e altri due che proseguirono verso il lago. Due soccorritori, pensando di poter salvare solo quelli pi\u00f9 in salute, presero in spalla un bambino ciascuno e partirono: John Stark si rifiut\u00f2 di abbandonare gli altri, prese in spalla due bambini e tutte le provviste e aiut\u00f2 i restanti membri delle famiglie Breen e Graves ad arrivare a Bear Valley.\nTerza spedizione di soccorso.\nFoster e Eddy il 14 marzo arrivarono finalmente al lago Truckee, dove scoprirono che i loro due figli erano morti; Keseberg confess\u00f2 a Eddy di aver mangiato i resti di suo figlio, e Eddy gli giur\u00f2 che, se l'avesse mai incontrato di nuovo lontano da l\u00ec, l'avrebbe ucciso. Al campo sul torrente, George Donner e uno dei figli di Jacob (Samuel) erano ancora vivi; Tamsen Donner, che era arrivata fino alla capanna dei Murphy, era in grado di camminare da sola e avrebbe potuto lasciare l'accampamento, ma scelse di rimanere con il marito pur informata del fatto che difficilmente sarebbero arrivati altri soccorritori in tempi brevi. Foster, Eddy e il resto della spedizione di soccorso ripartirono con quattro bambini, Trudeau e Clark.\nFurono preparate altre due spedizioni per evacuare gli adulti che avrebbero potuto essere ancora in vita, ma entrambe tornarono indietro prima ancora di raggiungere Bear Valley e non fu pi\u00f9 fatto alcun tentativo.\nIl 10 aprile, quasi un mese dopo che la terza spedizione di soccorso aveva lasciato il Lago Truckee, l'\"alcalde\" della zona di Sutter's Fort organizz\u00f2 una spedizione di recupero per ritrovare quello che era possibile portare via dei beni dei Donner; l'intento era di venderli e usare il ricavato per mantenere gli orfani. La spedizione trov\u00f2 le tende sull'Alder vuote, eccetto che per il corpo di George Donner, che era morto solo pochi giorni prima. Sulla via del ritorno, al Lago Truckee, trovarono Keseberg ancora vivo. Secondo Keseberg, la signora Murphy era morta una settimana dopo la partenza della terza spedizione; alcune settimane dopo Tamsen Donner era arrivata bagnata fradicia e visibilmente sconvolta alla capanna di Keseberg, decisa per\u00f2 a proseguire per valicare il passo; Keseberg disse che l'aveva avvolta con una coperta e che le aveva detto di aspettare il mattino per ripartire, ma la donna era morta durante la notte.\nLa spedizione dubit\u00f2 del racconto di Keseberg e trov\u00f2 nella capanna una pentola piena di carne umana, le pistole di George Donner, dei gioielli e 250 dollari d'oro. Minacciarono di linciare Keseberg, che confess\u00f2 di aver nascosto, su suggerimento di Tamsen, 273 dollari appartenenti ai Donner, perch\u00e9 potesse poi darli ai loro figli.\nReazioni.\nNotizie della sorte della Spedizione Donner furono diffuse a est da Samuel Brannan, giornalista e anziano della Chiesa mormone, che incontr\u00f2 la spedizione di recupero mentre scendeva dal passo con Keseberg. I racconti della terribile avventura arrivarono per la prima volta a New York via mare nel luglio 1847. Il resoconto dei fatti negli Stati Uniti fu molto influenzato dall'entusiasmo diffuso nella nazione per la migrazione verso ovest. In alcuni giornali le notizie sulla tragedia furono relegate in piccoli paragrafi, nonostante la tendenza dell'epoca fosse quella di evidenziare le storie sensazionali. Parecchi quotidiani, inclusi quelli della California, indugiarono in maniera esagerata sulle descrizioni degli episodi di cannibalismo. In alcuni resoconti i membri della spedizione furono ritratti come eroi e la California come un paradiso degno di enormi sacrifici.\nNegli anni successivi l'emigrazione verso ovest diminu\u00ec, ma \u00e8 probabile che il calo fosse dovuto pi\u00f9 ai timori provocati dalla guerra messicano-statunitense in corso che dalla paure provocate dal racconto della sorte della spedizione Donner. Si stima che nel 1846 emigrarono in California circa 1.500 persone. Nel 1847 tale numero scese a 450 e a 400 nel 1848. La corsa all'oro tuttavia provoc\u00f2 una nettissima ripresa del fenomeno e nel 1849 furono 25.000 le persone che partirono verso l'ovest. La maggior parte degli emigranti via terra segu\u00ec la via che costeggiava il fiume Carson, ma alcuni \u00abforty-niners\u00bb fecero la stessa strada della Spedizione Donner, diffondendo poi delle descrizioni dei luoghi. Le zone abitate dalla spedizione diventarono cos\u00ec famose che presero il nome di Passo Donner, Lago Donner e Cima Donner.\nAlla fine del luglio 1847 dei membri del Battaglione mormone, guidato dal generale Stephen W. Kearny, seppellirono i resti dei corpi e diedero parzialmente alle fiamme due delle baracche. I pochi che si avventurarono sul passo negli anni immediatamente successivi trovarono ossa, oggetti e la capanna usata dalle famiglie Reed e Graves. Nel 1891 fu trovato un gruzzolo di soldi sepolto nei pressi del lago; era stato probabilmente nascosto dalla signora Graves, che l'aveva sepolto in fretta quando part\u00ec con la seconda spedizione, pensando di tornare a prenderlo in un secondo momento.\nLansford Hastings ricevette minacce di morte. Un emigrante che aveva attraversato le zone prima della Spedizione Donner parl\u00f2 faccia a faccia con Hastings delle difficolt\u00e0 che avevano incontrato, riferendo che \u00abnaturalmente non ha potuto dire nient'altro se non che gli dispiaceva terribilmente e che le sue intenzioni erano buone.\u00bb\nI sopravvissuti.\nDelle 87 persone che si avventurarono sulla Sierra Nevada solo 48 sopravvissero. Solo le famiglie Reed e Breen rimasero complete. I figli di Jacob Donner, George Donner e Franklin Graves rimasero orfani. William Eddy rimase solo, avendo perso tutta la famiglia, e la maggior parte dei membri della famiglia Murphy mor\u00ec. In California arrivarono solo tre muli: il resto degli animali era morto; la maggior parte dei beni dei membri della spedizione and\u00f2 perduta.\nAlcune delle donne rimaste vedove si risposarono pochi mesi dopo; all'epoca, in California, le mogli erano merce rara. I Reed si stabilirono a San Jose e due dei piccoli Donner rimasero a vivere con loro. Reed ebbe fortuna nel periodo della corsa all'oro e divent\u00f2 ricco. Virginia, con la supervisione del padre, scrisse una lunga lettera a una cugina in Illinois sui \u00abnostri problemi arrivando in California\u00bb (\"sic.\"). Il giornalista Edwin Bryant nel giugno 1847 la ritrov\u00f2 e la fece pubblicare interamente, con alcune modifiche editoriali, sull'\"Illinois Journal\" il 16 dicembre 1847. Virginia si convert\u00ec al cattolicesimo per mantenere una promessa fatta a s\u00e9 stessa mentre osservava Patrick Breen che pregava nella sua capanna. I Murphy sopravvissuti andarono a Marysville in California. I Breen si trasferirono a San Juan Bautista dove gestirono una locanda e diventarono gli anonimi protagonisti di un racconto che trattava del forte disagio provato da uno scrittore dopo aver scoperto di essere stato ospitato da dei cannibali e pubblicato sull'\"Harper's Magazine\" nel 1862. Molti dei sopravvissuti dovettero affrontare reazioni di questo tipo. Le figlie di George e Tamsen Donner furono accolte da un'anziana coppia che viveva nei pressi di Sutter's Fort; la pi\u00f9 giovane, Eliza, che nell'inverno 1846-47 aveva tre anni, nel 1911 pubblic\u00f2 un suo resoconto della spedizione basato su scritti precedenti e sui racconti delle sorelle. La figlia minore dei Breen, Isabella, che durante la spedizione aveva un anno, fu l'ultima sopravvissuta a rimanere in vita: mor\u00ec nel 1935.\nI figli dei Graves ebbero una vita particolare: Mary Graves si spos\u00f2 presto, ma il suo primo marito fu assassinato; la donna prese quindi l'abitudine di cucinare il cibo per l'assassino del marito, mentre questi si trovava in prigione, per essere sicura che non soffrisse la fame prima di essere impiccato; uno dei suoi nipoti la descrisse come una donna sempre seria e tetra, una volta disse: \u00abVorrei essere capace di piangere, ma non posso. Se potessi dimenticare la tragedia forse riuscirei a capire come piangere di nuovo.\u00bb\nSuo fratello William si trasfer\u00ec molte volte, senza mai stabilirsi in un posto per un periodo significativo di tempo.\nNancy Graves, che nell'inverno 1846-47 aveva nove anni, anche quando veniva contattata da storici interessati ad avere dei resoconti accurati dell'episodio, rifiutava di riconoscere di esservi stata coinvolta; si disse che non riusc\u00ec mai a riprendersi dal fatto di aver avuto un ruolo nella cannibalizzazione della madre e del fratello.\nEddy si rispos\u00f2 e costru\u00ec una nuova famiglia in California; tent\u00f2 di tener fede alla sua promessa di uccidere Lewis Keseberg, ma venne convinto a rinunciare da James Reed e Edwin Bryant. L'anno seguente Eddy raccont\u00f2 la sua esperienza a J. Quinn Thornton che, usando anche il racconto di Reed, scrisse il primo resoconto complessivo dell'episodio. Eddy mor\u00ec nel 1859.\nKeseberg cit\u00f2 in giudizio per diffamazione diversi membri della spedizione di recupero beni, che lo avevano accusato di aver ucciso Tamsen Donner; la Corte gli diede ragione ma gli riconobbe un risarcimento di un solo dollaro, facendogli pagare i costi del processo. Una cronaca del 1847, stampata sul \"California Star\", descrisse il quasi-linciaggio di Keseberg da parte della spedizione di recupero, dipingendo il suo comportamento come mostruoso e riferendo che aveva preferito mangiare carne umana piuttosto che il bestiame che era riemerso dalla neve con il disgelo primaverile. Charles McGlashan, uno storico, accumul\u00f2 molto materiale che indicava Keseberg come colpevole della morte di Tamsen, ma dopo averlo intervistato si convinse che non c'era stato alcun omicidio; anche Eliza Donner Houghton credeva che Keseberg fosse innocente. Invecchiando, Keseberg condusse una vita molto ritirata, essendo considerato una specie di \"paria\" e spesso oggetto di minacce. Disse a McGlashan: \u00abSpesso penso che l'Onnipotente mi abbia scelto, tra tutti gli uomini sulla faccia della terra, per poter vedere quante privazioni, quanta sofferenza e quanta infelicit\u00e0 un essere umano possa sopportare!\u00bb\nL'eredit\u00e0.\nAl di l\u00e0 della drammaticit\u00e0 delle vicende, gli episodi della Spedizione Donner non hanno avuto un riverbero significativo a livello storico, ma alla luce del fatto che in Oregon e California emigrarono centinaia di migliaia di persone, hanno fornito lo spunto per numerose opere storiche e di narrativa, per poesie e film. Secondo Steward, l'attenzione rivolta verso la spedizione \u00e8 stata resa possibile dall'attendibilit\u00e0 dei racconti a dal fatto che \u00abil cannibalismo, anche se pu\u00f2 essere definito un episodio minore della vicenda, nell'immaginario popolare \u00e8 diventato la cosa principale da ricordare della Spedizione Donner, in quanto si tratta di un tab\u00f9 che attira sempre con tanta forza quanto quella con cui \u00e8 trovato ripugnante.\u00bb. Il fattore di attrattiva pi\u00f9 significativo, secondo Johnson che ne scrisse nel 1996, \u00e8 che i protagonisti dei fatti sono famiglie e persone comuni, in cui quindi \u00e8 possibile identificarsi.\nIl luogo nel quale si trovavano le capanne divent\u00f2 un'attrazione turistica fin dal 1854. Nel decennio 1880-90 Charles McGlashan inizi\u00f2 a promuovere l'idea di realizzare un monumento che contrassegnasse il luogo in cui si era svolto il dramma della Spedizione Donner: contribu\u00ec ad acquistare il terreno necessario e, nel giugno 1918, sul luogo dove si pensa si fosse trovata la capanna Breen-Keseberg venne eretta una statua che rappresenta una famiglia di pionieri, dedicata alla Spedizione Donner. La statua \u00e8 stata dichiarata monumento di interesse storico della California nel 1934.\nNel 1927 lo Stato della California cre\u00f2 il Donner Memorial State Park: originariamente consisteva solo di 11 acri intorno al monumento, ma vent'anni dopo venne comprato e aggiunto al parco anche il terreno su cui si trovava la capanna dei Murphy. Il monumento e la capanna dei Murphy sono stati dichiarati National Historic Landmark nel 1963. Su una grande roccia che era servita come appoggio per il focolare dei Murphy \u00e8 stata apposta una targa di bronzo che elenca i nomi dei membri della spedizione, indicando chi sopravvisse e chi no.\nLo Stato della California spiega l'attenzione dedicata al sito affermando che l'episodio fu \u00abun incidente tragico e isolato della storia americana che si \u00e8 trasformato in una grande epica popolare.\u00bb Dati del 2003 indicano che il parco abbia circa 200.000 visitatori all'anno.\nAnalisi sul tasso di mortalit\u00e0.\nAnche se la maggior parte degli storici fissa in 87 il numero dei membri della spedizione, Stephen McCurdy nel \"Western Journal of Medicine\" include anche Sarah Keyes, Luis e Salvador, portandone il numero a 90. Cinque persone morirono prima che la spedizione arrivasse al lago Truckee: una di tubercolosi (Halloran), tre di morte violenta (Snyder, Wolfinger e Pike) e una abbandonata (Hardkoop). Altri 34 morirono tra il dicembre 1846 e l'aprile 1847: 25 maschi e 9 femmine.\nStorici ed esperti hanno studiato il numero e la distribuzione dei morti per capire quali possano essere stati i fattori a favorire la sopravvivenza di alcuni in condizioni di estrema privazione alimentare. Dei 15 membri della spedizione con le racchette da neve morirono 8 maschi su 10 (Stanton, Dolan, Graves, Murphy, Antonio, Fosdick, Luis e Salvador), ma tutte e cinque le femmine sopravvissero.\nLe morti al lago Truckee, al torrente Alder e durante la spedizione con le racchette furono probabilmente causate da una combinazione di diffusa malnutrizione, sovraffaticamento ed esposizione al freddo. Molti, come George Donner, furono pi\u00f9 esposti alle infezioni a causa della fame, ma i tre fattori pi\u00f9 significativi a decidere della sopravvivenza furono l'et\u00e0, il sesso e le dimensioni del nucleo familiare di cui faceva parte il soggetto. I sopravvissuti avevano in media sette anni e mezzo in meno rispetto a coloro che morirono; i bambini tra i sei e i quattordici anni ebbero un tasso di sopravvivenza pi\u00f9 alto sia dei bambini con meno di sei anni, dei quali per\u00ec il 62,5%, e degli adulti con pi\u00f9 di 35 anni; non sopravvisse alcun adulto sopra i 49 anni.\nIl tasso di mortalit\u00e0 tra i maschi tra i 20 e i 39 anni fu estremamente alto, pi\u00f9 del 66%; gli uomini metabolizzano le proteine pi\u00f9 in fretta, mentre le donne non hanno bisogno di un apporto calorico cos\u00ec alto: le donne inoltre accumulano pi\u00f9 grasso corporeo, che ritarda gli effetti del declino fisico causato dalla denutrizione e dal sovraffaticamento. Gli uomini inoltre, specie a quell'epoca, tendono a svolgere le mansioni pi\u00f9 faticose e pericolose e, in quella particolare circostanza, prima di arrivare al lago Truckee avevano dovuto ripulire il percorso e sostenere lavori molto pesanti, debilitandosi fisicamente. Quelli che viaggiavano con altri membri della propria famiglia ebbero un tasso di sopravvivenza superiore rispetto agli uomini soli, probabilmente perch\u00e9 i membri di una famiglia tendevano pi\u00f9 facilmente a dividere il cibo l'uno con l'altro.\nNella cultura di massa.\nIn una intervista del 1947 Charlie Chaplin disse di essersi ispirato alle vicende della spedizione per la famosa scena della sua commedia \"La febbre dell'oro\", in cui un cercatore d'oro mette a cuocere in una pentola una scarpa di cuoio e in preda alle allucinazioni vede il proprio compagno trasformarsi in un gigantesco pollo ruspante."}
{"id": "3032216", "revid": "41551", "url": "https://it.wikipedia.org/wiki?curid=3032216", "title": "Tempio di Salt Lake", "text": "Il tempio di Salt Lake \u00e8 il pi\u00f9 grande (su pi\u00f9 di 130 in tutto il mondo) e conosciuto tempio della Chiesa di Ges\u00f9 Cristo dei santi degli ultimi giorni. \u00c8 il sesto tempio costruito dalla Chiesa in generale, e il quarto tempio funzionante costruito dall'esodo mormone da Nauvoo.\nIl tempio \u00e8 la parte principale della piazza del Tempio di a Salt Lake City nello Utah.\nBench\u00e9 non vi siano visite pubbliche all'interno del tempio (poich\u00e9 \u00e8 considerato sacro dalla Chiesa e dai suoi membri, \u00e8 necessario un permesso di entrata chiamato raccomandazione per il tempio), i giardini del tempio sono aperti al pubblico e sono una famosa attrazione turistica. Per la sua localizzazione al quartier generale della Chiesa di Ges\u00f9 Cristo dei santi degli ultimi giorni e per il suo significato storico, \u00e8 sostenuto molto dai Santi degli ultimi giorni da molte parti del mondo.\nIl tempio di Salt Lake \u00e8 inoltre il luogo delle riunioni settimanali della Prima presidenza e del Quorum dei Dodici Apostoli. Pertanto, nel Tempio di Salt Lake ci sono delle speciali sale di riunione per questi scopi, compreso il Santo dei Santi, che non sono presenti negli altri templi.\nIl nome ufficiale del Tempio di Salt Lake \u00e8 anch'esso unico. Nei primi anni 2000, poich\u00e9 la costruzione dei templi mormoni accelerava sensibilmente, la Chiesa annunci\u00f2 una convenzione formale per i nomi di tutti i templi esistenti e futuri. Per i templi situati negli Stati Uniti d'America e in Canada, il nome del tempio \u00e8 generalmente quello della citt\u00e0 in cui il tempio \u00e8 situato, seguito da quello dell'opportuno stato o provincia (senza virgola). Per i templi fuori dagli Stati Uniti e dal Canada, il nome del tempio \u00e8 generalmente quello della citt\u00e0 (come sopra) seguito dal nome della nazione. Tuttavia, per motivi nei quali la Chiesa non entr\u00f2 nei particolari (probabilmente per il significato storico e la prominenza mondiale del tempio), al Tempio di Salt Lake fu concessa un'eccezione alla nuova regola, pertanto esso evit\u00f2 di essere rinominato \"tempio di Salt Lake City, Utah\".\nIl Tempio \u00e8 stato progettato per evocare il Tempio di Salomone a Gerusalemme. \u00c8 orientato verso Gerusalemme e la grande vasca usata come fonte battesimale \u00e8 montata sulla schiena di dodici buoi, come il Mare di bronzo nel Tempio di Salomone\nCostruzione e dedicazione del tempio.\nIl sito del tempio fu scelto da Brigham Young, il secondo profeta mormone, il 28 luglio 1847, appena quattro giorni dopo l'arrivo dei pionieri mormoni nella Salt Lake Valley. Il luogo fu dedicato il 14 febbraio 1853 e il primo colpo di piccone fu dato dallo stesso Young il 6 aprile dello stesso anno.\nLe fondamenta vennero costruite in arenaria, ma durante la Guerra dello Utah, per proteggerle da una possibile distruzione dell'esercito statunitense, vennero sepolte. Alla fine del periodo di tensioni, nel 1858, i lavori vennero ripresi, e si scopr\u00ec che molte pietre delle fondazioni si erano spezzate, rendendole inutilizzabili. L'arenaria fu sostituita con adamellite, una pietra simile al granito, ricavata dalla localit\u00e0 di Little Cottonwood Canyon, distante 23 miglia a sud-est dal tempio. Il materiale fu trasportato attraverso carri tirati da buoi, e dal 1869 venne sfruttata la nuova linea ferroviaria.\nL'ultima pietra del tempio venne posata il 6 aprile 1892, sotto la dirigenza del profeta Wilford Woodruff. Sulla guglia pi\u00f9 alta del tempio venne posta una statua dell'angelo Moroni alta 4 metri. Gli interni del tempio vennero terminati entro l'anno e l'edificio fu dedicato il 6 aprile 1893, a 40 anni dall'inizio della costruzione. Il primo presidente del tempio fu John R. Winder."}
{"id": "3032217", "revid": "117840421", "url": "https://it.wikipedia.org/wiki?curid=3032217", "title": "Yerba Buena (California)", "text": "Yerba Buena era il nome originario della citt\u00e0 di San Francisco.\nIl nome deriva da una pianta omonima, il cui nome scientifico \u00e8 \"Clinopodium douglasii\", che cresceva attorno all'insediamento sorto vicino alla Mission San Francisco de As\u00eds o \"Mission Dolores\". Il nome comune \"Yerba buena\", usato sia in inglese sia in spagnolo, \u00e8 una forma alternativa dell'espressione spagnola \"hierba buena\" (\"erba buona\"). Il nome fu assegnato dai botanici dei missionari pionieri di \"Las Californias\", quando invasero e colonizzarono il territorio del popolo Ohlone, dove la pianta era parte dell'\u00a0\"habitat\".\nStoria.\nIl primo rapporto dell'uso del nome Yerba Buena viene dal diario di George Vancouver, che nel 1792 pilotava la sua nave HMS Discovery nella baia di San Francisco e ancor\u00f2 \u00abcirca una lega sotto il Presidio in un luogo che chiamano Yerba Buena\u00bb.\nIl nome indic\u00f2 poi l'agglomerato urbano cresciuto vicino alla parte terminale settentrionale della penisola di San Francisco, un \"pueblo\" che supportava il Presidio e la Missione di San Francisco. La cittadina conserv\u00f2 il nome Yerba Buena sia quando faceva parte della provincia della California spagnola nel Vicereame della Nuova Spagna, sia quando, dopo la proclamazione dell'indipendenza del Messico dalla Spagna nel 1821, fece parte dello Stato dell'Alta California.\nCon la guerra messicano-statunitense e il trattato di Guadalupe Hidalgo del 1848, la California divenne un territorio degli Stati Uniti d'America e la citt\u00e0 assunse il nome di San Francisco."}
{"id": "3032219", "revid": "123807876", "url": "https://it.wikipedia.org/wiki?curid=3032219", "title": "Sepoltura in mare", "text": "Il termine sepoltura in mare descrive le procedure per liberare resti umani in alto mare, normalmente da una nave o una barca.\nModalit\u00e0 di attuazione.\nQuesto rito funebre \u00e8 regolarmente effettuato dalle marine, ma pu\u00f2 essere effettuato anche da cittadini privati in molte nazioni. In genere, il corpo viene appesantito con una zavorra in modo che non torni rapidamente a galla. Le procedure e le norme per il seppellimento in mare variano da religione a religione e da nazione a nazione. Mentre, ad esempio, il Cristianesimo dispone di specifiche liturgie per la sepoltura in mare, l'Islam non prevede questa forma di seppellimento e viene considerato preferibile trasportare il cadavere fino alla terraferma in modo che possa essere sotterrato \"nella nuda terra\" e rivolto verso la Mecca.\nAspetti legali.\nAustralia.\nMentre in Australia la dispersione delle ceneri \u00e8 libera, l'immersione del cadavere in mare richiede una autorizzazione, che viene in genere concessa a marinai, pescatori e alle persone in grado di giustificare un particolare legame con il mare.\nBelgio.\nL'immersione in mare a partire dal 1991 \u00e8 autorizzata in Belgio; le sue modalit\u00e0 sono normate dai comuni.\nFrancia.\nin Francia la sepoltura \u00e8 vietata nei corsi d'acqua ma \u00e8 permessa in mare, ad almeno 300 metri dalla riva.\nIrlanda.\nLa dispersione delle ceneri in Irlanda \u00e8 libera, mentre la sepoltura di un corpo intero \u00e8 raccomandato che venga fatta ad almeno 50 miglia (circa 80 km) dalla costa, a ad almeno 200 metri di altezza rispetto al fondale.\nItalia.\nIn Italia la dispersione delle ceneri in mare \u00e8 consentita a patto di ottenere due permessi, quello della capitaneria di porto e quello del comune di competenza. La dispersione va fatta ad opera di un parente, un erede o un addetto di una agenzia di pompe funebri e deve avvenire ad almeno 100 metri dalla riva. L'imbarcazione utilizzata deve essere a motore e deve venire condotta da uno skipper con esperienza.\nNuova Zelanda.\nLa Nuova Zelanda autorizza la sepoltura in mare previa notifica agli iwi e ai rappresentanti delle aree costiere interessata. Dato il costo non indifferente e la volont\u00e0 di non offendere la cultura M\u0101ori, questa modalit\u00e0 di dispersione delle ceneri \u00e8 piuttosto rara.\nRegno Unito.\nLa dispersione delle ceneri nel Regno Unito \u00e8 libera, mentre la sepoltura del corpo intero pu\u00f2 essere effettuata solo in certi luoghi appositamente definiti."}
{"id": "3032223", "revid": "55935", "url": "https://it.wikipedia.org/wiki?curid=3032223", "title": "Cisti (zoologia)", "text": ""}
{"id": "3032228", "revid": "433605", "url": "https://it.wikipedia.org/wiki?curid=3032228", "title": "Ndaxagua", "text": "Ndaxagua \u00e8 un sito archeologico e una caverna (conosciuto localmente come \"El Puente Colosal\", ponte colossale) con doppia entrata, situato nella zona settentrionale del bacino di Coixtlahuaca. La caverna si trova presso la periferia della regione abitata da gente Maya, ma con tutta probabilit\u00e0 era abitata e usata da altre culture mesoamericane, principalmente Zapotechi e Mixtechi.\nLa caverna prende il nome da un ponte di roccia naturale al di sopra di essa. Veniva usata come entrata sacra all'interno del bacino. Alcuni codici trovati a Coixtlahuaca menzionano questa caverna, e spiegano che si credeva che fosse il luogo dove Quetzalcoatl era sceso dal paradiso.\nSulle pareti ci sono delle iscrizioni che mostrano figure umane con maschere con un becco. Un altro segno mostra un uomo che sta sacrificando un cervo."}
{"id": "3032229", "revid": "110157", "url": "https://it.wikipedia.org/wiki?curid=3032229", "title": "Tututepec", "text": "Tututepec \u00e8 un sito archeologico in Mesoamerica situato nella valle del Rio Verde, nello stato di Oaxaca. Formava il nucleo di uno stato dei Mixtechi durante il periodo Postclassico (dal 1100 al 1500). La citt\u00e0 copriva 21,85 km quadri alla massima estensione, e la sua potenza politica si estendeva per pi\u00f9 di 25.000 km quadri nel territorio circostante. \nIl nome della citt\u00e0 in lingua mixteca era \"Yucu Dzaa\".\nOggi il sito \u00e8 occupato dalla citt\u00e0 moderna di Villa de Tututepec de Melchor Ocampo."}
{"id": "3032230", "revid": "34971", "url": "https://it.wikipedia.org/wiki?curid=3032230", "title": "Fuet", "text": "Il fuet \u00e8 un salume spagnolo, tipico della gastronomia catalana. \u00c8 un insaccato molto diffuso in alcuni territori di lingua catalana, la Comunit\u00e0 Valenciana, la Frangia d'Aragona e il dipartimento francese dei Pirenei Orientali. Attualmente i centri pi\u00f9 rinomati per la produzione di fuet sono le citt\u00e0 di Vic (Osona) e Olot (Garrotxa), ma viene comunque prodotto grossomodo in tutta la Catalogna.\nSi tratta di una salsiccia essiccata di carne magra di maiale (solitamente pancetta), macinata e condita con pepe nero e sale che poi viene insaccata in budella di maiale; di consueto, durante il processo di stagionatura, si formano macchie bianche che testimoniano la formazione di uno strato di penicillium. Questo strato bianco, vivo e soggetto ai cambiamenti di umidit\u00e0, necessita frequentemente di ricambi dell'aria che impediscano l'andata a male di tutta la salsiccia.\nConnotazioni.\nIl fuet \u00e8 in grado di offrire diverse variazioni di gusto in base al tipo di stagionatura e al tipo di spezie utilizzate. Esso pu\u00f2 essere consumato sia dopo pochi mesi di essiccazione, ottenendo cos\u00ec un salame pi\u00f9 tenero, sia dopo un periodo di tempo maggiore ottenendo cos\u00ec un salame pi\u00f9 compatto e dal sapore pi\u00f9 deciso.\nSolitamente il fuet viene tagliato a fette doppie e utilizzato per fare dei panini, per creare degli spuntini da antipasto. \nVariet\u00e0.\nVi sono differenti variet\u00e0 di fuet: la pi\u00f9 comune \u00e8 chiamata llonganissa che assomiglia pi\u00f9 che altro, al classico salame presente anche nel resto della penisola iberica, che va sotto il nome di \"salchich\u00f3n\" o \"longaniza\", ma comunque diverso nel gusto. Un'altra variet\u00e0 \u00e8 la secallona, che differisce dal fuet tradizionale per forma, pi\u00f9 ristretta e allungata, e per l'assenza del colore bianco tipico della normale stagionatura.\nCommercio.\nIl fuet \u00e8 facilmente reperibile in tutta la Spagna. Normalmente viene confezionato sottovuoto con un laccio di corda ad un'estremit\u00e0, per rendere pi\u00f9 facile la collocazione una volta acquistato. Esso pu\u00f2 essere infatti conservato in frigorifero oppure pu\u00f2 essere appeso, grazie al laccio, in un posto umido e aerato.\nIn quanto prodotto tipico della Catalogna, \u00e8 spesso ricercato da tutti ed ha mercato soprattutto tra i turisti."}
{"id": "3032232", "revid": "287204", "url": "https://it.wikipedia.org/wiki?curid=3032232", "title": "McDonnell Douglas F-15SE Silent Eagle", "text": ""}
{"id": "3032237", "revid": "287204", "url": "https://it.wikipedia.org/wiki?curid=3032237", "title": "Palacio da bolsa", "text": ""}
