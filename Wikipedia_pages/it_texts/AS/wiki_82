{"id": "3046550", "revid": "22475", "url": "https://it.wikipedia.org/wiki?curid=3046550", "title": "Sacra conversazione di Monticelli", "text": "La Sacra conversazione di Monticelli \u00e8 un dipinto a tempera su tavola (167x195 cm) di Domenico Ghirlandaio, databile al 1483 e conservato nella Galleria degli Uffizi a Firenze.\nStoria.\nL'opera \u00e8 identificata con quella che ornava l'altare maggiore della chiesa di Santa Maria Annunziata di Monticelli a Firenze, per la quale il pittore ricevette un compenso di 70 fiorini, secondo un documento datato 19 aprile 1483. Con la soppressione del convento, nel 1785, la pala entr\u00f2 nelle collezioni del granduca Pietro Leopoldo.\nDescrizione e stile.\nSi tratta di una sacra conversazione ambientata su una terrazza, che ha al centro la Madonna col Bambino seduta su di un grande trono marmoreo, circondata da due angeli che abbracciano due vasi posti sui braccioli e contenenti altrettanti gigli bianchi, tipico fiore offerto a Maria come simbolo della sua purezza verginale. Particolarmente piacevole \u00e8 il volto giovanile dell'angelo a sinistra, che si sporge verso Maria. Sul manto della Vergine si trova la stella ricamata, antichissimo simbolo della grazia divina discesa su di lei e ricordo della cometa che guid\u00f2 i Magi dopo la Nativit\u00e0. La spilla ovale appuntata sul suo petto \u00e8 composta da un grande rubino, simbolo del sangue della Passione di Cristo, circondato da perle. Il Bambino \u00e8 paffuto e in posizione benedicente.\nAttorno a lei si dispongono quattro santi in posizione simmetrica, due in piedi e due inginocchiati: si tratta dello schema piramidale derivato dalla \"Pala di San Marco\" di Beato Angelico (1438-1440). Da sinistra si riconoscono Dionigi l'Areopagita, san Domenico, san Clemente I Papa e san Tommaso d'Aquino, con la sua \"Summa teologica\" aperta in mano. Clemente, poggiata la tiara in terra, si volge verso lo spettatore quasi a catturare la sua attenzione e a rivolgerla, con un gesto della mano, verso il Bambino; straordinario \u00e8 il ricamo della sua pianeta, con un Mos\u00e8.\nAnche lo sfondo \u00e8 tradizionale e mostra un parapetto marmoreo con specchiature policrome e con un'iscrizione sul fregio, che riporta i nomi dei santi in piedi e la frase ; oltre esso sporgono le cime degli alberi di un ipotetico giardino e si trovano poggiati due vasi con bouquet di fiori. Naturalmente la scelta delle specie vegetali non \u00e8 casuale, ma adombra vari significati simbolici: le rose mariane, ancora i gigli, l'arancio, simbolo del peccato originale, e il melograno, simbolo di fertilit\u00e0.\nGrande attenzione \u00e8 riservata alla rappresentazione dei dettagli decorativi, in ossequio all'indagine analitica di stampo fiammingo, come \u00e8 evidente nell'esotico tappeto anatolico ai piedi della Vergine, un altro dettaglio ripreso dalla lezione dell'Angelico.\nIn generale, tipico del Ghirlandaio \u00e8 lo sviluppo dei temi religiosi con una tecnica pittorica ineccepibile, ma anche con tono festoso e piacevole, ricco di dettagli ripresi dal vero, spesso tratti dalla quotidianit\u00e0 delle classi pi\u00f9 agiate della Firenze dell'epoca. La composizione \u00e8 armoniosa e perfettamente bilanciata, sia nel rapporto tra masse e volumi, che nell'alternarsi dei colori, brillanti e preziosi.\nDello stesso autore, molto simile ma pi\u00f9 ricca e fastosa, \u00e8 la \"Sacra conversazione degli Ingesuati\", sempre agli Uffizi.\nPredella.\nLa predella, di Bartolomeo di Giovanni, mostra i seguenti episodi:"}
{"id": "3046551", "revid": "1494169", "url": "https://it.wikipedia.org/wiki?curid=3046551", "title": "The Man from Snowy River", "text": ""}
{"id": "3046552", "revid": "767487", "url": "https://it.wikipedia.org/wiki?curid=3046552", "title": "Bj\u00f6rn H\u00fcbner-Fehrer", "text": "Biografia.\nHa conquistato una medaglia di bronzo nel 2009 nella gara di sciabola individuale.\nPalmar\u00e8s.\nIn carriera ha conseguito i seguenti risultati:"}
{"id": "3046553", "revid": "1305772", "url": "https://it.wikipedia.org/wiki?curid=3046553", "title": "The Power of One", "text": ""}
{"id": "3046554", "revid": "481666", "url": "https://it.wikipedia.org/wiki?curid=3046554", "title": "The Price of Silence", "text": "The Price of Silence (\"il prezzo del silenzio\" in lingua inglese) pu\u00f2 riferirsi a:"}
{"id": "3046555", "revid": "1543377", "url": "https://it.wikipedia.org/wiki?curid=3046555", "title": "International Lawn Tennis Challenge 1920", "text": "L'International Lawn Tennis Challenge 1921 (conosciuto oggi come Coppa Davis) \u00e8 stata la 15\u00aa edizione del massimo torneo riservato alle nazionali maschili di tennis. Vi hanno partecipato 7 nazioni.\nGli Stati Uniti, hanno battuto l'Australia, detentrice del titolo, nel challenge round che si \u00e8 disputato al Domain Cricket Club di Auckland in Nuova Zelanda dal 30 dicembre al 1\u00ba gennaio 1921."}
{"id": "3046556", "revid": "1305772", "url": "https://it.wikipedia.org/wiki?curid=3046556", "title": "Il prezzo del silenzio", "text": ""}
{"id": "3046557", "revid": "70107640", "url": "https://it.wikipedia.org/wiki?curid=3046557", "title": "Mobile Telephone Switching Office", "text": "MTSO \u00e8 l'acronimo di Mobile Telephone Switching Office, equivalente mobile della rete PSTN. L'MTSO contiene due meccanismi, uno di commutazione o MSC a sua volta acronimo di Mobile Switching Center, necessario ad all'instradamento delle chiamate e l'altro responsabile del controllo delle celle collegate all'MSC.\nI sistemi componenti l'MTSO sono il cuore del sistema cellulare, responsabili dell'interconnessione tra i dispositivi mobili e la linea a commutazione di pacchetto PSTN.\nIn una rete cellulare, vedi anche GSM, D-AMPS, PDC e CDMA, sono richiesti diversi MTSO, collegati gerarchicamente ad un secondo MTSO di livello superiore ed agiscono come centrali locali del sistema telefonico.\nL'MTSO deve dunque comunicare con: la linea di terra (rete PSTN) la tradizionale linea telefonica; con le stazioni radio base BTS acronimo di Base Station Transceiver (il centro della cella telefonica), che a sua volta comunica con i telefoni cellulari ed infine \u00e8 interconnesso con altri MTSO. Gi\u00e0 in questa elevata interconnettivit\u00e0, \u00e8 evidente quanto sia centrale il ruolo del MTSO, ma non limitato a quanto esposto, infatti la sua attivit\u00e0 include la gestione delle risorse, come l'assegnazione o riassegnazione delle frequenze e dei canali, il processo di handoff, l'identificazione, registrazione, localizzazione del telefono mobile, instradamento (routing) della chiamata, funzioni svolte in parte con l'ausilio del suo CBM/SDM."}
{"id": "3046558", "revid": "124316764", "url": "https://it.wikipedia.org/wiki?curid=3046558", "title": "The Proposition", "text": ""}
{"id": "3046559", "revid": "287204", "url": "https://it.wikipedia.org/wiki?curid=3046559", "title": "The Punisher (film)", "text": ""}
{"id": "3046561", "revid": "267975", "url": "https://it.wikipedia.org/wiki?curid=3046561", "title": "Conferenza Episcopale della Costa d'Avorio", "text": ""}
{"id": "3046563", "revid": "1305772", "url": "https://it.wikipedia.org/wiki?curid=3046563", "title": "The School for Scandal", "text": ""}
{"id": "3046568", "revid": "599013", "url": "https://it.wikipedia.org/wiki?curid=3046568", "title": "The Silent Partner", "text": ""}
{"id": "3046571", "revid": "1305772", "url": "https://it.wikipedia.org/wiki?curid=3046571", "title": "The Skulls", "text": ""}
{"id": "3046573", "revid": "1305772", "url": "https://it.wikipedia.org/wiki?curid=3046573", "title": "This Time Around", "text": ""}
{"id": "3046574", "revid": "339392", "url": "https://it.wikipedia.org/wiki?curid=3046574", "title": "Tontolini", "text": ""}
{"id": "3046577", "revid": "767487", "url": "https://it.wikipedia.org/wiki?curid=3046577", "title": "Alometano", "text": "Un alometano \u00e8 un alogenuro alchilico derivato del metano (CH4) con uno o pi\u00f9 atomi di idrogeno rimpiazzati con atomi di alogeni (F, Cl, Br, I). Gli alometani vengono prodotti dall'uomo per usi come refrigeranti, propellenti o solventi. Molti di essi hanno attirato l'attenzione in quanto responsabili del buco nell'ozono a causa dell'alta reattivit\u00e0 che presentano se esposti ai raggi ultravioletti delle alte quote.\nStruttura e propriet\u00e0.\nCome il metano, gli alometani hanno una struttura tetraedrica, che per\u00f2 non \u00e8 perfetta a causa del peso molto maggiore degli atomi alogeni rispetto a quelli di idrogeno. Sono anche molto meno infiammabili.\nProduzione.\nMetodi industriali.\nSolitamente gli alometani sono preparati in tre modi:\nQuesto metodo \u00e8 utile per la produzione di CH4-xClx (x = 1, 2, 3, or 4). Il problema \u00e8 che la reazione produce anche dell'HCl che pu\u00f2 compromettere la purezza del composto ottenuto."}
{"id": "3046578", "revid": "767487", "url": "https://it.wikipedia.org/wiki?curid=3046578", "title": "Nata di marzo", "text": "Nata di marzo \u00e8 un film del 1958 diretto da Antonio Pietrangeli.\nTrama.\nMentre passa la domenica insieme a un amico la diciannovenne Francesca ricorda la sua relazione con Sandro, un architetto maturo, con cui si sposa in quanto lui \u00e8 attratto dal carattere gioviale e brioso di lei. I due si sposano e i primi tempi sono felici ma il carattere bizzarro, viziato e volubile, dovuto alla giovane et\u00e0, iniziano a irritare Sandro tanto che Francesca va via di casa.\nFrancesca va a vivere in una pensione e riallaccia qualche amicizia ma ripensa spesso a Sandro e lo stesso fa lui. Quando si ritrovano, entrambi fingono indifferenza l'uno verso l'altra, anzi Francesca pensa che Sandro l'abbia tradita e quindi finge di avere un'amante. I due si salutano definitivamente ma, superando il proprio risentimento, si accorgono di amarsi ancora pi\u00f9 profondamente di prima."}
{"id": "3046583", "revid": "834", "url": "https://it.wikipedia.org/wiki?curid=3046583", "title": "This Time Around - Live in Tokyo", "text": ""}
{"id": "3046584", "revid": "767487", "url": "https://it.wikipedia.org/wiki?curid=3046584", "title": "Andreas Brignoli", "text": "Carriera.\nCresce cestisticamente nella Pallacanestro Varese, sotto la guida di Beppe Regni, insieme a Stefano Rusconi, Gianluca Castaldini, Paolo Nicora. Il suo esordio in A1 avviene con la squadra lombarda, passando per Udine, Milano, Sassari, Pesaro e Trapani.\nAllenatore.\nNel giugno 2006 diviene l'allenatore dell'Effe 2000 Genova. Allo scioglimento della squadra passa al Red Basket Ovada, tornando a giocare dopo due anni di inattivit\u00e0. Nel 2009 ne diviene allenatore-giocatore e nel 2010-11 solo allenatore."}
{"id": "3046589", "revid": "21880", "url": "https://it.wikipedia.org/wiki?curid=3046589", "title": "Cymothoa exigua", "text": "Cymothoa exigua \u00e8 un crostaceo ectoparassita dei pesci ossei, ascritto all'ordine degli Isopodi. L'adulto misura mediamente dai 3 ai 4 centimetri di lunghezza.\nComunemente viene chiamato \"pidocchio mangia lingua\" a causa del suo parassitismo.\nBiologia.\n\"Cimothoa exigua\" colpisce alcune specie del genere \"Lutjanus\", un percoideo.\nI pidocchi mangialingua sono tutti maschi ma giunti nelle branchie il maschio pi\u00f9 grosso cambia sesso e diventa una femmina. I maschi fecondano la femmina che poi va nella bocca e si attacca alla lingua. Succhia il sangue dalla lingua, la quale va in necrosi quindi il pidocchio si attacca alla base cartilaginea-muscolare della lingua e il pesce pu\u00f2 muovere il pidocchio a proprio piacimento. La femmina continua a nutrirsi del muco del pesce, mentre le larve del pidocchio si sviluppano in una specie di sacca sul corpo della femmina. Essa continua a nutrirsi del muco e sangue del pesce. A un certo punto la femmina rilascia le larve in acqua e sia il pesce sia il pidocchio nella bocca muoiono. Per il pesce il maggior problema non \u00e8 mangiare ma respirare.\nInfluenze culturali.\nNel film del 2012 \"The Bay\", viene presentata una mutazione della \"Cymothoa exigua\" che invade una cittadina del Maryland uccidendo buona parte della popolazione."}
{"id": "3046600", "revid": "767487", "url": "https://it.wikipedia.org/wiki?curid=3046600", "title": "Vladimir Kuljanin", "text": ""}
{"id": "3046601", "revid": "767487", "url": "https://it.wikipedia.org/wiki?curid=3046601", "title": "Zona metropolitana di Craiova", "text": "La zona metropolitana di Craiova \u00e8 stata istituita l'11 febbraio 2009 e comprende oltre al municipio anche 10 comuni limitrofi.\nIn base ai dati del 2009 la popolazione complessiva dell'area \u00e8 di 333.834 abitanti\nAl pari delle zone delle altre citt\u00e0 l'obiettivo \u00e8 quello di attrarre investimenti e coordinare il miglioramento di infrastrutture\nComuni.\nOltre al municipio di Craiova la zona metropolitana \u00e8 composta dai seguenti comuni:"}
{"id": "3046605", "revid": "36426", "url": "https://it.wikipedia.org/wiki?curid=3046605", "title": "Chiesa di Santa Maria Annunziata di Monticelli", "text": ""}
{"id": "3046607", "revid": "307923", "url": "https://it.wikipedia.org/wiki?curid=3046607", "title": "Campionato mondiale di hockey su ghiaccio - Terza Divisione 2010", "text": "Il Campionato mondiale di hockey su ghiaccio - Terza Divisione 2010 \u00e8 stato un torneo di hockey su ghiaccio organizzato dall'International Ice Hockey Federation. Il torneo si \u00e8 disputato fra il 13 e il 18 aprile 2010. Le otto squadre partecipanti sono state divise in due gironi da quattro ciascuno. Il torneo del Gruppo A si \u00e8 svolto nella citt\u00e0 di Kockelscheuer, in Lussemburgo. Le partite del Gruppo B invece si sono disputate a Erevan, in Armenia.\nLa IIHF ha annunciato il 5 febbraio 2010 che il Gruppo A non avrebbe pi\u00f9 disputato le proprie gare ad Atene a causa della crisi economica che ha investito la Grecia, e che quindi l'organizzazione sarebbe passata al Lussemburgo, sulla pista di ghiaccio di Kockelscheuer. L'Irlanda nel Gruppo A e la Corea del Nord nel Gruppo B si sono guadagnate la partecipazione alla Campionato mondiale di hockey su ghiaccio - Seconda Divisione 2011. La Corea del Nord ha terminato al secondo posto del gruppo dietro all'Armenia, ma a causa di irregolarit\u00e0 nell'iscrizione di alcuni giocatori i risultati sportivi di quest'ultima sono stati considerati nulli."}
{"id": "3046621", "revid": "287204", "url": "https://it.wikipedia.org/wiki?curid=3046621", "title": "Jackie Gallagher", "text": "Biografia.\nSi \u00e8 laureata campionessa del mondo di triathlon nel 1996 nella rassegna di Cleveland. Ha vinto per ben due volte i mondiali di duathlon, nel 1996 a Ferrara e nel 1999 ad Huntersville. Nel 1993 partecipa ai mondiali di Manchester, vinti dalla connazionale Michellie Jones con un tempo di 2h07'41\", classificandosi al 14\u00ba posto con un tempo finale di 2h11'29\". Nel 1995 vince la medaglia d'argento ai mondiali di Cancun, arrivando a meno di 30 secondi dalla statunitense Karen Smyers (2h04'58\") con un tempo di 2h05'22\", e tagliando il traguardo davanti all'altra statunitense Joy Leutner (2h05'49\").\nL'anno successivo ottiene numerosi podi in gare di coppa del mondo: in particolare arriva 2\u00aa a Ishigaki e a Sydney, in entrambe le occasioni alle spalle di Emma Carney, 3\u00aa a Drummondville dietro sempre alla connazionale Carney e alla canadese Carol Montgomery e 3\u00aa a Noosa dietro alla Montgomery e alla connazionale Rina Hill. All'appuntamento con la rassegna iridata di Cleveland non fallisce, vincendo - grazie alla frazione podistica - con un tempo di 1h50'51\", davanti alla connazionale Emma Carney (1h51'43\") e alla canadese Carol Montgomery (1h52'06\"). Termina la stagione con un 4\u00ba posto ad Hamilton ed un 6\u00ba a Gamagori.\nNel 1997 partecipa ai mondiali di Perth ed ottiene un 2\u00ba posto in un podio tutto australiano: 1\u00aa Emma Carney con un tempo di 1h59'22\", 2\u00aa Jackie Gallagher con un tempo di 1h59'36\", 3\u00aa Michellie Jones con un totale di 2h00'48\". Nello stesso anno arriva 3\u00aa a Ishigaki e 4\u00aa a Gamagori. Nel 1998 vince le gare di coppa del mondo di Sydney e di Zurigo, arriva 2\u00aa a Ishigaki e poi 7\u00aa a Gamagori. Ai mondiali di Losanna delude le aspettative con un 6\u00ba posto assoluto; mondiali vinti dall'australiana Joanne King su Michellie Jones e sulla neozelandese Evelyn Williamson.\nIl 1999 \u00e8 un anno pieno di soddisfazioni per Jackie. Vince le gare di coppa del mondo di Cancun e Corner Brook. Si classifica 5\u00aa a Ishigaki e 6\u00aa a Gamagori. Si laurea campionessa oceaniana a Mooloolaba e arriva ai mondiali di Montr\u00e9al tra le favorite. La sua performance podistica, tuttavia, non le permette di tornare sulla vincitrice di giornata, la connazionale Loretta Harrop (1h55'28\"). Jackie \u00e8 2\u00aa al traguardo con un tempo di 1h56'00\", davanti all'altra australiana Emma Carney (1h56'19\"). Nel 2000 partecipa alla gara di coppa del mondo di Sydney arrivando 24\u00aa al traguardo. Non riuscir\u00e0 ad entrare nella ristretta rosa di triatlete che parteciperanno alla prima olimpiade di triathlon, quella di Sydney. Nel 2002 ha vinto la medaglia di bronzo alla maratona dei Giochi del Commonwealth di Manchester con un tempo di 2h36'37\" alle spalle delle connazionali Kerryn McCann (2h30'05\") e Krishna Stanton (2h34'52\").\nMor\u00ec suicida nel 2014 all'et\u00e0 di 46 anni."}
{"id": "3046623", "revid": "170423", "url": "https://it.wikipedia.org/wiki?curid=3046623", "title": "Jackie Fairweather", "text": ""}
{"id": "3046631", "revid": "473757", "url": "https://it.wikipedia.org/wiki?curid=3046631", "title": "Alometani", "text": ""}
{"id": "3046636", "revid": "933835", "url": "https://it.wikipedia.org/wiki?curid=3046636", "title": "Gaio Porcio Catone", "text": "Biografia.\nEra il secondo figlio di Marco Porcio Catone Liciniano ed Emilia Terzia, e quindi nipote di Marco Porcio Catone.\nFu console nel 114 a.C. insieme a Manio Acilio Balbo. Nel 113 a.C. fu proconsole della Macedonia. Qui combatt\u00e9 contro gli Scordisci da cui fu pesantemente sconfitto in una battaglia sulle montagne da cui scamp\u00f2 a fatica.\nRientrato a Roma fu accusato di aver perpetrato delle estorsioni in Macedonia come compenso agli scarsi bottini di guerra conquistati, per questo fu condannato a pagare una multa. \nIn seguito sembra abbia servito come legato nella guerra contro Giugurta in Africa. Anche qui non ebbe grandi successi e fu sconfitto pi\u00f9 volte da Giugurta, al punto che si diffuse la voce che fosse stato corrotto dal re numida. Temendo di essere nuovamente condannato, nel 110 a.C. and\u00f2 in esilio volontario in Spagna dove divenne cittadino della citt\u00e0 di Tarraco."}
{"id": "3046637", "revid": "287204", "url": "https://it.wikipedia.org/wiki?curid=3046637", "title": "Promised Land (album Elvis Presley)", "text": "Promised Land \u00e8 un album di Elvis Presley pubblicato nel 1975 dalla RCA Records. Il disco venne registrato nel dicembre 1973 agli studi Stax Records di Memphis. Il materiale contenuto \u00e8 tratto dai brani rimanenti delle sedute di registrazione che non erano stati pubblicati sul precedente LP \"Good Times\". La title track, una rilettura abbastanza vigorosa di un brano di Chuck Berry, fu pubblicata come singolo e riscosse un buon successo di pubblico e critica piazzandosi alla posizione numero 14 della classifica Billboard Hot 100 negli Stati Uniti e nella top 10 in Gran Bretagna. Un altro hit minore estratto dall'album fu il brano \"If You Talk in Your Sleep\". Le vendite globali del disco non furono comunque esaltanti, confermando il periodo di stanca della carriera di Presley, l'LP raggiunse infatti solamente la posizione numero 47 in classifica negli Stati Uniti e la 21 nel Regno Unito.\nNel 2000, nella ristampa in CD, al disco \u00e8 stato accorpato, come \"bonus track\", l'intero album \"Good Times\"."}
{"id": "3046638", "revid": "196390", "url": "https://it.wikipedia.org/wiki?curid=3046638", "title": "Gaio Porzio Catone", "text": ""}
{"id": "3046641", "revid": "110157", "url": "https://it.wikipedia.org/wiki?curid=3046641", "title": "Corte marziale (Hassel)", "text": "Corte marziale \u00e8 un romanzo dello scrittore danese Sven Hassel e pubblicato nel 1979 col titolo \"Court Martial\", distribuito da Longanesi in Italia nel 1980.\nNelle prime pagine si legge \"Alla memoria di Ernst Ruben Laguksen, comandante del Reggimento corazzato finlandese Dragoni di Nyland\" e \"Questo libro \u00e8 dedicato alla citt\u00e0 di Barcellona dove ho incontrato un'ospitalit\u00e0 davvero incomparabile e dove ho scritto la maggior parte dei miei libri\".\nTrama.\nSven Hassel torna coi suoi commilitoni: \"Il Vecchio\", Fratellino, Porta, Heide, Barcelona, Gregor Martin, un commando di fanti tedeschi inquadrati in un battaglione di disciplina, reparto punitivo composto di criminali e dissidenti, ma valorosi e capaci, per niente vicini alla dottrina hitleriana.\nIn questa avventura la sezione di Sven si trova a poche centinaia di chilometri dal circolo polare artico, impegnata in un'azione di sabotaggio dietro le linee russe. L'operazione - che consiste nel far saltare un ponte - riesce, per quanto a prezzo di gravi perdite, ma il contingente si trova presto circondato dai vendicativi russi. Il comandante, l'Oberst Frick, decide di tentare di rompere l'accerchiamento suddividendo le truppe in tre parti, abbandonando alla speranza i feriti, numerosi e gi\u00e0 condannati.\nLa sortita ha successo, e parte del contingente riesce a rientrare dietro le linee tedesche, ove per\u00f2 la corte marziale attende l'Oberst Frick e l'Oberleutnant Wisling. I due finiscono a Torgau.\nLa sezione di Sven, dopo il rientro ed un breve riposo, \u00e8 chiamata a compiere un'esecuzione. All'esecuzione troveranno proprio l'Oberst Frick, assieme ad altri tre malcapitati. La descrizione dell'esecuzione, soprattutto l'attesa, \u00e8 forse la parte pi\u00f9 significativa del libro. .\nWisling, invece, non muore in questa circostanza. Tenter\u00e0 la fuga, ma sar\u00e0 riacciuffato pochi giorni dopo dalla Kripo. \nIntanto, Porta e Fratellino si occupano di della polizia militare, che li ricatta. Per ammazzarlo, useranno persino una lince.\nGli eroi tornano poi nell'artico, dove fanno saltare la base segreta di Nova Petrovsk. Nella rocambolesca fuga per rientrare nelle linee tedesche, entrano in un piccolo villaggio russo. Per difendersi dagli inseguitori, su slitte corazzate, useranno un vecchio cannone austriaco."}
{"id": "3046645", "revid": "38120", "url": "https://it.wikipedia.org/wiki?curid=3046645", "title": "The Promised Land", "text": ""}
{"id": "3046648", "revid": "775372", "url": "https://it.wikipedia.org/wiki?curid=3046648", "title": "Adam Kimbisa", "text": "In passato ha ricoperto altre cariche istituzionali, in particolare nel Ministero degli Affari Esteri della Tanzania."}
{"id": "3046650", "revid": "1543377", "url": "https://it.wikipedia.org/wiki?curid=3046650", "title": "International Lawn Tennis Challenge 1919", "text": "L'International Lawn Tennis Challenge 1919 (conosciuto oggi come Coppa Davis) \u00e8 stata la 14\u00aa edizione del massimo torneo riservato alle nazionali maschili di tennis. Vi hanno partecipato 5 nazioni.\nL'Australasia ha battuto il Regno Unito nel challenge round che si \u00e8 disputato al Double Bay Grounds di Sydney in Australia dal 16 al 21 gennaio 1920."}
{"id": "3046654", "revid": "228587", "url": "https://it.wikipedia.org/wiki?curid=3046654", "title": "Blomberg", "text": ""}
{"id": "3046661", "revid": "112293567", "url": "https://it.wikipedia.org/wiki?curid=3046661", "title": "Bussunda", "text": "Biografia.\nEra uno dei cabarettisti e imitatori pi\u00f9 noti in Brasile. Faceva parte del gruppo di comici \"Casseta &amp; Planeta\" coi cui programmi televisivi aveva raggiunto la celebrit\u00e0. Particolarmente noto divenne per la parodia dei calciatori Ronaldo e Maradona, e del presidente brasiliano Luiz In\u00e1cio Lula da Silva, ma anche per aver prestato la voce a Shrek.\nMor\u00ec per un attacco cardiaco mentre si trovava in Germania, dove seguiva le partite del campionato mondiale di calcio 2006 per Rede Globo, la rete televisiva che trasmetteva i programmi di \"Casseta &amp; Planeta\". Si era sentito male dopo una partita di calcio, la sera del 16 giugno, ma rifiut\u00f2 le cure mediche. Fu stroncato da un infarto la mattina successiva, nel suo albergo nei pressi di Monaco di Baviera. Era di religione ebraica."}
{"id": "3046666", "revid": "256896", "url": "https://it.wikipedia.org/wiki?curid=3046666", "title": "Conferenza episcopale della Tanzania", "text": ""}
{"id": "3046668", "revid": "1305772", "url": "https://it.wikipedia.org/wiki?curid=3046668", "title": "Hecatompedon", "text": "Hecatompedon o ekat\u00f3npedon, ovvero \u00abtempio di 100 piedi\u00bb (corrispondenti a circa 30 m), era un soprannome per vari templi greci:"}
{"id": "3046670", "revid": "131145", "url": "https://it.wikipedia.org/wiki?curid=3046670", "title": "Tempio di Hera (Samo)", "text": ""}
{"id": "3046671", "revid": "767487", "url": "https://it.wikipedia.org/wiki?curid=3046671", "title": "Ruth Arnon", "text": "Ora \u00e8 professoressa di immunologia all'Istituto Weizmann di Scienze."}
{"id": "3046672", "revid": "131145", "url": "https://it.wikipedia.org/wiki?curid=3046672", "title": "Tempio di Era (Samo)", "text": ""}
{"id": "3046673", "revid": "3115", "url": "https://it.wikipedia.org/wiki?curid=3046673", "title": "Biblioteca dell'Istituto per la scienza dell'amministrazione pubblica", "text": "La biblioteca dell'Istituto per la scienza dell'amministrazione pubblica (ISAP) \u00e8 una biblioteca pubblica, specializzata in scienze giuridiche, che ha sede a Milano. L'ISAP rappresenta un'importante fonte per ci\u00f2 che riguarda l'evolversi delle caratteristiche riguardanti la pubblica amministrazione italiana ed estera.\nLa biblioteca possiede un patrimonio librario di circa 16.000 volumi, raccolti nella collezione dal 1960; sono presenti anche periodici per circa 600 testate di cui almeno la met\u00e0 straniere, sempre legati al tema della pubblica amministrazione.\nPi\u00f9 specificatamente i settori tematici coperti sono:\nL'istituto mette a disposizione per la consultazione anche gli atti originali della Commissione parlamentare per le riforme costituzionali, rilegati in tredici volumi."}
{"id": "3046677", "revid": "305330", "url": "https://it.wikipedia.org/wiki?curid=3046677", "title": "Aharon Razin", "text": "Nel 2004 Razin ricevette il Premio Israele per la biochimica.\nNel 2008 ricevette il Premio Wolf per la medicina con Howard Cedar per \"i loro contributi fondamentali nella ricerca dell'importanza del metilazione del DNA nel controllo dell'espressione del gene.\""}
{"id": "3046682", "revid": "287204", "url": "https://it.wikipedia.org/wiki?curid=3046682", "title": "Howard Cedar", "text": "Biografia.\nCedar nacque negli Stati Uniti d'America. Ricevette la prima laurea dal Massachusetts Institute of Technology (MIT) e, nel 1970, ricevette la laurea specialistica e il dottorato all'Universit\u00e0 di New York. Dal 1970 al 1973 serv\u00ec l'esercito statunitense nel Servizio di Pubblica sanit\u00e0 e nell'Istituto Nazionale per la salute a Bethesda, nel Maryland.\nNel 1973 divent\u00f2 professore alla Scuola di Medicina a Gerusalemme, insegnando nel dipartimento di biochimica e genetica delle cellule umane.\nSpos\u00f2 Zipporah, con la quale ebbe sei figli, tra i quali Joseph Cedar \u00e8 scrittore e sceneggiatore."}
{"id": "3046686", "revid": "767487", "url": "https://it.wikipedia.org/wiki?curid=3046686", "title": "Ian Morris Heilbron", "text": "Fu nominato Cavaliere nel 1946. Nel 1945 gli fu assegnata la pi\u00f9 alta onorificenza, la Priestley Medal dalla Societ\u00e0 Americana per la Chimica.\nEducazione.\nFrequent\u00f2 la Scuola Superiore di Glasgow, poi il \u201cRoyal Technical College\u201d, infine l'Universit\u00e0 di Lipsia.\nCarriera.\nFu un pioniere della ricerca in chimica organica e lo sviluppo di essa per usi di terapia e industria."}
{"id": "3046690", "revid": "76963", "url": "https://it.wikipedia.org/wiki?curid=3046690", "title": "Hermann Bauer", "text": "Biografia.\nNato a Genova nel 1876 ma di origine svizzera, era un imprenditore nel campo del carbone. Mor\u00ec all'et\u00e0 di 25 anni nel 1901 a causa di una breve ma letale malattia.\nRiposa nel Cimitero monumentale di Staglieno nel settore anglicano; la sua tomba fu opera del famoso scultore simbolista Leonardo Bistolfi.\nCalciatore.\nBauer era iscritto alla sezione calcio del dal 1896, ma non disput\u00f2 alcun incontro ufficiale con il club genovese. \nDirigente sportivo.\nSocio del , venne eletto presidente il 10 aprile 1897, grazie all'iniziativa sua e di James Spensley.\nCome dirigente del , fu tra i fondatori della \"Federazione Italiana del Football\", diventata in seguito Federazione Italiana Giuoco Calcio, che nacque il 16 marzo 1898 a Torino in una riunione tra i vari rappresentanti dei club calcistici esistenti. \nSotto la sua presidenza, nel 1898, il vinse il primo campionato italiano di calcio disputato.\nLasci\u00f2 la presidenza del club il 2 gennaio 1899 a George Fawcus, rimanendo nei quadri dirigenziali sino alla morte, occorsa solo due anni dopo."}
{"id": "3046703", "revid": "729019", "url": "https://it.wikipedia.org/wiki?curid=3046703", "title": "Smith &amp; Wesson 27", "text": "La Smith&amp;Wesson (S&amp;W) Model 27 fu la prima rivoltella a camerare la cartuccia .357 Magnum, e fu prodotta per la prima volta nel 1935. La produzione cess\u00f2 negli anni novanta, per riprendere nel 2010, anno del 75\u00ba anniversario del calibro .357 Magnum, con i modelli 27 e 27 Anniversary. La M27 \u00e8 costruita sul castello in acciaio carbonio N (grande), ed \u00e8 disponibile in varie lunghezze di canna, 102, 153, 214, 270 mm, e le mire sono aggiustabili.\nStoria.\nAll'inizio, nel 1935, fu chiamata .357 Magnum Registered Model. Era praticamente un revolver da costruire su ordinazione, non da produzione. Le canne erano disponibili in incrementi di quarto di pollice (circa 6,5 mm), da 87,5 mm a 218,75 mm. In pi\u00f9 potevano essere messi diversi tipi di impugnature, mirini anteriori, grilletti, cani e finiture. Ogni Registered Model veniva con il proprio certificato di autenticit\u00e0.\nAnche se la Registered Model fu introdotta in mezzo alla grande depressione, e pur essendo molto costosa, la Smith &amp; Wesson si trov\u00f2 piena di ordinazioni per i quattro anni che la produsse. Il Dipartimento di Polizia di Kansas City l'adott\u00f2 come arma d'ordinanza dei suoi agenti, come molti altri in tutti gli Stati Uniti. Nel 1939 la Smith &amp; Wesson smise di produrre la Registered Model, che fu sostituita dalla .357 Magnum, con canne da 87,5 mm, 125 mm, 162,5 mm e 218,75 mm. \u00c8 stato raccolto che queste erano le misure preferite della Registered Model. In pratica la .357 Magnum era sempre la Registered Model, ma standardizzata per facilitarne la produzione.\nLa Model 27 era conosciuta per la sua robustezza ed affidabilit\u00e0. La canna da 87,5 mm era estremamente popolare con gli agenti della FBI dagli anni quaranta agli anni sessanta. Skeeter Skelton, un agente ed esperto d'armi considerava la Model 27 con canna da 125 la miglior pistola, tutto considerato. il generale George Smith Patton portava un revolver Model 27 con una canna da 87,5 mm ed impugnatura in avorio (insieme alla sua Colt Peacemaker con impugnatura d'avorio); Patton chiamava la Model 27 la sua \"killing gun\", ovvero \"pistola da uccisione\".\nLa Smith&amp;Wesson costru\u00ec anche una serie di revolver, sempre in .357, sui castelli medi K e L, cio\u00e8 la Smith &amp; Wesson 19, la Smith &amp; Wesson 66 e la Smith &amp; Wesson 686. Durante i tardi anni novanta, la S&amp;W svilupp\u00f2 alcuni revolver in .357 Magnum sul castello J (piccolo), come la Smith &amp; Wesson 640.\nUna variante alla Model 27 fu introdotta nei tardi anni novanta, con un tamburo da otto colpi ed una finitura in acciaio inox, \u00e8 la Smith &amp; Wesson Model 627, secondo la consuetudine della S&amp;W di nominare i modelli in inox con un 6 davanti al numero del modello (vedi Smith &amp; Wesson 629).\nLa Smith &amp; Wesson M27 \u00e8 caratterizzata dalla sua particolare zigrinatura nella parte superiore (processo di lavorazione che viene normalmente effettuato su armi da tiro o di un certo pregio per ridurre i riflessi di luce lungo la linea di mira dell'arma), infatti oggi, anche in merito a questa raffinata lavorazione che, \u00e8 un pezzo molto ambito da parte di collezionisti, i pezzi di maggior valore sono quelli prodotti prima degli anni '80, che si distinguono per avere la canna spinata al fusto ed il tamburo con una particolare fresatura ad ogni camera atta a contenere il fondello della cartuccia.\nEsiste anche la M28 meglio conosciuta come \"Patrolman\" (perch\u00e9 adottata all'epoca dalla C.H.P.), simile alla M27 ma con di minor valore collezionistico."}
{"id": "3046706", "revid": "33668305", "url": "https://it.wikipedia.org/wiki?curid=3046706", "title": "Acoro", "text": ""}
{"id": "3046708", "revid": "336956", "url": "https://it.wikipedia.org/wiki?curid=3046708", "title": "S&amp;W 27", "text": ""}
{"id": "3046709", "revid": "336956", "url": "https://it.wikipedia.org/wiki?curid=3046709", "title": "Smith &amp; Wesson 627", "text": ""}
{"id": "3046710", "revid": "224230", "url": "https://it.wikipedia.org/wiki?curid=3046710", "title": "Ceterum censeo Carthaginem esse delendam", "text": ""}
{"id": "3046713", "revid": "336956", "url": "https://it.wikipedia.org/wiki?curid=3046713", "title": "Smith &amp; Wesson modello 27", "text": ""}
{"id": "3046715", "revid": "336956", "url": "https://it.wikipedia.org/wiki?curid=3046715", "title": "S&amp;W Model 27", "text": ""}
{"id": "3046718", "revid": "336956", "url": "https://it.wikipedia.org/wiki?curid=3046718", "title": "S&amp;W Model 627", "text": ""}
{"id": "3046726", "revid": "22475", "url": "https://it.wikipedia.org/wiki?curid=3046726", "title": "Cratone del Kalahari", "text": "Il cratone del Kalahari \u00e8 un cratone situato in Africa meridionale.\nIl cratone \u00e8 geologicamente stabile (cio\u00e8 non presenta segni di deformazione o metamorfismo) da almeno 2,3 Ga (miliardi di anni), all'epoca della sua formazione dall'unione del cratone dello Zimbabwe e del cratone del Kaapvaal, entrambi di et\u00e0 Archeana, suturati tramite la cintura del Limpopo.\nParti del cratone del Kalahari si trovano attualmente nell'Antartide Orientale (il cratone Grunehogna), nell'Antartide Occidentale (Haag Nunataks) e nelle isole Falkland. L'attuale denominazione del cratone fu introdotta da Clifford nel 1970.\nFormazione.\nCirca 1,0 Ga fa il cratone del Kalahari era situato nella parte meridionale del supercontinente Rodinia, successivamente frammentatosi. Circa 700 Ma (milioni di anni) fa inizi\u00f2 a formarsi il supercontinente Gondwana: durante l'orogenesi Pan-Africana il cratone del Kalahari si sald\u00f2 al cratone del Congo lungo la cintura dello Zambesi. Alla frammentazione di Gondwana (200 Ma fa), \u00e8 entrato a far parte del continente Africano.\nIl cratone del Kalahari \u00e8 una zona estremamente ricca di minerali, soprattutto rame e oro. Nel zona del cratone sono poi presenti una grande quantit\u00e0 di miniere di diamanti, estratti da camini kimberlitici."}
{"id": "3046731", "revid": "184755", "url": "https://it.wikipedia.org/wiki?curid=3046731", "title": "Serie A1 2001-2002 (pallamano maschile)", "text": "La Serie A1 2001-2002 \u00e8 stata la 33\u00aa edizione del massimo campionato nazionale italiano di pallamano maschile.\nEsso venne organizzato dalla Federazione Italiana Giuoco Handball.\nLa competizione \u00e8 iniziata il 29 settembre 2001 e si \u00e8 conclusa il 18 maggio 2002.\nIl torneo fu vinto dalla Pallamano Trieste per la 17\u00aa volta nella sua storia.\nA retrocedere in serie A2 furono la Pallamano Ascoli, il CUS Ancona, la Polisportiva Junior Fasano e la Pallamano Citt\u00e0 Sant'Angelo.\nFormula del torneo.\nStagione regolare.\nIl campionato si svolse tra 14 squadre che si affrontarono in una fase iniziale con la formula del girone unico all'italiana con partite di andata e ritorno.\nPer ogni incontro i punti assegnati in classifica sono cos\u00ec determinati:\nPlay off scudetto.\nLe squadre classificate dal 1\u00ba all'8\u00ba posto alla fine della stagione regolare parteciparono ai play off scudetto che si disputarono con la formula ad eliminazione diretta dagli ottavi di finale in poi, al meglio di due gare su tre.\nLa squadra 1\u00aa classificata al termine dei play off fu proclamata campione d'Italia.\nPlay-out.\nLe squadre classificate dal 9\u00ba e al 12\u00ba posto di serie A1 disputarono i play-out con la formula ad eliminazione diretta; le perdenti dei play out furono retrocesse in serie A2.\nRetrocessioni.\nLe squadre classificate al 13\u00ba e al 14\u00ba posto retrocedettero direttamente in serie A2.\nClassifica marcatori.\nDi seguito viene riportata la classifica dei primi 3 miglior realizzatori del torneo."}
{"id": "3046736", "revid": "15756", "url": "https://it.wikipedia.org/wiki?curid=3046736", "title": "Piaggio Bravo", "text": "Il Bravo \u00e8 un ciclomotore prodotto dalla casa motociclistica Piaggio e messo in vendita a partire dal 1973 fino al 2001. Fu presentato nel 1972.\nIl contesto.\nLe caratteristiche che lo distinguono dal Ciao sono la presenza della sospensione posteriore, realizzata inserendo il gruppo motore - trasmissione all'interno di una culla, infulcrata anteriormente e vincolata al posteriore tramite una coppia di ammortizzatori. La forcella anteriore \u00e8 di tipo telescopica. E' l'unico ciclomotore della famiglia Piaggio, ad avere il serbatoio separato (in materiale plastico o di metallo) dal telaio (vincolato allo stesso tramite 3 o 4 bulloni a seconda delle serie\nLa meccanica \u00e8 invece simile, essendo dotato di un motore a due tempi che utilizza come carburante una miscela olio-benzina.\n\u00c8 stato prodotto in 3 serie principali (Prima Serie EEM1-ERM1-ETM1-EEV1-ETV1 dal 1973 al 1974, Erre2 EEM1T-ETM1T dal 1975 al 1981, Terza Serie EEM2T-EEV2T dal 1982 al 1987). La prima si differenzia per cannotto sella tondo e forcella di tipo differente rispetto alla terza serie; nella prima serie, il serbatoio \u00e8 di materiale plastico ed aveva 3 fori per l'attacco al telaio, mentre nella seconda e terza il serbatoio era in metallo ed aveva 4 fori per l'attacco al telaio, inoltre i Bravo prima serie erano bicolore. Tutte le serie vennero prodotte con trasmissione a variatore o monomarcia.\nLa terza serie esiste in tre allestimenti:\nP con trasmissione monomarcia a puleggia.\nPV con trasmissione a variatore.\nEcology System che montava un motore studiato per ridurre le emissioni inquinanti.\nEsistono varianti al bravo classico, come il Superbravo, Superbravo 3 e Bravo 3. alcuni Differenze a livello di estetica e di meccanica, i Superbravo sono dotati di avviamenti tramite kick starter come il #piaggio boss e alcune serie speciali del grillo e del s\u00ec. i modello col 3 finale sono dotati di un cambio con comando al manubrio simile al concetto della Vespa a 3 marce che sono contenute all'interno del mozzo della ruota posteriore"}
{"id": "3046739", "revid": "1452073", "url": "https://it.wikipedia.org/wiki?curid=3046739", "title": "Acqua di cloro", "text": "Acqua di cloro \u00e8 la denominazione comune di un preparato chimico, che consiste di una soluzione diluita (\u2264 2,5%) di cloro in acqua distillata. Possiede propriet\u00e0 ossidanti ed \u00e8 usata come disinfettante, colorante e reagente.\n\u00c8 ottenibile, per esempio, miscelando acido cloridrico e ipoclorito di sodio dando origine alla seguente reazione:"}
{"id": "3046740", "revid": "869733", "url": "https://it.wikipedia.org/wiki?curid=3046740", "title": "Thompsonville", "text": ""}
{"id": "3046745", "revid": "1833487", "url": "https://it.wikipedia.org/wiki?curid=3046745", "title": "Pollo tikka", "text": "Il pollo tikka ( \u1e6dikka, , ; ), \u00e8 un piatto delle cucine indiane e pakistane, e diffuso in tutta l'Asia meridionale.\nPreparazione e ingredienti.\nViene tradizionalmente preparato marinando dei pezzi di carne di pollo, solitamente disossato, in una mistura di spezie e yogurt. La carne viene poi cotta su degli spiedini in un tipico forno d'argilla chiamato tandoor.\nLa parola \"tikka\" significa letteralmente \"parti, pezzi\". La versione punjabi del piatto, tuttavia, \u00e8 cotta su carboni ardenti e non sempre si tratta di carne disossata.\nI pezzi di carne vengono cosparsi con del ghee, un burro chiarificato, a piccoli intervalli in modo da aumentarne il sapore. Viene solitamente consumato con salsa chutney di coriandolo verde e tamarindo, o utilizzato per la preparazione del pollo tikka masala, un piatto a base di curry.\nUna variante comune del piatto \u00e8 il \"Chiken tikka sizzler\", servito nelle cucine afghane che viene servito assieme a cipolle affettate. Dall'aspetto simile al Chicken tikka \u00e8 per\u00f2 meno speziato della versione indiana.\nIl pollo tikka \u00e8 simile al \"murgh makhani\" (letteralmente \"pollo al burro\"), a base di salsa di pomodoro e burro."}
{"id": "3046746", "revid": "88740", "url": "https://it.wikipedia.org/wiki?curid=3046746", "title": "Three Lakes", "text": ""}
{"id": "3046747", "revid": "1305772", "url": "https://it.wikipedia.org/wiki?curid=3046747", "title": "Three Oaks", "text": ""}
{"id": "3046748", "revid": "834", "url": "https://it.wikipedia.org/wiki?curid=3046748", "title": "Three to Tango", "text": ""}
{"id": "3046749", "revid": "869733", "url": "https://it.wikipedia.org/wiki?curid=3046749", "title": "Tilden", "text": ""}
{"id": "3046750", "revid": "33689", "url": "https://it.wikipedia.org/wiki?curid=3046750", "title": "Gavaudan", "text": "Originario del G\u00e9vaudan, come allude il suo nome (probabilmente un soprannome), scrisse poesie liriche di carattere moralistico, religiose o politiche. Ci sono pervenuti dieci dei suoi componimenti, tra cui cinque \"sirventes\", due \"pastorelas\", una \"canso\", un \"planh\" per una anonima \"domna\" (signora) e una canzone di crociata. Egli viene talvolta raggruppato in una primitiva \"scuola\" marcabruniana di poesia a fianco di Bernart Marti, Bernart de Venzac e Peire d'Alvernhe. Gavaudan sviluppa uno stile ermetico, combinando elementi del trobar ric e del trobar clus. \nPastorelas.\nGavaudan compone due \"pastorelas\" solitamente datate intorno al 1200: \"Desamparatz, ses companho\" e \"L'autre dia, per un mati\". Sono uno dei i primi e pi\u00f9 semplici esempi di un sottogenere di \"pastorela\" che si rif\u00e0 ai temi delle pi\u00f9 antiche \"pastorelas\" (in cui la pastora d'altri tempi poteva essere facilmente sedotta dal nobiluomo) e a quelli di Marcabru e la sua scuola, dove l'arguta pastora respinge i cavalieri balordi, mischiando entrambi i temi arcaici in uno, e dove insieme al cavaliere ha una relazione amorosa. In Gavaudan, il cavaliere e la pastora si rivolgono l'uno all'altra al riparo dalla desolazione delle loro vite normali e il loro amore \u00e8 vero, ma non amor cortese. \nGavaudan percepisce se stesso come un innovatore, come mette in rilievo la sua poesia \"Ieu no sui pars als autres trobadors\" (\"Io non sono come gli altri trovatori\"). Questa poesia \u00e8 il \"manifesto\" della sua poetica, laddove dichiara che la sua opera \u00e8 solo intesa ad esser chiara \"als bos entendedors\": \"ai buoni ascoltatori (ovvero, ai buoni intenditori, a coloro che sono in grado di capire)\". \nCanzone di crociata.\nLa canzone di crociata di Gavaudan, \"Senhor, per nostres peccatz\", \u00e8 stata variamente datata, al 1195 o al 1210\u20131212. La natura della canzone \u00e8 un'\"invocazione all'intera Cristianit\u00e0\" per intraprendere la Reconquista in Spagna. \u00c8 stata senza lacun dubbio scritta in seguito alla caduta di Gerusalemme per mano del Saladino nel 1187, poich\u00e9 fa riferimento a quell'evento. Se fosse stata scritta nel 1195, la data risulterebbe probabilmente prima della battaglia di Alarcos (il 19 luglio), dove Alfonso VIII di Castiglia viene sconfitto dal sultano del Marocco almohade, Abu Jusuf. Gavaudan menziona Alfonso VIII in un'altra canzone, \"Lo vers dech far en tal rima\". \nLa data posteriore (1210\u20131212) colloca le canzoni alla vigilia della battaglia di Las Navas de Tolosa (16 luglio 1212). Considerando che Abdullah Muhammad al-Nasir, successore di Abu Jusuf in Marocco, aveva attraversato l'Andalusia il 16 marzo del 1211, \u00e8 probabile che la canzone fosse stata scritta tra questa data e la battaglia. A sostegno della data posteriore vi sono le allusioni nella poesia al sarcasmo del \"reys de Marroc\", probabilmente riferito alla spacconeria di al-Nasir che vorrebbe mettersi in marcia alla volta di Roma e purificare la Basilica di San Pietro con la spada di Maometto. \u00c8 probabile che Gavaudan si sentisse personalmente minacciato, poich\u00e9 la marcia verso Roma avrebbe senza dubbio implicato il \npassaggio attraverso l'Occitania dei mori, i quali nella sua poesia perci\u00f2 dicono \nLa prova che la canzone di crociata possa essere collocata dopo Alarcos \u00e8 il sentimento espresso nei versi 51\u201354 riguardo al fatto che essendo gli i regni ispanici tra l'Occitania e i mori stati sconfitti, toccher\u00e0 adesso agli uomini a nord dei Pirenei di riprendere dunque in mano la Reconquista, tra cui Gavaudan menziona:\nQuest'ultimo riferimento porrebbe dunque Gavaudan in un contingente provenzale sempre a fianco di Alfonso in Spagna; il suo \"sirventes\" vien scritto per un pubblico occitano, nella speranza che si venissero a sommare gli sforzi nella lotta contro i mori. La data del gennaio 1212 \u00e8 stata postulata in modo da dare a Gavaudan abbastanza tempo al suo componimento di sortire il suo effetto. Alcuni studiosi (Saverio Guida, per esempio) sostengono la datazione 1196\u20131197. La \"tornada\" della poesia contiene la predizione di Gavaudan per l'esito dello scontro: \nCrociata albigese.\nSoltanto una delle canzoni di Gavaudan, oltre a \"Senhor, per nostres peccatz\", pu\u00f2 essere datata con tutta sicurezza: \"A la plus longa nuech de l'an\". In questa canzone Gavaudan difende verbalmente il conte di Tolosa, l'allora Raimondo VI, dalla crociata albigese intrapresa contro di lui. Tre riferimenti la collocano nel tempo (1213 ca.) e nello spazio (Tolosa), uno dei quali al conte come \"ducx, coms, marques\" (\"duca, conte, margravio\"), un triplice titolo che si riferisce al fatto che i conti di Tolosa fossero anche Duchi di Narbona e Margravi di Provenza. Un secondo riferimento \u00e8 ai \"bianchi folli\", quasi certamente la Confraternita Bianca, una milizia istituita a Tolosa da Folchetto di Marsiglia, precedente trovatore e allora vescovo, nel 1211, con lo scopo di reprimere l'eresia. Il terzo riferimento \u00e8 al fatto che \"si fosse sottratto alla sua legittima sovranit\u00e0 per quanto concerne la sua parte\", probabilmente un'allusione a Simon di Montfort il Vecchio, il quale nel gennaio del 1213 venne redarguito da papa Innocenzo III per essersi impadronito della Contea di Comminges e della Viscontea di B\u00e9arn \"sotto l'alibi della religione\"."}
{"id": "3046753", "revid": "2519", "url": "https://it.wikipedia.org/wiki?curid=3046753", "title": "Scogli di Gunnbj\u00f8rn", "text": "Gli Scogli di Gunnbj\u00f6rn (\"Gunnbjarnarsker\") erano un gruppo di piccoli scogli situato tra Islanda e Groenlandia, scoperti da Gunnbj\u00f6rn Ulfsson nel IX secolo. Divennero una tappa quasi obbligatoria per le navi che viaggiavano verso la Groenlandia, e nel 970 si tent\u00f2 di fondarci una piccola colonia. Snaebj\u00f6rn Galti li visit\u00f2 attorno al 978. Un successivo tentativo ebbe successo, e nel 1391 vi si potevano trovare 18 fattorie. A quanto sembra, nel 1456, secondo Ruysch, le isole vennero \"completamente bruciate\" e affondate."}
{"id": "3046760", "revid": "1305772", "url": "https://it.wikipedia.org/wiki?curid=3046760", "title": "Tilton", "text": ""}
{"id": "3046763", "revid": "628767", "url": "https://it.wikipedia.org/wiki?curid=3046763", "title": "Grande Romania", "text": "Per Grande Romania () si intende il territorio della Romania nel periodo interbellico, il quale va dalla fine del 1918 fino al giugno 1941, mese in cui il paese entr\u00f2 nella seconda guerra mondiale.\nDurante tale fase storica, a seguito della firma del trattato di Trianon del 1920, la Romania raggiunse la sua massima estensione territoriale (295.641\u00a0km\u00b2), ma incorpor\u00f2 minoranze ostili che verso il tramonto di una simile parentesi causarono crisi politiche. La nazione, nonostante avesse raggiunto un certo sviluppo, non fu in grado di affrontare con risolutezza i suoi problemi legati all'arretratezza e alla povert\u00e0 di gran parte della sua popolazione, per lo pi\u00f9 dedita all'agricoltura. La politica del paese, teoricamente democratica e parlamentare e in realt\u00e0 per\u00f2 dominata da una minoranza della classe media che controllava le elezioni, si spost\u00f2 gradualmente verso l'autoritarismo e sfoci\u00f2 nella dittatura alla fine degli anni '30.\nLa storia politica rumena dell'epoca si pu\u00f2 dividere in tre periodi: il dopoguerra, dominato dal Partito Nazionale Liberale, sostenuto dal re Ferdinando e libero di agire perch\u00e9 assente l'opposizione del suo vecchio rivale; una fase intermedia di reggenza, in cui sal\u00ec al potere il Partito Nazionale Contadino; una terza fase legata alla figura di re Carlo II, in cui vi fu un graduale controllo politico del monarca in concomitanza con la crisi del sistema parlamentare, rimpiazzato alla fine degli anni '30 da una dittatura a tutti gli effetti.\nPer quanto concerne la politica estera, il paese si costitu\u00ec nell'ambito delle conseguenze della prima guerra mondiale e mantenne uno stretto rapporto con la Francia e con i suoi vicini contrari alle revisioni territoriali, partecipando alla cosiddetta alleanza della Piccola Intesa. Dopo la Grande depressione e quando la tensione internazionale crebbe negli anni '30 anche per via della passivit\u00e0 del Regno Unito e della Francia davanti agli atteggiamenti della Germania nazista, la Romania si avvicin\u00f2 prima a una posizione di neutralit\u00e0 e poi alle potenze fasciste. Gli storici spiegano tale presa di posizione per via della mancata risoluzione della crisi economica rumena, che si tent\u00f2 di alleviare ricorrendo all'autarchia e promuovendo una politica di riarmo. Tuttavia, la presa di posizione in favore di Germania e Italia divenne totale solo a seguito della sconfitta della Francia nell'estate del 1940. Poich\u00e9 la scelta di schierarsi con l'una o con l'altra fazione fu presa dunque a quasi un anno di distanza dallo scoppio del conflitto, la Romania vide tra giugno e settembre 1940 perdere una parte sostanziale dei territori ottenuti dopo la prima guerra mondiale.\nL'ostilit\u00e0 verso la sinistra politica, associata tradizionalmente all'Unione Sovietica, la quale era tra l'altro gi\u00e0 percepita come un nemico per via degli interessi espansionistici di Bucarest verso est, fece s\u00ec che il malcontento si riflettesse in un aumento delle formazioni di estrema destra ostili all'oligarchia, che scomparvero temporaneamente alla fine degli anni '30 per poi riemergere in seguito, dopo l'abdicazione di Carlo II.\nLa vita della Grande Romania si spense con l'ingresso nella seconda guerra mondiale e con la decisione di allearsi con le potenze dell'Asse in concomitanza con l'esecuzione dell'operazione Barbarossa avvenuta nel giugno 1941.\nStoria.\nLa Romania visse un periodo di netta crescita dopo la prima guerra mondiale. La sconfitta e lo smembramento dell'Impero austro-ungarico le permise di acquisire possesso della Bucovina, parte dell'Austria dal 1775, e della Transilvania, di parte del Banato e dei distretti di Cri\u0219ana e Maramure\u015f, per secoli sottoposti all'autorit\u00e0 della Corona d'Ungheria. La dissoluzione dell'Impero russo, la rivoluzione e la successiva guerra civile permisero alla Romania di occupare e successivamente annettere la Bessarabia, appartenuta a Mosca dal 1812. In tutte queste aree geografiche l'etnia pi\u00f9 presente era quella rumena, sebbene vi fossero anche abbondanti minoranze. Bucarest aveva altres\u00ec ottenuto la Dobrugia meridionale immediatamente prima dello scoppio della Grande Guerra dopo la sconfitta bulgara nella seconda guerra balcanica avvenuta nel 1913. Sebbene persa durante il conflitto, la Romania la riconquist\u00f2 dopo la capitolazione degli Imperi centrali. In questa provincia, a differenza delle altre appena acquisite, la popolazione culturale rumena costituiva la minoranza.\nPolitica interna.\nL'immagine del partito conservatore, a capo di cui vi era Alexandru Marghiloman durante l'occupazione da parte degli Imperi centrali del sud del paese, fu offuscata dalla firma di un trattato di pace sfavorevole alla nazione, oltre che per l'ostinazione di non effettuare la riforma agraria e la fama di collaborazionisti del re Ferdinando I. Nelle elezioni del novembre 1919 il partito, trasformatosi in un misto tra conservatorismo e progressismo, quasi scomparve, ottenendo solo il 3,8% dei consensi: il tallone d'Achille si dimostr\u00f2 la mancata effettuazione della riforma agraria. Il tradizionale bipartitismo in cui figuravano il Partito Conservatore e il Partito Nazionale Liberale scomparve quando venne meno il primo, favorendo a quel punto i Nazionaliberali, i quali ebbero per\u00f2 delle difficolt\u00e0 a mantenere la maggioranza.\nIl dopoguerra e la riforma agraria.\nDopo un nuovo esecutivo guidato dal caudillo liberale Ion I. C. Br\u0103tianu e attivo tra il novembre 1918 e il settembre 1919, ne segu\u00ec un altro diretto dal generale Artur V\u0103itoianu, che fece tenere le elezioni a novembre col suffragio universale maschile per la prima volta nella storia della nazione. I risultati elettorali risultarono sorprendenti per certi versi poich\u00e9 consentirono l'affermazione di nuovi partiti sulla scena nazionale, quali il Partito nazionale rumeno della Transilvania e del Banato, il Partito contadino di Mihalache e il Partito nazionalista democratico di destra dello storico Nicolae Iorga. I vincitori formarono un governo di coalizione che cerc\u00f2 di attuare una riforma agraria seria, cosa che paradossalmente cost\u00f2 la loro ricandidatura.\nIl ritorno dei liberali.\nI liberali ripresero il potere nel 1922 e approvarono una nuova Costituzione l'anno successivo, preoccupandosi poi di assegnare nuovi poteri a chi fosse al governo. Nello specifico, questi vennero concessi al monarca, vicino ai liberali, che, insieme alla struttura del senato, poteva effettivamente rendere pi\u00f9 agevole le manovre della forza di maggioranza. Nel 1926 alla carta costituzionale si un\u00ec una disposizione legislativa elettorale che emulava quella adottata nell'Italia fascista, la legge Acerbo, la quale concedeva il 50% dei seggi al partito che guadagnava il 40% dei voti. Questa finiva per spingere i partiti a stringere alleanze talvolta molto labili pur di raggiungere l'agognata percentuale citata e accresceva il pericolo che, una volta al potere, si verificasse malgoverno o casi di corruzione per compensare le grandi spese che il mantenimento di ampie rappresentanze dell'intero Paese richiedeva. I liberali approvarono inoltre una serie di provvedimenti legislativi con cui gran parte delle risorse economiche veniva assorbita da Bucarest, rendendo di fatto autonomi a livelli infimi i nuovi distretti. Tale manovra suscit\u00f2 il malcontento dell'opposizione, in particolare quella di origine transilvana, e rapidamente lese l'immagine del governo: per evitare di decadere, si cedette il potere al filo-liberale generale Alexandru Averescu che avrebbe dovuto agire da traghettatore, ma il potere resto di fatto nelle mani dei liberali dal marzo 1926 al giugno 1927. Quando il militare si mostr\u00f2 favorevole a perseguire politiche diverse da quelle indicate dal partito di maggioranza, Averescu fu allontanato dal re su richiesta del PNL, tornato da allora al potere.\nIon Br\u0103tianu torn\u00f2 brevemente al ruolo di capo di gabinetto, ma la sua morte nello stesso anno, insieme a quella del sovrano, vicino ai liberali anche nelle ultime fasi della sua vita, condusse la formazione politica a una crisi irreversibile. Dopo una breve proroga al potere concessa al fratello di Ion, Vintil\u0103 Br\u0103tianu, l'opposizione e il malcontento popolare spinsero il monarca a sciogliere l'esecutivo e a incaricare il leader dell'opposizione Iuliu Maniu (Partito contadino nazionale) di formare un nuovo governo.\nI governi contadini nazionali e il ritorno di Carlo II.\nDopo aver accettato a sorpresa le dimissioni di Br\u0103tianu e incaricato Iuliu Maniu, il capo dell'opposizione concluse le consultazioni in breve tempo ed entr\u00f2 in carica il 10 novembre 1928: i primi provvedimenti adottati furono giudicati con favore dalla stampa e riguardarono l'abolizione della legge marziale e una limitazione del meccanismo della censura, una riforma relativa al corpo della gendarmeria romena e tentativi, solo parzialmente riusciti, di riformare la pubblica amministrazione e decentralizzarla. Alle elezioni di dicembre, Maniu ottenne la maggioranza assoluta: le spese effettuate subito dopo l'insediamento per la ristrutturazione del sistema ferroviario e stradale principale consentirono un ammodernamento dei trasporti.\nLa precedente politica liberale volta a favorire pi\u00f9 l'industria che l'agricoltura lasci\u00f2 il posto a misure opposte e alla promozione di incentivi per chi esportava all'estero: quest'ultima misura si rivel\u00f2 un boomerang a seguito della Grande depressione. Per quanto riguarda alcune misure governative, Maniu fin\u00ec per perseguire la volont\u00e0 dei suoi predecessori, ovvero la decisione di sopprimere rigorosamente qualsiasi movimento di sinistra, sostituire uno dei reggenti con uno chiaramente favorevole al nuovo governo, mantenere il premio elettorale per il partito che raggiungeva il 40% dei voti, ecc.\nIl ritorno a sorpresa nel paese del principe Carlo II il 6 giugno 1930 complic\u00f2 la situazione: il premier all'inizio accett\u00f2 con calore la sua ascesa al trono, sottolineando come questo fosse il sentimento con cui tutto il suo partito lo accoglieva in patria. Il pensiero di usarlo come avevano fatto i liberali con il padre dovette presto cedere il posto alla realt\u00e0, in quanto il sovrano si dimostr\u00f2 indisponibile a farsi da parte o a fungere da \"mero passacarte\". Maniu opt\u00f2 allora per fare un passo indietro quattro mesi dopo il ritorno di Carlo. Nonostante le preferenze dei contadini nazionali per il loro vice presidente, Ion Mihalache, questi dovettero accettare la sostituzione di Maniu con una figura minore del partito, Gheorghe Mironescu, rimasto al potere precariamente fino all'aprile 1931, dopo aver ottenuto l'ultimo grande credito internazionale per la Romania ma dovendo in cambio applicare dure misure deflazionistiche, molto impopolari. Carlo diede allora il via alla sua campagna per screditare e sgretolare dall'interno i partiti tradizionali, in maniera tale da aprirsi la strada per l'instaurazione di una dittatura a tutti gli effetti. Durante il suo decennio sul trono, Carlo vide passare 25 governi con 18 primi ministri e 61 ministri, oltre a 9 capi di stato maggiore.\nDopo la parentesi di Mironescu, il re cerc\u00f2 di sostituire i partiti sostenuti dai governi con una figura a lui gradita e, pertanto, nomin\u00f2 presidente del governo il famoso storico Nicolae Iorga nell'aprile 1931. L'esperimento si rivel\u00f2 un fallimento e Carlo II fu costretto a formare ulteriori esecutivi che ebbero una durata effimera e comportarono la crisi del pluralismo politico invero avvertitasi gi\u00e0 altrove nel Vecchio Continente. Iorga partecip\u00f2 a quelle che sono considerate dagli storici rumeni le elezioni pi\u00f9 corrotte del periodo e, pur uscendone vincitori, non riusc\u00ec a trascinare il paese fuori dalla crisi per via dell'applicazione di misure inefficaci. Durante il suo mandato, la Guardia di Ferro, fondata come Legione dell'Arcangelo Michele (\"Legiunea Arhanghelului Mihail\"), ottenne i suoi primi seggi.\nIl primo ministro che si altern\u00f2 con Maniu alla guida degli ultimi gabinetti contadini nazionali, Alexandru Vaida-Voevod, si spinse in maniera graduata verso l'estrema destra, al tempo in crescita, e subito dopo usc\u00ec dal partito per formare una sua formazione politica (\"Fruente Rumano\") di stampo radicale e xenofobo.\nGli esecutivi liberali di Carlo.\nDopo aver assistito alla crisi dei contadini nazionali, Carlo procedette a fomentare il dissenso verso l'altro grande partito rumeno, il Nazional-Liberale (PNL). Il monarca nomin\u00f2 Ion Duca presidente del Consiglio dei ministri, un personaggio noto per la sua spigolosit\u00e0: questi riusc\u00ec a truccare le elezioni in maniera tale da ottenere la maggioranza assoluta e si preoccup\u00f2 di rallentare l'influenza della Guardia di Ferro, arrestando 18.000 dei suoi membri e autorizzando la gendarmeria a ferirne centinaia e assassinarne circa 30. Il 29 dicembre 1933, Duca fu assassinato da membri della Guardia, in seguito assolti da un tribunale militare.\nDuca fu dunque sostituito da un altro liberale non appartenente alla guida del PNL, Gheorghe T\u0103t\u0103rescu, selezionato dal re per continuare a logorare il partito. In effetti cos\u00ec avvenne, in quanto si verificarono delle incomprensioni tra il nuovo presidente e la vecchia guardia vicina alle posizioni dei fratelli Br\u0103tianu, al tempo rappresentata da Gheorghe I. Br\u0103tianu e Dinu Br\u0103tianu. T\u0103t\u0103rescu fu l'unico primo ministro a servire quattro anni in carica; egli mise in pratica una politica sempre pi\u00f9 autoritaria di sottomissione al monarca e di incoraggiamento non ufficiale della Guardia di Ferro. Nel 1934 fu creata un'organizzazione giovanile a immagine di quella presente in realt\u00e0 fasciste e nel 1936 avvi\u00f2 un programma di brigate di lavoro obbligatorio e un altro di riarmo.\nIl suo lungo governo fu caratterizzato anche da un certo miglioramento economico, che per\u00f2 non tocc\u00f2 la grande massa dei contadini poveri. L'aumento della domanda di petrolio rumeno, gli ottimi raccolti nel 1936 e 1937 e la riforma finanziaria permisero un miglioramento del PIL nazionale a cui segu\u00ec una nuova campagna di industrializzazione, principalmente volta a incoraggiare l'industria pesante e quella delle armi. Il suo fallimento nel migliorare le condizioni dei ceti pi\u00f9 umili spinse questi ultimi a cercare appiglio nelle formazioni politiche che si proponevano di tutelare i loro diritti, ovvero il partito dei contadini nazionali e i movimenti di destra, in particolare la Guardia di Ferro, la quale promise di fare tutto il possibile per mutare l'allora attuale condizione del settore primario.\nCon un programma che assicurava ad ogni settore sociale quello che voleva sentire, la Guardia riscosse sostenitori sia nelle campagne che nelle citt\u00e0, specie tra la piccola classe operaia insoddisfatta dell'ininfluenza dei sindacati, la borghesia in crisi (studenti universitari disoccupati, militari, liberi professionisti) e funzionari pubblici (in particolare quelli sottopagati, licenziati di recente, ecc.). Da quando anche membri della maggioranza sembrarono interessarsi al programma dell'estrema destra, l'influenza della stessa cominci\u00f2 a crescere in maniera significativa.\nNel dicembre 1937, di fronte alla necessit\u00e0 di tenere le elezioni per la fine della legislatura, T\u0103t\u0103rescu cerc\u00f2 di formare una coalizione che gli avrebbe permesso di rimanere al potere. L'opposizione si mosse giungendo a un patto elettorale che permettesse a Maniu, alla Guardia e ai liberali di Gheorghe Br\u0103tianu di vincere le elezioni: Br\u0103tianu cerc\u00f2 di impedire a T\u0103t\u0103rescu di truccare le elezioni per rimanere in carica. Il governo, pur ottenendo la maggioranza, non ottenne il 40% dei voti necessari per assicurarsi il premio dei seggi che avrebbe garantito la maggioranza assoluta, situazione senza precedenti che si verific\u00f2 allora per la prima volta nel periodo tra le due guerre.\nIl governo Goga e l'instaurazione della dittatura.\nPoich\u00e9 sia la maggioranza che l'opposizione non sembravano sposare in toto la linea di Carlo II, il sovrano rifiut\u00f2 a sorpresa di affidare loro il mandato e scelse di fare appello al partito di Octavian Goga, che aveva ottenuto solo il 9,15% dei voti. Questa formazione aveva sia il vantaggio di essere fedele al monarca sia di promuovere il nazionalismo di estrema destra in modo simile alla Guardia di Ferro. Ad ogni modo, l'esperimento si rivel\u00f2 un fallimento: il nuovo esecutivo si lanci\u00f2 in una feroce politica antisemita che mand\u00f2 quasi in bancarotta l'economia nazionale di fronte al boicottaggio degli ebrei, offusc\u00f2 seriamente l'immagine del paese all'estero e ricevette severe critiche da parte del Regno Unito, della Francia e dell'Unione Sovietica.\nDopo trentaquattro giorni alla guida del governo e prima dell'accordo elettorale tra Goga e Codreanu che faceva temere al re la possibilit\u00e0 di indirizzare la politica nazionale, Goga fu destituito e prese forma una vera e propria dittatura, nel cui gabinetto vennero nominati il patriarca ortodosso Miron Cristea, alcuni politici gi\u00e0 presenti in esecutivi precedenti e numerosi ministri tecnici. In pochi giorni fu promulgata una nuova costituzione autoritaria che accrebbe i poteri del monarca, ridusse quelli del parlamento e abol\u00ec i diritti civili e il principio di separazione dei poteri. I partiti decaddero, sebbene continuarono clandestinamente ad operare.\nIl nuovo governo si concentr\u00f2 sulla conservazione del potere e sull'arginare la minaccia rappresentata dalla Guardia di Ferro, tutto con il tacito appoggio dei partiti tradizionali. Furono approvati numerosi provvedimenti contro la Legione e Codreanu, indeciso su quale strada percorrere, fin\u00ec per piegarsi alle misure prese dal governo. A seguito della presentazione di accuse controverse, Codreanu fin\u00ec in manette il 17 aprile 1938 insieme a numerosi altri esponenti al suo fianco. Processato due volte, Codreanu fu condannato in via definitiva a dieci anni di lavori forzati per alto tradimento. La crisi di Monaco aliment\u00f2 il desiderio del re di porre definitivamente fine a Codreanu e alla sua organizzazione: al suo ritorno dalla Germania, dove avere avvertito le minacce di Hitler dopo il suo viaggio in Europa alla fine di novembre, Carlo decise di eliminare Codreanu e diede l'ordine prima ancora di raggiungere il paese. Il 30 novembre Codreanu fu assassinato insieme ad altri prigionieri, in un'esecuzione che fu presentata alla stampa come un tentativo di fuga fallito. Ne segu\u00ec una feroce ondata repressiva che fece riconciliare parte dei militanti con il potere, lasciando una formazione in crisi dopo la scomparsa del loro capo.\nNell'inverno 1938-1939 si verificarono scontri tra i resti disorganizzati della Guardia e le forze di sicurezza; dopo lo scoppio della seconda guerra mondiale, cui segu\u00ec la dichiarazione di neutralit\u00e0 della Romania, la Guardia riusc\u00ec ad assassinare il primo ministro e uomo forte del regime, Armand C\u0103linescu, il 21 settembre 1939, accusandolo della morte di Codreanu. La risposta del re fu brutale, poich\u00e9 ordin\u00f2 l'esecuzione di 252 legionari, tutti facenti parte dei quadri di comando dell'organizzazione a piede libero o in prigione.\nSempre nel tentativo di stroncare la Guardia, si tent\u00f2 di stabilire un sistema monopartitico con elementi fascisti che, sebbene non godesse di un grande sostegno popolare, port\u00f2 alla costituzione di un nuovo soggetto politico, il Fronte rinascimentale nazionale (\"Frontul Renasterii Nationale\" o FRN), con un programma populista di destra e antisemita con cui ci si proponeva di arginare a malapena una situazione di grande corruzione associata ai circoli di potere, viziata sia da grandi proprietari terrieri che dai maggiori industriali.\nLa crisi e la caduta del regime non furono dovute a proteste interne o all'opposizione della Guardia, ma alla situazione internazionale, la quale fece fallire la politica estera del re costringendolo nell'estate del 1940 ad accettare le conseguenze che di l\u00ec a poco si sarebbero verificate. Il re cerc\u00f2 invano di fare affidamento a settembre su Ion Antonescu per traghettare la nazione: il generale riusc\u00ec a convincere Carlo ad abdicare e ad andare in esilio all'inizio del mese seguente, proprio in concomitanza con un fallito colpo di stato effettuato salla Guardia e il rifiuto dei partiti tradizionali di formare un governo se il sovrano non avesse rinunciato al trono.\nL'ascesa di Antonescu e la coalizione con la Guardia di Ferro.\nMancando l'appoggio popolare ma non quello dell'esercito, Antonescu dovette formare un'instabile coalizione con la popolare Guardia di Ferro, di fronte ad un ulteriore rifiuto dei partiti tradizionali di confluire in un governo di unit\u00e0 nazionale. I colloqui per istituire il nuovo gabinetto iniziarono il 6 settembre, ma si conclusero solo il 14, a causa delle differenze sulla distribuzione dei portafogli tra le due parti. Il nuovo governo si affrett\u00f2 per\u00f2 ad accettare il secondo arbitrato di Vienna che aveva posto fine al regime reale, al fine di provare a conquistare il favore italo-tedesco e vista la difficolt\u00e0 di opporsi con le armi.\nBen presto sorsero disaccordi tra le fazioni presenti nell'esecutivo: mentre Antonescu era un militare a favore della legge e dell'ordine e di un rapido ma pacifico e costante rinnovamento del paese, la Guardia cercava la costituzione di uno stato totalitario e la repressione di tutti gli oppositori. Ben presto gli eccessi e gli abusi della nuova polizia legionaria e delle \"commissioni di romanizzazione\" mise a dura prova i rapporti tra la Legione e Antonescu.\nLa tensione aument\u00f2 esponenzialmente dopo gli omicidi in carcere di 64 ex leader politici e funzionari di vario grado per mano della Guardia. Di fronte alla decisione di trasferire la loro custodia all'esercito e trasferirli in un'altra prigione, i legionari decisero di giustiziare i prigionieri la notte del 26 novembre: tra coloro che persero la vita si annoveravano anche il vecchio primo ministro Nicolae Iorga e il segretario generale del PN\u0162, Virgil Madgearu. Altri politici di spicco si salvarono solo grazie al rapido intervento dell'esercito. Due giorni dopo questi eventi, Antonescu approv\u00f2 misure severe per porre fine ai disordini causati dai legionari.\nPer tutto il mese dicembre e l'inizio di gennaio, il rapporto tra l'estrema destra e Antonescu continu\u00f2 a deteriorarsi. Il 9 gennaio 1941, Antonescu chiese un colloquio con Hitler all'ambasciatore tedesco per discutere, tra le altre questioni, della situazione politica del paese e part\u00ec alla volta di Berlino il 14.\nSoppressione della Guardia e dittatura militare.\nAntonescu voleva convincere Hitler dell'inaffidabilit\u00e0 del gruppo di legionari, tentando al contempo di dimostrarsi disponibile a collaborare nelle operazioni di guerra da eseguire in Grecia a sostegno dell'Italia. Hitler assicur\u00f2 ad Antonescu che la Germania avrebbe dato la priorit\u00e0 alle relazioni con il generale piuttosto che con la Guardia, poich\u00e9 vi era un unico uomo in grado di guidare il paese. Antonescu torn\u00f2 in Romania rassicurato del sostegno tedesco e desideroso di sbarazzarsi della Guardia.\nIl 18 gennaio 1941 il generale ordin\u00f2 lo scioglimento delle commissioni di \"rumenizzazione\" e due giorni dopo sostitu\u00ec il ministro dell'Interno, il capo della polizia nazionale e della sede centrale a Bucarest, diversi prefetti e quasi tutti membri della guardia. Una simile mossa scaten\u00f2 grandi proteste e la richiesta di un governo esclusivamente guidato dai legionari. I dipendenti licenziati da Antonescu si barricarono nei loro uffici e gli insorti iniziarono ad occupare altri edifici governativi, oltre ad attaccare la popolazione ebraica. Le insurrezioni, i saccheggi, gli attacchi e gli omicidi proseguirono il 21 e 22 gennaio: l'atteggiamento lassista di Antonescu spinse taluni a chiedergli di arrendersi e lasciare il palazzo. Le truppe tedesche intimarono la resa agli insorti e il ministro degli Esteri tedesco Joachim von Ribbentrop consigli\u00f2 ad Antonescu di mettere in atto il pugno di ferro per sedare la rivolta. Nel pomeriggio del 23, il generale ordin\u00f2 all'esercito di disperdere la folla, cosa che avvenne in poche ore. Diversi esponenti delle guardie, tuttavia, riuscirono a fuggire, in parte grazie alla collaborazione degli agenti del partito nazista tedesco.\nDopo aver nuovamente fallito nella formazione di un gabinetto con i partiti tradizionali, Antonescu form\u00f2 un governo militare il 27 gennaio 1941. Il 14 febbraio, lo Stato Nazionale Legionario istituito nel settembre 1940 fu ufficialmente abolito, mentre l'attivit\u00e0 di eliminazione dei membri della Guardia e di quelli coinvolti nella ribellione di gennaio proseguiva.\nNel mese di febbraio fu vietata la creazione di qualsiasi tipo di associazione nel Paese e lo svolgimento di riunioni; a marzo Antonescu vinse un plebiscito che gli avrebbe permesso di governare senza alcuna opposizione. Sempre nello stesso mese, il generale promise al maresciallo Hermann G\u00f6ring di aumentare la fornitura rumena di petrolio al Terzo Reich in cambio della fornitura di lavori di ammodernamento e di un aumento dei prezzi del greggio.\nPolitica estera.\nA causa dei significativi guadagni territoriali e demografici avvenuti dopo la prima guerra mondiale, l'obiettivo principale e costante della politica estera dei vari esecutivi rumeni, democratici o meno, si concentr\u00f2 sul mantenimento delle regioni appena integrate nel \"rispetto dell'ordine territoriale esistente in Europa e la difesa dei confini del Paese\". I tentativi di stringere delle alleanze con potenze straniere fallirono.\nI distretti acquisiti nel dopoguerra furono oggetto, soprattutto alla vigilia della seconda guerra mondiale, di rivendicazioni territoriali da parte degli Stati che li avevano persi o dei loro successori: l'URSS non riconobbe l'annessione della Bessarabia come legittima, l'Ungheria dichiar\u00f2 la volont\u00e0 di riprendere possesso della Transilvania e la Bulgaria desiderava riconquistare la Dobrugia meridionale.\nAlleanza con la Francia e il ruolo nella Societ\u00e0 delle Nazioni.\nDurante gli anni '20 e la prima met\u00e0 degli anni '30, i primi ministri rumeni ritenevano che il modo migliore per mantenere la situazione territoriale, a loro ovviamente favorevole, fosse da ricercare in un avvicinamento alla Francia (nel 1926 fu firmato un trattato di amicizia) e in un sostegno aperto alla comunit\u00e0 internazionale rappresentata dalla Societ\u00e0 delle Nazioni.\nSi prefer\u00ec inoltre intrattenere con costanza relazioni diplomatiche con la Jugoslavia e la Cecoslovacchia, con la quale era stata originata la cosiddetta Piccola Intesa, e con la Polonia, impegnata nell'immediato dopoguerra nella guerra contro i sovietici, visti con ostilit\u00e0 da Bucarest. La funzione essenziale della Piccola Intesa risultava quella di prevenire ogni possibile attacco da parte dell'Ungheria, un paese da cui i tre paesi membri avevano ottenuto aree dopo la guerra mondiale. Fu firmato inoltre un patto di mutua assistenza con Varsavia in caso di aggressione sovietica.\nSuccessivamente, nel 1934, prese forma una nuova alleanza regionale per contenere il pericolo costituito dalla bellicosa Bulgaria: si trattava della cosiddetta Intesa balcanica, firmata da Turchia, Grecia, Jugoslavia e Romania.\nLa politica estera favorevole alla Societ\u00e0 delle Nazioni e la stretta alleanza con la Francia fu incarnata da Nicolae Titulescu, ministro degli affari Esteri nel 1927-1928 e 1932-1936, figura vista con ammirazione dai paesi occidentali. Titulescu ribad\u00ec l'intenzione di tenere viva la Piccola Intesa e gioc\u00f2 un ruolo significativo nella creazione dell'Intesa balcanica.\nNel 1936, tuttavia, la politica di Titulescu venne fortemente screditata, sia per via dell'incapacit\u00e0 della Societ\u00e0 di risolvere i conflitti internazionali come l'invasione giapponese della Manciuria e quella italiana dell'Etiopia, sia dal silenzio assordante di Parigi sulle azioni eseguite dai regimi totalitari. Pure i tentativi di Titulescu di raggiungere un'intesa con l'URSS non furono ben accolti dall'opinione pubblica. Il 29 agosto 1936, decaduto il ministro, cominci\u00f2 un sottile cambiamento nella politica estera del paese: questa rimase nelle mani del re, il quale decise di adottare una politica di informale neutralit\u00e0 tra le grandi potenze, favorendo un riavvicinamento con le potenze fasciste pur mantenendo alleanze con le democrazie occidentali e disprezzo per Mosca.\nAvvicinamento all'Asse e politica di equilibrio.\nL'assassinio del capo della Guardia di Ferro Corneliu Codreanu subito dopo la visita di re Carlo a Hitler suscit\u00f2 l'ira del governo tedesco, sia per la sua vicinanza ideologica all'organizzazione sia perch\u00e9 si poteva pensare ad una complicit\u00e0 di Berlino nell'omicidio. Il monarca decise di placare Hitler con una serie di concessioni, quali il permesso alla minoranza tedesca di aderire al partito unico, l'FRN, o l'ammissione della Germania al consiglio che regolava il traffico sul Danubio (2 marzo 1939), che permise l'accesso al Mar Nero al governo di Berlino. Inoltre il sovrano decise di effettuare delle concessioni economiche, gi\u00e0 programmate dopo l'accordo di Monaco, che avrebbero dovuto favorire anche la crescita dell'economia rumena.\nQuando scoppi\u00f2 la seconda guerra mondiale con la campagna di Polonia il 1\u00ba settembre 1939, la Romania si trov\u00f2 in una posizione scomoda, in virt\u00f9 della suo legame con i polacchi e con i tedeschi. Dopo diversi giorni di dubbi, il 6 settembre Bucarest proclam\u00f2 neutralit\u00e0 nel conflitto.\nNel corso dell'invasione della Polonia, i rumeni manifestarono un atteggiamento positivo nei confronti di Varsavia, accogliendo un gran numero di profughi e truppe, dando asilo al governo in esilio, consentendo il transito di armi e funzionari pubblici; inoltre, fu consentito a un gran numero di soldati internati di raggiungere la Francia, nonostante le proteste tedesche. A Berlino, tuttavia, furono assegnate delle forniture essenziali per la loro industria bellica. Dopo la firma del patto Molotov-Ribbentrop, la politica estera and\u00f2 alla deriva, poich\u00e9 la Piccola Intesa venne meno a seguito dell'occupazione della Polonia e perch\u00e9 gli alleati occidentali si interessarono sempre meno dei Balcani. Delle alleanze rumene solo il Patto balcanico rimase alla fine del 1939.\nIl ministro degli Esteri Gafencu tent\u00f2 a quel punto di formare una lega di paesi balcanici neutrali basati sull'Intesa per evitare che Bucarest continuasse la politica di totale isolamento. Allo stesso tempo, il re cerc\u00f2 di mediare tra la Germania e gli anglo-francesi per raggiungere una pace che consentisse l'unione di queste potenze contro l'Unione Sovietica, considerata dal monarca sempre pi\u00f9 la maggiore minaccia per la Romania. Il tentativo fall\u00ec e il governo si concentr\u00f2 quindi sul progetto alternativo della nascita di un blocco neutrale.\nNell'inverno del 1939, i servizi segreti rumeni iniziarono a collaborare con i tedeschi per garantire la protezione dei pozzi petroliferi e la navigazione lungo il Danubio, che gli Alleati cercavano di sabotare per privare Berlino di parte dei suoi rifornimenti. La cooperazione economica con il Reich e le misure contro i sabotatori diedero dei frutti nella primavera del 1940: il 6 marzo fu raggiunto un nuovo accordo commerciale sullo scambio di petrolio in cambio di armamenti. La sconfitta finlandese contro i sovietici nello stesso mese e la crescente paura dei Paesi baltici per le aggressive politiche di Mosca, spinse il governo rumeno a riavvicinarsi alla Germania per scongiurare uno scenario simile, sebbene non si strinse nessun accordo immediato.\nAvvicinamento all'Asse e perdite territoriali.\nCon la sconfitta del Belgio il 27 maggio 1940, il governo rumeno si affrett\u00f2 a ingraziarsi la Germania, che sembrava chiaramente la vincitrice della guerra in occidente. Il 15 maggio il re aveva gi\u00e0 comunicato all'ambasciatore tedesco: \"Il futuro della Romania dipende esclusivamente dalla Germania\". Lo stesso giorno della resa belga, fu rinnovato l'accordo commerciale stipulato nel marzo precedente grazie al quale la Germania inizi\u00f2 a ricevere i due terzi del greggio rumeno, teoricamente ancora nelle mani di compagnie alleate. Si assistette frattanto pure al tentativo del re di riconciliarsi con la Guardia di ferro, da sempre riverente alla Germania.\nI gesti di riavvicinamento dell'ultimo minuto furono mal accolti da Hitler, ma il governo rumeno decise comunque di rinunciare alla garanzia anglo-francese il 1\u00ba luglio e di proporre un'alleanza al Reich. Il sovrano rumeno richiese anche l'invio di una missione militare tedesca. Il nuovo esecutivo entrato in azione il 4 luglio e guidato da Ion Gigurtu, chiaramente favorevole all'Asse, promise dodici giorni dopo di raddoppiare la fornitura di petrolio al Reich ricevendo in cambio consiglieri militari teutonici, i quali avrebbero dovuto preparare l'esercito rumeno ad affrontare battaglie contro potenze straniere, verosimilmente su tutte l'URSS.\nLo Stato Nazionale Legionario.\nIl governo di coalizione tra il generale Antonescu e la Guardia inizi\u00f2 con un riavvicinamento con la Germania, sia per la sua tradizionale inclinazione verso le potenze fasciste, sia per la necessit\u00e0 di conquistare il favore dell'unica grande potenza della regione che potesse opporsi all'Unione Sovietica. In tale modo, nonostante il suo nazionalismo, il nuovo governo fu pronto ad accettare le perdite territoriali derivanti dal secondo arbitrato di Vienna.\nDopo la cessione della Transilvania settentrionale all'Ungheria, seguirono dissapori tra ungheresi e rumeni nella regione e fu richiesto l'intervento di Italia e Germania per risolvere gli scontri, cosa che caus\u00f2 una diminuzione delle scaramucce tra i due paesi.\nIl 10 ottobre 1940, l'avamposto della missione militare tedesca giunse in Romania, inizialmente richiesto da Carlo e successivamente da Antonescu, che produsse una brutta impressione tra gli Alleati e i loro sostenitori. Gli Stati Uniti bloccarono i conti rumeni, considerando il paese come occupato: Antonescu, tuttavia, percep\u00ec la missione tedesca come un'opportunit\u00e0 per riorganizzare e rafforzare l'esercito rumeno e una garanzia contro un eventuale attacco sovietico. Hitler, dal suo punto di vista, desiderava proteggere e controllare i giacimenti petroliferi rumeni da vicino, in quanto essenziali per il loro rifornimento.\nIl 28 ottobre, in seguito ai successi delle campagne tedesche, Benito Mussolini invase la Grecia senza avvisare Hitler. L'offensiva si trasform\u00f2 in un fallimento e costrinse Hitler a ordinare una nuova campagna per aiutare il suo alleato e impedire la realizzazione di basi britanniche nei Balcani. Questa serie di eventi riguard\u00f2 pure la Romania, poich\u00e9 l'unico modo per arrivare in Grecia, data la neutralit\u00e0 jugoslava, era attraverso il suo territorio. Il 23 novembre Antonescu sottoscrisse il patto tripartito a Berlino, dopo aver raggiunto un accordo economico con i tedeschi nel cui lungo testo si poteva riscontrare la richiesta romena di riottenere il controllo del suolo perduto dopo il secondo arbitrato.\nLa dittatura militare.\nDurante l'incontro di Antonescu con Hitler a met\u00e0 gennaio 1941, durante il quale ottenne il tacito appoggio del dittatore tedesco per sbarazzarsi della Guardia, questi decise di condividere con lui il suo piano per l'Operazione Marita, approvato il 13 dicembre 1940. Antonescu si mostr\u00f2 disposto a consentire il temporaneo soggiorno della Wehrmacht sul territorio rumeno per colpire la Grecia e offr\u00ec, se fosse stato necessaria, la partecipazione delle forze armate locali.\nQuando la Guardia fu soppressa, l'11 febbraio 1941, l'ambasciatore britannico inform\u00f2 Antonescu che la Gran Bretagna stava interrompendo le relazioni con la Romania per via del suo avvicinamento a Berlino. Antonescu si giustific\u00f2 sostenendo che alle truppe tedesche fosse stato consentito l'accesso per paura di subire un assalto sovietico.\nIl piano di attacco alla Grecia continu\u00f2 all'inizio della primavera: la Bulgaria firm\u00f2 un patto di non aggressione con la Turchia a met\u00e0 febbraio e il patto tripartito il 1\u00ba marzo 1941. Il giorno seguente, le unit\u00e0 tedesche situate in Romania superarono la frontiera con la Bulgaria. Conseguentemente, il 5 marzo la Gran Bretagna ruppe le relazioni con il governo bulgaro.\nNel frattempo, il reggente jugoslavo Paolo Kara\u0111or\u0111evi\u0107 incontr\u00f2 il F\u00fchrer a Berghof per discutere dell'adesione del suo paese al patto tripartito. La Romania consigli\u00f2 al governo jugoslavo di firmare il patto, ma quest'ultimo, temendo che l'opinione pubblica fosse contraria all'Asse, rifiut\u00f2 la proposta. La costante pressione tedesca, tuttavia, fece s\u00ec che il governo di Belgrado alla fine cedesse e firmasse il Patto il 25 marzo 1941. Un colpo di stato quasi incruento avvenuto due giorni dopo a Belgrado vide imporsi un nuovo esecutivo teoricamente favorevole agli alleati, cosa che fece infuriare Hitler, il quale ordin\u00f2 di invadere lo Stato nonostante le successive dichiarazioni da parte degli jugoslavi di voler rispettare l'accordo firmato di recente. La Romania si rifiut\u00f2 di partecipare all'invasione della Jugoslavia, dichiarandosi per\u00f2 disposta ad occupare la parte jugoslava del Banato se le truppe ungheresi fossero entrate nel territorio. Di fronte alla personalit\u00e0 aggressiva di Antonescu, i nazisti decisero di mantenere il territorio sotto l'occupazione tedesca, invece di consegnarlo all'Ungheria come pianificato. Il 5 aprile, il rappresentante teutonico a Bucarest inform\u00f2 privatamente Antonescu dell'intenzione tedesca di scatenare l'attacco in contemporanea in Grecia e in Jugoslavia il giorno successivo.\nNonostante le sue precedenti dichiarazioni, il 23 aprile Antonescu consegn\u00f2 all'ambasciatore tedesco la richiesta rumena in relazione all'annessione dell'ex Banato jugoslavo. Si rivendic\u00f2 altres\u00ec l'autonomia per la minoranza aromuna in Macedonia e la cessione della Dobrugia meridionale. Le richieste rumene non ricevettero risposta.\nEntrata nella guerra mondiale.\nAntonescu persegu\u00ec il suo obiettivo di recuperare i territori ceduti all'Unione Sovietica nel giugno 1940, aspettando il momento in cui sarebbe scoppiato lo scontro tra il Reich e l'URSS. Il militare pensava che il solo allinearsi al regime nazista avrebbe potuto spingere la Romania a recuperare le province perdute. Dopo la cessione dei territori all'URSS nell'estate del 1940, si verificarono degli scontri lungo la demarcazione tra i due paesi; i sovietici mantennero la pressione sul governo rumeno e occuparono alcune isole lungo il Danubio, per cercare di assicurarsi il controllo del delta.\nNella primavera del 1941, il comandante della missione militare tedesca in Romania conferm\u00f2 in via confidenziale ad Antonescu che si stava limando un piano di attacco contro l'URSS. All'incontro del 12 giugno tra Antonescu e Hitler a Monaco di Baviera, quest'ultimo espresse la sua decisione di \"proseguire con fermezza sulla strada che avrebbe portato alla vittoria dell'Asse nel conflitto in corso e al riconoscimento dei diritti della Romania\". Hitler raccont\u00f2 del deterioramento delle relazioni del suo paese con i sovietici e pavent\u00f2 la probabilit\u00e0 dello scoppio di un conflitto in qualsiasi momento: pur non chiedendo esplicitamente il sostegno rumeno, il F\u00fchrer se lo aspettava. Antonescu sostenne che, nell'interesse nazionale, \"la Romania dovrebbe partecipare al combattimento sin dal primo giorno\".\nIl 18 giugno Hitler scrisse una lettera ad Antonescu rivelando le sue intenzioni di attaccare a breve l'Unione Sovietica e comunicando il dispiegamento di truppe sul territorio rumeno per l'attacco. Il 21 giugno, l'ambasciatore tedesco si rec\u00f2 al ministero degli Esteri sovietico per consegnare il messaggio che equivaleva a una dichiarazione di guerra e l'invasione inizi\u00f2 il giorno successivo. Il fronte rumeno consisteva in tre corpi d'armata misti tedesco-rumeni, di cui uno in teoria Antonescu ne guidava uno, composto da due armate rumene e uno tedesco. Entro il 25 luglio, le vecchie province cedute ai sovietici erano state recuperate, sebbene si stimasse un gran numero di morti civili, soprattutto ebrei, oltre che massacri come quello di Ia\u0219i. Nonostante le sue precedenti dichiarazioni, Antonescu decise, una volta recuperati i territori perduti, di continuare a combattere al fianco dei nazisti oltre il Dnestr.\nEconomia e societ\u00e0.\nReligioni.\nIl nuovo paese vantava una grande variet\u00e0 di religioni tra i suoi cittadini, che erano solite corrispondere alla comunit\u00e0 di appartenenza. Pertanto, i rumeni erano principalmente ortodossi o, in misura minore e soprattutto in Transilvania, uniati. Anche russi, ucraini, bulgari e serbi seguivano il credo ortodosso, mentre gli ungheresi erano cattolici, calvinisti o unitariani. I turchi e i tartari erano musulmani, mentre gli slavi occidentali come i cechi, gli slovacchi, i croati e gli sloveni erano cattolici. I tedeschi risultavano o di fede cattolica (svevi) o luterani (se sassoni). Alcuni ebrei dichiaravano di essere rumeni o ungheresi al fine dell'ottenimento della nazionalit\u00e0. I gagauzi, di cultura turca, erano cristiani ortodossi.\nMinoranze e discriminazione.\nIl paese contava nel periodo interbellico una popolazione di etnia rumena per il 70%, con minoranze numerose ma diversificate e un tasso di crescita favorevole ai rumeni. Le minoranze erano considerate straniere, nonostante in alcuni casi si fosse di fronte ad immigrati di seconda o terza generazione.\nIn Transilvania, una regione come quasi tutti i nuovi territori del regno piena di numerose gruppi minoritari, fu condotta una politica di rovesciamento del precedente processo di \"magiarizzazione\", favorendo un aumento dell'afflusso dei tedeschi: quella ebraica risult\u00f2 la comunit\u00e0 che pi\u00f9 di ogni altra prefer\u00ec conservare le sue usanze. Gli storici giudicano la politica adottata nel periodo interbellici discriminatoria nei confronti dei membri delle minoranze.\nPoliticamente, la minoranza pi\u00f9 temuta dai circoli di potere a Bucarest era quella ungherese, tradizionalmente a capo della Transilvania, mentre la comunit\u00e0 ebraica era malvista per via della sua forte influenza nell'economia nazionale. Gli ebrei erano giunti in gran numero durante il XIX secolo dalla Galizia e si erano stabiliti come fittavoli dei grandi proprietari terrieri assenti, come usurai e come piccoli artigiani. Dopo l'indipendenza, la classe media rumena si concentr\u00f2 sull'affermarsi a livello politico e amministrativo e le libere professioni, lasciando gran parte delle attivit\u00e0 commerciali nelle mani della minoranza ebraica. In epoca interbellica, quest'ultima gestiva la maggior parte del capitale in numerosi settori economici (esportazione, trasporti, tessile, chimica, stampa, ecc.), nonostante le restrizioni che limitavano il loro accesso all'istruzione superiore. I rumeni gestivano una grande fetta delle societ\u00e0 commerciali in Valacchia, mentre nel resto dei distretti la maggioranza era nelle mani della minoranza ebraica (il 56% di quelle in Moldavia, il 63% di quelle in Bessarabia e il 77% della Bucovina). Gli ebrei tendevano a concentrarsi nelle citt\u00e0, tanto che la quota di abitanti presenti nelle stesse superava quella del totale (4% della popolazione totale, ma 14% della popolazione urbana in citt\u00e0 come Cern\u0103u\u0163i o Chi\u0219in\u0103u). Integratisi ben poco e malvisti per via del loro potere economico, i semiti furono vittime della xenofobia relativamente diffusa nel paese e aumentata dalla fine degli anni Venti.\nIl resto delle minoranze non sub\u00ec una discriminazione cos\u00ec acuta, ma la malagestione degli esecutivi s\u00ec, soprattutto in Bessarabia, la provincia pi\u00f9 arretrata e, allo stesso tempo, quella amministrata peggio.\nAttivit\u00e0 economiche e popolazione.\nLa popolazione era dedita prevalentemente all'agricoltura (oltre il 70%) e quasi l'80% risiedeva in centri abitati con meno di 10.000 abitanti. La produttivit\u00e0 agricola era bassa (48% della media europea) e il tasso di analfabetismo alto (42,9% tra coloro che avevano pi\u00f9 di 7 anni); nonostante la mortalit\u00e0 infantile risultasse la pi\u00f9 alta nel continente, in Romania si riscontrava anche il pi\u00f9 elevato tasso di natalit\u00e0, tanto che la popolazione cresceva a un tasso dell'1,4% all'anno. Il 46,4% degli abitanti aveva meno di vent'anni.\nSituazione economica nel dopoguerra.\nFino al suo ingresso nella prima guerra mondiale dalla parte della Triplice Intesa, la Romania fu in segreto alleata dell'Impero tedesco e dell'Austria-Ungheria attraverso la Triplice Alleanza, alla quale aderiva per avere il sostegno di queste potenze contro possibili incursioni russe nei Balcani. I due imperi erano stati fino ad allora i suoi principali partner commerciali e i suoi investitori pi\u00f9 importanti.\nAlla fine del conflitto, gli Imperi Centrali dovettero cedere ai vincitori le loro posizioni nell'economia rumena, sostituendosi dunque come principali nazioni che esportavano il greggio rumeno. La Francia, oltre ad essere il principale alleato, divenne il primo finanziatore della Romania e uno dei principali investitori, cos\u00ec come la Gran Bretagna e gli USA.\nNegli anni '20 i rapporti con la Germania, in precedenza assai intensi, caddero ai minimi storici, limitandosi a pretendere alla Germania i debiti stipulati nei trattati di pace.\nCondizione sociale.\nLe condizioni di vita del contadino rumeno medio risultavano, in generale, molto dure. Alla fine del XIX secolo, la concorrenza dei cereali nordamericani e russi fece precipitare il prezzo della produzione rumena, spingendo i proprietari terrieri a raddoppiare le ore di lavoro degli agricoltori. Si promulg\u00f2 inoltre gi\u00e0 nel 1893 una legge che rendeva difficile l'emigrazione in altre citt\u00e0 o in America. I piccoli proprietari terrieri furono spesso costretti a vendere i loro possedimenti, evento che li spingeva a chiedere di lavorare per grandi imprenditori: si intuisce come una simile impostazione generasse un circolo vizioso da cui era difficile uscire. La facciata bucolica della campagna rumena nascondeva una situazione di miseria, con vaste aree colpite da malattie endemiche, da problemi di alcolismo, da denutrizione o comunque di cattiva alimentazione o ancora da assenza di infrastrutture sanitarie e di trasporto.\nDelle sommosse popolari si erano gi\u00e0 verificate nel 1888 e, soprattutto, la grande rivolta contadina del 1907, che segn\u00f2 una pietra miliare nel paese, rendendo tangibile il grande malcontento della maggioranza della popolazione per le pessime condizioni di vita. La classe media e alta del paese ricorder\u00e0 con orrore i momenti della ribellione, nonostante questa fosse stata sedata ricorrenza alla forza: l'esercito impieg\u00f2 infatti l'artiglieria pesante contro i civili e caus\u00f2 quasi 11.000 morti.\nA seguito della sanguinosa rivolta, lo stato maggiore si rese conto della gravit\u00e0 del problema e cominciarono dibattiti su come ovviarvi. Nel 1913, quando il PNL torn\u00f2 al potere, fu presentato un disegno di legge per la riforma agraria, ma che non fu approvato a causa dello scoppio della prima guerra mondiale l'anno successivo.\nRiforma agraria e tentativi di sviluppo.\nNel mezzo del conflitto mondiale e dopo la rivoluzione di febbraio in Russia che acceler\u00f2 la disintegrazione dell'esercito imperiale, in quel momento posto a difesa di gran parte del fronte rumeno, la paura delle rivolte popolari e il desiderio di rafforzare il morale delle truppe di estrazione contadina spinse il re a promettere l'emanazione di una riforma agraria nell'aprile 1917.\nCi vollero pi\u00f9 di quattro anni per giungere a una versione definitiva del testo definitivo e furono necessari tre successivi decreti attuativi per favorirne l'applicazione. Nonostante il ritardo, la riforma fu sostanziale e di gran lunga la pi\u00f9 ampia d'Europa se si esclude quella eseguita dal governo rivoluzionario russo. In Transilvania, la tradizionale classe dei proprietari terrieri, di nazionalit\u00e0 magiara, vide i propri possedimenti venire espropriati in favore della minoranza rumena. Anche in Bessarabia si attu\u00f2 presto la riforma agraria non appena dopo che questa fin\u00ec sotto il controllo di Bucarest: in tale regione, si procedette ad applicare le disposizioni in fretta per legittimare ma anche limitare le occupazioni contadine, mentre in Transilvania ci si proponeva di tracciare un modello per la legislazione dell'Europa centrale.\nIon Mihalache, leader del Partito Contadino e ministro dell'Agricoltura tra il dicembre 1919 e il marzo 1920, redasse la legge di riforma per i territori dell'antico regno. Il suo governo cadde prima che potesse essere attuata, in parte anche a causa di dissapori sul contenuto del testo di legge: quest'ultima divenne finalmente vigente solo nel 1921.\nNel 1927 le propriet\u00e0 vaste oltre 100 ettari erano arrivate ad occupare il 10,43% del suolo nazionale, mentre prima della riforma ammontavano al 40,23%. Si tratt\u00f2 della pi\u00f9 vasta riforma agraria di tutta Europa, dopo quella sovietica. Economicamente, tuttavia, fu un fallimento: poich\u00e9 il suo obiettivo era stato politico (ovvero evitare tendenze rivoluzionarie tra i contadini), le disposizioni non vennero seguire da misure efficaci che potessero effettivamente favorire il miglioramento delle condizioni dei contadini. La bassa produttivit\u00e0 e l'ampia suddivisione immobiliare permasero nonostante la rapida crescita della popolazione e la disoccupazione generale. Ancora nel 1941 la percentuale di aziende agricole al di sotto della soglia di utili considerata minima era del 58,4%.\nNell'immediato dopoguerra, che in Romania dur\u00f2 fino all'estate del 1919 a causa del conflitto con la Repubblica Sovietica Ungherese, la priorit\u00e0 dei politici non riguard\u00f2 il miglioramento dell'agricoltura, ma l'unificazione economica del Paese. Il processo non fu completato durante il periodo tra le due guerre, nonostante le numerose misure ad esso mirate emesse da Bucarest. Nel 1920, sotto il governo di Averescu, si prosegu\u00ec l'opera di centralizzazione amministrativa: nello stesso anno la moneta fu unificata, introducendo l'uso del leu su tutto il territorio nazionale. All'inizio del 1923, con il ritorno al potere dei liberali, anche i regimi fiscali andarono incontro a un processo di conformazione. In seguito, le banche del vecchio regno aprirono ulteriori sedi nelle nuove province e alcune industrie site in loco furono nazionalizzate, un processo questo che le minoranze criticarono ritenendolo discriminatorio; l'opposizione accus\u00f2 inoltre i liberali di cercare di controllare a proprio vantaggio l'economia dei nuovi distretti.\nLa maggior parte del periodo postbellico fino al 1928 vide l'affermazione di governi liberali o affini. Il dirigismo economico dello Stato divenne palpabile con il passare del tempo, come emerge dall'introduzione di importanti monopoli e sussidi, con tariffe protezionistiche elevate, tasse elevate sulle esportazioni agricole, e lo screditare l'investimento di capitali stranieri nel paese per via del timore di rendere possibile un imperialismo straniero. L'uso dello Stato come motore di sviluppo era dovuto principalmente all'assenza di un'abbondante borghesia nel paese, una situazione che era accaduta a seguito dell'indipendenza della nazione. L'ingerenza nel mondo industriale da parte dello Stato, tuttavia, coincise con il verificarsi di gravi episodi di corruzione e alla concentrazione del potere in una piccola oligarchia. Anche la necessit\u00e0 di fare affidamento sullo Stato per promuovere gli affari e la bassa remunerazione del numero crescente di dipendenti pubblici alimentarono gli abusi.\nIl tentativo autarchico di industrializzazione spost\u00f2 l'agricoltura in secondo piano, comportamento necessario per ottenere investimenti esteri. Le politiche dei liberali accentuarono le difficolt\u00e0 nelle aree rurali: la mancanza di un credito adeguato, l'introduzione di dazi all'importazione sugli articoli industriali per le campagne e le enormi tasse sulle esportazioni di prodotti agricoli danneggiarono i contadini.\nLa Grande depressione.\nLa riforma agraria rivel\u00f2 la sua inefficacia e il suo chiaro carattere politico con l'arrivo della crisi del 1929. Le aspettative di miglioramento economico e progresso sociale tanto biasimate dagli esponenti del governo si dissolsero in una nube di fumo all'inizio degli anni 1930. Dopo aver assegnato appezzamenti di terra ai contadini dopo la guerra mondiale, i governi successivi trascurarono una simile politica: anche per questo, durante il lungo periodo di attivit\u00e0 degli esecutivi liberali nel decennio postbellico il prezzo dei prodotti agricoli rimase basso, al fine di garantire l'approvvigionamento delle citt\u00e0 e di preferire il processo di industrializzazione del paese. La tassazione straordinaria di alcuni prodotti industriali fin\u00ec poi per divenire un'ulteriore fonte di reddito per lo Stato. Un agricoltore rumeno cedeva il 40% del valore della sua produzione al paese pagando le varie tasse: la scarsa rete di trasporti non favoriva la vendita dei suoi prodotti molto lontano dalla sua zona di produzione. I piccoli produttori, i quali navigavano in cattive acque, presto si trovarono profondamente indebitati per far fronte alle tasse, oltre che incapaci di investire nel miglioramento delle proprie aziende e soggetti ad interessi di usura, vista la mancanza di un'efficiente politica del credito.\nIl crollo del credito nell'estate del 1931 e l'enorme calo delle esportazioni agricole privarono definitivamente il settore primario del credito e ridussero drasticamente i prezzi delle produzioni. Dopo la cessazione della politica sfavorevole sulle esportazioni con la fine dei governi liberali nel 1928, l'arrivo della crisi mondiale li ridusse ancora di pi\u00f9, nonostante il sostegno dei nuovi governi nazionali-contadini.\nTra il 1932 e il 1934 tre diversi governi dovettero varare altrettante riforme per ridurre gli enormi e crescenti debiti dei contadini e alleviare la pressione dei pagamenti. Le misure, tuttavia, non servivano a ripristinare un livello di credito sufficiente e neppure nel 1939 venne istituito un sistema di credito efficace. Il fatto che molti degli usurai privati attrezzatisi per sostituire l'inesistente credito ufficiale fossero ebrei aliment\u00f2 l'antisemitismo tra i contadini in difficolt\u00e0.\nIndustrializzazione e riarmo.\nCon l'insediamento della dittatura e l'aggravarsi della situazione internazionale nel 1938, fu dato un nuovo impulso all'industrializzazione del Paese, soprattutto con l'obiettivo di riarmarlo di fronte a possibili minacce. Il processo fu accompagnato da costanti casi di corruzione, localizzati peraltro nei circoli di potere vicini a re Carlo. Le importanti industrie di Malaxa, di propriet\u00e0 dell'omonimo imprenditore vicino al monarca, ottennero profitti compresi tra il 300 e il 1000%: il 98% della produzione, soprattutto armamenti, vennero venduti allo Stato.\nIl processo di industrializzazione, tuttavia, fall\u00ec in ogni ambito: non si riusc\u00ec a ridurre il peso del settore primario sull'economia nazionale, non si rafforz\u00f2 in modo significativo il mercato nazionale, non si riusc\u00ec a trasformare la Romania in una nazione improntata all'industria e infine non si riuscirono a produrre gli armamenti necessari per evitare successive perdite territoriali.\nRelazioni commerciali con l'estero.\nAll'inizio degli anni '20, con i successivi governi del PNL e dei suoi alleati, si persegu\u00ec la politica del nazionalismo economico, con cui si disapprovavano gli investimenti stranieri. L'atteggiamento cambi\u00f2 quando il Partito Nazionale Contadino sal\u00ec al potere alla fine del decennio e il paese precipit\u00f2 nella crisi globale.\nNel 1930 fu siglato un accordo commerciale con la Germania e l'anno successivo uno preferenziale, ma la politica di autarchia berlinese che dur\u00f2 fino al 1934 ostacol\u00f2 il commercio tedesco-rumeno. Quell'anno, il ministro dell'economia Hjalmar Schacht progett\u00f2 il nuovo piano che promuoveva un sistema di baratto attraverso conti compensativi con paesi meno industrializzati che avrebbero potuto fornire materie prime utili per il Reich, compresa la Romania. Il commercio con i teutonici vedeva diversi sostenitori rumeni perch\u00e9 garantiva un mercato a prezzi superiori rispetto a quelli internazionali in svariati settori in un momento di crisi globale e consentiva alla Romania di acquistare beni industriali che non poteva permettersi di pagare sul mercato libero. In tal modo, i negoziati del 1934 portarono alla firma di un'ulteriore intesa commerciale nel marzo 1935. Con esso, la Germania accett\u00f2 di importare trenta milioni di marchi di prodotti agricoli rumeni e altri sette di materie prime varie, che aumentarono la dipendenza economica dal Reich.\nNel 1936 fallirono i tentativi di raggiungere un accordo economico con la Francia, a causa dell'incapacit\u00e0 di quest'ultima di assorbire le esportazioni agricole rumene e di fornire armi al governo transilvano, il quale l'anno precedente aveva avviato un programma di riarmo. I paesi limitrofi, la maggior parte dei quali improntati all'agricoltura, non sembravano lasciare intravedere settori di mercato occupabili da prodotti rumeni (nel 1936 solo il 21% del commercio di Bucarest coinvolgeva i suoi vicini). La Romania richiese sempre pi\u00f9 armi dalla Germania in cambio delle sue esportazioni, data l'impossibilit\u00e0 di ottenere rifornimenti dai vecchi alleati.\nIl commercio con Berlino, che prima della guerra mondiale era stato il principale partner commerciale, aveva portato avanti scambi pi\u00f9 intensi di quelli intrapresi in passato con Gran Bretagna e Francia insieme. Nel 1937 la Germania assorb\u00ec il 19% delle esportazioni rumene e forn\u00ec il 29% delle sue importazioni. L'intenzione del governo tedesco era duplice: sciogliere l'alleanza della Piccola Intesa appoggiata dalla Francia e, allo stesso tempo, procurarsi rifornimenti per la guerra imminente. In effetti, il commercio tedesco con la Romania crebbe in maniera esponenziale proprio in concomitanza con il piano quadriennale con cui si preparava il paese alla guerra. Nel dicembre 1937 vide la luce un nuovo accordo commerciale che aument\u00f2 di un terzo il precedente livello di transazioni tra i due paesi.\nL'intesa del 23 marzo 1939 fu conclusa con l'obiettivo rumeno di concedere alla Germania ancora una volta il ruolo guida di cui aveva goduto fino alla prima guerra mondiale. Sulla base del testo, si prevedeva di ampliare gli scambi legati alla silvicoltura e allo sfruttamento minerario, oltre che la fornitura di attrezzature legate alle armi e ai mezzi aerei. La Germania promise inoltre di consegnare le armi che Bucarest aveva ordinato alla Cecoslovacchia, recentemente smembrata. L'accordo, tuttavia, non implicava un controllo totale dell'economia rumena da parte della Germania, poich\u00e9 poco dopo furono firmati altri accordi commerciali tra Romania e Francia e Regno Unito, sebbene aumentasse la sua influenza economica.\nNel 1940 circa un terzo del fabbisogno petrolifero tedesco doveva essere coperto dalla Romania. Il 6 marzo 1940, la Germania e la Romania accettarono un nuovo trattato commerciale, con il quale la prima avrebbe consegnato alla seconda parte delle armi requisite nella campagna di Polonia in cambio di una maggiore fornitura di petrolio. L'intesa fece naufragare i tentativi anglo-francesi di ostacolare l'approvvigionamento del Reich aumentando il prezzo del petrolio greggio, poich\u00e9 la Germania aveva difficolt\u00e0 a pagare in valuta estera. Il patto fu finalmente sottoscritto il giorno in cui il Belgio si arrese (27 maggio 1940), vedendo il re Carlo II sempre pi\u00f9 vicina la vittoria tedesca e desiderando ingraziarsi il governo di Berlino.\nGi\u00e0 durante il regime di Antonescu, durante la sottoscrizione del patto tripartito, fu raggiunto un ennesimo accordo economico con la Germania, ultimato meno di due settimane dopo a Berlino all'inizio di dicembre 1940. I termini favorivano l'esercito nazista offrendo in cambio credito a lungo termine a basso interesse, macchine agricole, fertilizzanti e consulenza agricola e industriale teutonica. Essendo quasi scomparsa la Guardia e con Antonescu a capo di un nuovo governo militare, un aumento della fornitura di petrolio alla Germania segu\u00ec all'inizio di marzo 1941, poich\u00e9 si paventava l'ipotesi che l'URSS non fornisse pi\u00f9 scisto bituminoso a Hitler. Antonescu si dichiar\u00f2 favorevole a patto che il Reich pagasse maggiormente le quantit\u00e0 vendute.\nSuddivisioni amministrative.\nNella Grande Romania esistono tre periodi distinti dal punto di vista della suddivisione amministrativa.\nPeriodo 1918-1925.\nIn quegli anni si \u00e8 tenuta la struttura amministrativa dei vecchi principati. Con la legge del 14 giugno 1925, in vigore dall'inizio dell'anno successivo, sono stati introdotti nuovi distretti.\nPeriodo 1925-1938.\nLa legge sopracitata stabiliva che il Regno di Romania era diviso in 3 livelli amministrativi: 71 distretti (jude\u021b), 489 plasi e 8.879 comuni. In tabella sono elencati i distretti con la popolazione al censimento del 1930.\nPeriodo 1938-1940.\nCon la nuova costituzione del 1938, venne introdotto un nuovo livello di divisione amministrativa, il \u021ainut che comprendeva diversi distretti.\nIn base alla legge del 14 agosto 1938 vennero creati 10 \u021ainut (\"\u021ainuturi\" al plurale):\nLa divisione dei distretti in questo nuovo livello non segu\u00ec criteri storici. I distretti della Transilvania a maggioranza ungherese furono inseriti in \u021ainut diversi: il distretto di Trei Scaune fu incluso nel \u021ainut Arge\u0219, mentre i distretti di Ciuc e Odorhei nel \u021ainut Alba-Iulia."}
{"id": "3046764", "revid": "287204", "url": "https://it.wikipedia.org/wiki?curid=3046764", "title": "Scogli di Gunnbjorn", "text": ""}
{"id": "3046766", "revid": "110157", "url": "https://it.wikipedia.org/wiki?curid=3046766", "title": "Georgia-Pacific", "text": "La Georgia-Pacific LLC \u00e8 una societ\u00e0 americana che produce cellulosa e carta con sede ad Atlanta (Georgia) ed \u00e8 fra i leader mondiali del settore non solo per la distribuzione e fabbricazione di carta e cellulosa, ma anche di prodotti collegati come i fazzoletti e i tovaglioli di carta, la carta igienica e il materiale per il packaging. Nel 2010 la compagnia impiegava oltre persone in pi\u00f9 di 300 filiali dislocate in Nord America, Sud America ed Europa.\nStoria.\nLa Georgia-Pacific \u00e8 stata fondata da Owen Robertson Cheatham nel 1927 ad Augusta (Georgia) come Georgia Hardwood Lumber Co. Nel corso degli anni successivi la societ\u00e0 si ingrandisce acquisendo segherie per la produzione di assi di legno e fogli di compensato; acquistato il suo primo stabilimento sulla costa occidentale nel 1947, l'anno seguente cambia il proprio nome in Georgia-Pacific Plywood &amp; Lumber Co.\nNel 1956, divenuta una multinazionale, assume la nuova denominazione di Georgia-Pacific Corp. e nel 1957 entra nel settore della carta e della cellulosa realizzando l'impianto di Toledo (Oregon). La societ\u00e0 continua a fare acquisizioni, come la US Plywood nel 1987, la Great Northern Nekoosa nel 1990 e la Fort James Corporation nel 2000 (risultato quest'ultima di una serie di fusioni di imprese che hanno incluso la Fort Howard Corporation, la James River Corporation e la Crown-Zellerbach).\nLa Georgia-Pacific annuncia il 13 novembre 2005 l'acquisizione da parte delle Koch Industries. Il 23 dicembre 2005 la societ\u00e0 Koch Industries completa l'acquisto della Georgia-Pacific per 21 miliardi di dollari.\nLa Georgia Pacific non \u00e8 poi presente in Italia.\nTra i prodotti ricordiamo la carta igienica Tenderly, Tutto Pannocarta (di propriet\u00e0 della Mira Lanza fino al 1988) e i prodotti Lotus (precedentemente della Kayserberg-Lotus). Attualmente fa parte di questa societ\u00e0 anche il marchio Demak'up (precedentemente della Procter &amp; Gamble)."}
{"id": "3046772", "revid": "339392", "url": "https://it.wikipedia.org/wiki?curid=3046772", "title": "Georgia pacific", "text": ""}
{"id": "3046776", "revid": "2121138", "url": "https://it.wikipedia.org/wiki?curid=3046776", "title": "Tandoor", "text": "Il tandoor () o tandoori () \u00e8 un forno d'argilla a forma di campana rovesciata o cilindrica.\nDescrizione e utilizzo.\nIl \"tandoor\" viene usato per cucinare in Azerbaigian, India, Turchia, Iran, Pakistan, Afghanistan, e in quasi tutto il Medio Oriente e in tutta l'Asia meridionale.\nIl calore del \"tandoor\" \u00e8 tradizionalmente generato da fuoco di carbone o legna che bruciano alla base del forno stesso. Il cibo posto all'interno del forno \u00e8 cos\u00ec esposto sia al calore della fiamma viva, sia al calore irradiato che scalda l'aria, sia al fumo per eventuali affumicature. La temperatura all'interno del forno pu\u00f2 raggiungere i 480 \u00b0C ed \u00e8 pratica comune mantenere il forno acceso per lunghi periodi in modo da mantenere la temperatura adatta alla cottura. Il forno \"tandoor\" \u00e8 una sorta di unione tra un forno a terra, o interrato, e un forno piano a muratura. Viene utilizzato nelle cucine mediorientali per cucinare piatti tipici come il \"Chicken Tandoori\" o il \"Chicken tikka\", o molte delle variet\u00e0 di pane locale come il \"tandoori roti\" o il \"naan\".\nIl \"tandoor\" \u00e8 attualmente un'apparecchiatura molto importante presente nei ristoranti indiani di tutto il mondo. Alcune moderne varianti del forno utilizzano l'elettricit\u00e0 o il gas GPL, anzich\u00e9 il carbone, per generare fiamme e calore. In Azerbaigian \u00e8 conosciuto con il nome di \"tendir\" ed \u00e8 largamente utilizzato come metodo di cottura di grigliate e di un pane locale, il \"lavash\". Anche se gli ind\u00f9 in India sono in gran parte vegetariani, e lo stesso vale per i sikh, la cucina tandoori (utilizzata principalmente per piatti a base di carne) si \u00e8 diffusa maggiormente durante il regno musulmano in Asia meridionale.\nStoria ed etimologia.\nLa pi\u00f9 antica forma di forno \"tandoor\" \u00e8 stata rinvenuta negli insediamenti di Harappa e Mohenjo-daro dell'antica civilt\u00e0 della valle dell'Indo, anche se altri forni simili al \"tandoor\", ma molto pi\u00f9 antichi, vennero fatti risalire agli albori della civilt\u00e0 Harappese sulla costa di Makran, tra cui anche il sito di Balakot.\nLa parola \"tandoori\" \u00e8 un aggettivo che significa \"pertinente al \"tandoor\" ed \u00e8 usata per descrivere i piatti cucinati con tale tecnica. \u00c8 credenza comune che la cucina \"tandoor\" sia giunta in Asia centrale e Medio Oriente insieme al popolo Rom, che trae le sue origini dalle trib\u00f9 del deserto di Thar. In India, il \"tandoor\" \u00e8 conosciuto anche con il nome di \"Bhatti\", siccome secondo altre credenze il forno \"tandoor\" avrebbe avuto la propria origine dalle trib\u00f9 Bhatti, stanziate sempre nel deserto di Thar. Vi sono testimonianze anche nel sanscrito, tramite la parola \"kandu\". La parola \"tandoor\" deriva dalle parole afghane \"tand\u016br\" e \"tann\u016br\"; che a loro volta derivano dal termine persiano \"tand\u016br\" (), dall'arabo \"tann\u016br\"(), dal turco \"Tand\u0131r\", dall'azero \"t\u0259ndir\" e dal curdo \"tend\u00fbr\", tutte dal medesimo significato.\nTuttavia secondo il \"Dehkhoda Dictionary\", glossario etimologico iraniano e persiano redatto dall'Universit\u00e0 di Teheran, la parola trae la sua origine dall'accadico \"tin\u00fbru\"\", che viene citata gi\u00e0 nel poema epico accadico di Gilgamesh (e di riflesso le versioni avestiche \"tan\u00fbra\" e pahlavi \"tan\u00fbr\"). Di conseguenza, il tandoor non potrebbe essere totalmente di origine semitica o iranica, risalendo di fatto ad un periodo antecedente alla migrazione dei popoli indoari e semiti verso la Mesopotamia e l'altopiano iranico.\nCucina tandoori.\nPollo tikka.\nIl \"Chicken tikka\", o pollo tikka, ( , \"murgh tikka\") \u00e8 un piatto diffuso in tutta l'Asia meridionale ottenuto grigliando piccoli pezzi di carne di pollo disossato, precedentemente marinati in locali misture di spezie e yogurt. Viene solitamente cucinato su degli spiedi posti sopra la bocca del \"tandoor\". Viene poi servito e mangiato con una salsa chutney di coriandolo verde, o utilizzato per la preparazione di un piatto a base di curry, il Chicken tikka masala.\nPollo Tandoori.\nIl Chicken Tandoori \u00e8 un piatto a base di carne di pollo arrostita, originario del nord-est dell'India. \nIl Chicken Tandoori divenne molto popolare nel Punjab durante l'impero Mughal nell'Asia centro-meridionale. Il pollo viene marinato in una mistura di yogurt, garam masala, aglio, zenzero, cumino, pepe di Caienna e altre spezie a seconda della ricetta. Il pepe di Caienna, il peperoncino rosso o altre spezie del genere servono a dare la tipica colorazione rossa alla carne. A volte viene aggiunta della curcuma per variare il colore sull'arancione. Anche se le ricette originali ne prevedono la cottura tramite i forni \"tandoor\", oggi \u00e8 possibile trovare questo piatto cucinato su moderne griglie elettriche o a gas."}
{"id": "3046780", "revid": "88740", "url": "https://it.wikipedia.org/wiki?curid=3046780", "title": "Timberlake", "text": ""}
{"id": "3046781", "revid": "1305772", "url": "https://it.wikipedia.org/wiki?curid=3046781", "title": "Tishomingo", "text": ""}
{"id": "3046783", "revid": "1305772", "url": "https://it.wikipedia.org/wiki?curid=3046783", "title": "Manzoni (disambigua)", "text": ""}
{"id": "3046784", "revid": "1305772", "url": "https://it.wikipedia.org/wiki?curid=3046784", "title": "Tomorrow, When the War Began", "text": ""}
{"id": "3046785", "revid": "115690132", "url": "https://it.wikipedia.org/wiki?curid=3046785", "title": "Toronto (disambigua)", "text": ""}
{"id": "3046786", "revid": "1543377", "url": "https://it.wikipedia.org/wiki?curid=3046786", "title": "Acetato basico di piombo", "text": "L'acetato basico di piombo \u00e8 un composto chimico avente formula bruta Pb(CH3COO)2\u00b7Pb(OH)2.\nProduzione.\nL'acetato basico di piombo si prepara sciogliendo il monossido di piombo in diacetato di piombo.\nUsi.\nL'acetato basico di piombo viene utilizzato come reagente nei test di determinazione dell'anidride solforosa, come astringente, e per la preparazione della biacca di piombo, dell'acqua vegetominerale e del liquido del villatte.\nIn passato veniva inoltre utilizzato per disinfettare le ferite.\nBiacca di piombo.\nL'acetato basico di piombo viene utilizzato nella produzione della biacca (o \"bianco di piombo\"), un pigmento bianco che veniva utilizzato maggiormente in passato, di formula Pb2(OH)2CO3.\nIl processo originario, utilizzato fino al XIX secolo, consisteva nel porre dei vasi contenenti aceto (mescolato a lievito di birra) e lamine di piombo dello spessore di 0,5\u00a0mm (avvolti a spirale) in buche profonde 7-8 metri riempite con letame equino fresco e scarti di piombo, per cui i vapori del letame reagivano con l'acido acetico (presente nell'aceto) e il piombo.\nSuccessivamente il procedimento originario di produzione della biacca di piombo venne sostituito dal processo di Clichy, che avviene secondo la seguente reazione di precipitazione:\nAcqua vegetominerale.\nLe soluzioni all'1% di acetato basico di piombo sono note in farmacologia con il nome di acqua vegetominerale o acqua saturnica. L'acqua vegetominerale si usa per applicazioni esterne e come antinfiammatorio (ad esempio nella terapia di contusioni, lussazioni e geloni).\nLiquido del villate.\nIl liquido del villate o \"verde rame\" \u00e8 una soluzione farmacologica utilizzata per la cura del cancro del fettone dei cavalli. Si prepara a partire da solfato di rame, solfato di zinco, acetato basico di piombo e aceto bianco."}
{"id": "3046792", "revid": "1452073", "url": "https://it.wikipedia.org/wiki?curid=3046792", "title": "Towanda", "text": ""}
{"id": "3046793", "revid": "1543377", "url": "https://it.wikipedia.org/wiki?curid=3046793", "title": "Fla-Flu", "text": "Fla-Flu \u00e8 il nome dato comunemente all'incontro di calcio tra Flamengo e Fluminense. Solitamente la partita si tiene allo stadio Maracan\u00e3 di Rio de Janeiro; proprio in questa sede si \u00e8 registrato il record di pubblico per un incontro di calcio, quando nel 1963 194.603 (177.020 i paganti) persone assistettero allo 0-0 tra queste due squadre. Il nome Fla-Flu fu ideato dal giornalista M\u00e1rio Filho.\nStoria.\nLa rivalit\u00e0 tra queste due societ\u00e0 ebbe inizio nell'ottobre 1911 quando un gruppo di giocatori del Fluminense, insoddisfatti, lasci\u00f2 il club per trasferirsi al Flamengo, che a quell'epoca non era dotato di una sezione calcistica. Il primo Fla-Flu della storia ebbe luogo il 7 luglio 1912 all'Est\u00e1dio das Laranjeiras; il Fluminense ebbe la meglio per tre reti a due \u2014 il gol decisivo fu di Bartho \u2014 davanti a un pubblico di ottocento persone.\nIl 23 novembre 1941 Flamengo e Fluminense si disputarono il Campionato Carioca nell'incontro finale di tale competizione, che si tenne all'Est\u00e1dio da G\u00e1vea con un pubblico di 15.312 persone, e termin\u00f2 2-2; fu il Fluminense di Ondino Viera ad aggiudicarsi il titolo. La prima finale statale svoltasi al Maracan\u00e3 tra queste due compagini risale per\u00f2 a tredici anni dopo \u2014 la gi\u00e0 citata partita del record \u2014, e in quel caso il pareggio a reti bianche garant\u00ec la vittoria al Flamengo, sulla cui panchina sedeva Fl\u00e1vio Costa.\nNel 1991 le due squadre si scontrarono nuovamente per la conquista del titolo statale; la partita d'andata, disputatasi il 13 dicembre termin\u00f2 in pareggio, mentre il ritorno \u2014 tenutosi sei giorni dopo \u2014 vide il Flamengo sconfiggere l'avversario per 4-2 con i gol di Uidemar, Ga\u00facho, Zinho e J\u00fanior, a cui aveva risposto il solo \u00c9zio con una doppietta. Nella storia del Campionato Carioca il Fluminense ha battuto il Flamengo nella conquista del titolo nelle stagioni 1919, 1936, 1941, 1969, 1973, 1983, 1984 e 1995. mentre il contrario \u00e8 avvenuto nelle annate 1963, 1972 e 1991.\nTra le partite pi\u00f9 celebri si annovera quella giocata il 25 giugno 1995 al Maracan\u00e3, valevole per la fase finale del campionato statale di quell'anno. Durante detto incontro il giocatore del Fluminense Renato Ga\u00facho segn\u00f2 la rete decisiva con lo stomaco, dando cos\u00ec la vittoria al suo club per 3-2, nonch\u00e9 il titolo statale con un solo punto di vantaggio sulla formazione rivale.\nStatistiche.\n\"Dat aggiornati al 26 maggio 2018"}
{"id": "3046802", "revid": "19933", "url": "https://it.wikipedia.org/wiki?curid=3046802", "title": "Gunnbjarnarsker", "text": ""}
{"id": "3046808", "revid": "1305772", "url": "https://it.wikipedia.org/wiki?curid=3046808", "title": "Tripp", "text": ""}
{"id": "3046812", "revid": "1543377", "url": "https://it.wikipedia.org/wiki?curid=3046812", "title": "Sn\u00e6bj\u00f6rn Galti", "text": "Secondo i racconti dell'epoca, Galti guid\u00f2 fu il primo a cercare di colonizzare la costa orientale della Groenlandia. Tuttavia il suo tentativo si risolse in disastro e Galti fu ucciso dai membri del suo equipaggio. Esisteva una saga sul viaggio di Sn\u00f8bj\u00f8rn Galte (\"Sn\u00e6bj\u00f6rn saga galti\"), che oggi, tuttavia, risulta perduta."}
{"id": "3046813", "revid": "125276887", "url": "https://it.wikipedia.org/wiki?curid=3046813", "title": "Comunit\u00e0 montana della Valle Sabbia", "text": "La Comunit\u00e0 montana della Valle Sabbia \u00e8 un'unione di comuni composta da 25 comuni in Provincia di Brescia situati in Valle Sabbia (zona omogenea n\u00b0 3). La sua sede \u00e8 a Vestone e come stemma ha le onde (rappresentano il Fiume Chiese e il Lago d'Idro), i monti, le alabarde e il rastrello.\nAssemblea.\nL'assemblea \u00e8 composta da 25 consiglieri, rappresentanti del proprio comune."}
{"id": "3046814", "revid": "287204", "url": "https://it.wikipedia.org/wiki?curid=3046814", "title": "Snaebjorn Galti", "text": ""}
{"id": "3046816", "revid": "88740", "url": "https://it.wikipedia.org/wiki?curid=3046816", "title": "Trumbull", "text": ""}
{"id": "3046817", "revid": "88740", "url": "https://it.wikipedia.org/wiki?curid=3046817", "title": "Tryon", "text": ""}
{"id": "3046820", "revid": "1762097", "url": "https://it.wikipedia.org/wiki?curid=3046820", "title": "Tucker", "text": ""}
{"id": "3046823", "revid": "300067", "url": "https://it.wikipedia.org/wiki?curid=3046823", "title": "Sean Denison", "text": ""}
{"id": "3046824", "revid": "1305772", "url": "https://it.wikipedia.org/wiki?curid=3046824", "title": "Tully", "text": ""}
{"id": "3046826", "revid": "7077", "url": "https://it.wikipedia.org/wiki?curid=3046826", "title": "Tupelo", "text": ""}
{"id": "3046852", "revid": "697352", "url": "https://it.wikipedia.org/wiki?curid=3046852", "title": "Tuscarora", "text": ""}
{"id": "3046854", "revid": "1305772", "url": "https://it.wikipedia.org/wiki?curid=3046854", "title": "Tuscola", "text": ""}
{"id": "3046856", "revid": "1543377", "url": "https://it.wikipedia.org/wiki?curid=3046856", "title": "International Lawn Tennis Challenge 1914", "text": "L'International Lawn Tennis Challenge 1914 (conosciuto oggi come Coppa Davis) \u00e8 stata la 13\u00aa edizione del massimo torneo riservato alle nazionali maschili di tennis. Vi hanno partecipato 7 nazioni.\nL'Australasia ha battuto gli Stati Uniti nel challenge round che si \u00e8 disputato al West Side Tennis Club di New York negli Stati Uniti dal 13 al 15 agosto."}
{"id": "3046864", "revid": "1543377", "url": "https://it.wikipedia.org/wiki?curid=3046864", "title": "International Lawn Tennis Challenge 1913", "text": "L'International Lawn Tennis Challenge 1913 (conosciuto oggi come Coppa Davis) \u00e8 stata la 12\u00aa edizione del massimo torneo riservato alle nazionali maschili di tennis. Vi hanno partecipato 8 nazioni.\nGli Stati Uniti hanno battuto il Regno Unito, detentore del titolo, nel challenge round che si \u00e8 disputato al Wimbledon in Inghilterra dal 25 al 28 luglio."}
{"id": "3046867", "revid": "869733", "url": "https://it.wikipedia.org/wiki?curid=3046867", "title": "Twin Lakes", "text": ""}
{"id": "3046868", "revid": "1305772", "url": "https://it.wikipedia.org/wiki?curid=3046868", "title": "Two Rivers", "text": ""}
{"id": "3046872", "revid": "1782831", "url": "https://it.wikipedia.org/wiki?curid=3046872", "title": "Dominatori", "text": "I Dominatori, collettivamente noti come il Dominio, sono una razza aliena immaginaria dal cosmo esterno dell'Universo DC. Sono una razza tecnologicamente avanzata, e vivono in una societ\u00e0 gerarchica, in cui la casta di ognuno \u00e8 determinata dalla grandezza di un cerchio rosso sulla fronte. Sono maestri genetisti in grado di manipolare il metagene per incrementare i membri della loro casta. Il loro aspetto (la pelle gialla, il cerchio rosso, gli occhi strizzati e denti e unghie affilati) e il loro atteggiamento, facevano riferimento ai criminali \"Pericoli Gialli\" dei fumetti degli anni quaranta, in particolare \"The Claw\" della Lev Gleason Publications.\nStoria.\nXX secolo.\nAnche se inizialmente furono introdotti come criminali nel XXX secolo della Legione dei Supereroi, comparvero nel XX secolo nel crossover \"Invasione!\", in cui erano il primo mondo dietro l'Alleanza Aliena che attacc\u00f2 la Terra. La loro motivazione primaria per questo, riguardava il potenziale genetico dell'umanit\u00e0, come dimostrato dal grande numero di esseri super potenti della Terra dell'Universo DC, anche conosciuto come \"metagene\". Quando l'invasione cominci\u00f2 a mettersi in moto, un Dominatore cre\u00f2 una \"gene-bomba\" e la fece detonare nell'atmosfera terrestre, cosa che ebbe effetto su numerosi eroi e criminali che possedevano il metagene.\nDopo l'Invasione, un Dominatore senza nome ebbe un ruolo significante nel fumetto \"Blasters\". Questo fumetto aveva per protagonisti eroi creati dagli esperimenti dei Dominatori; volevano esaminare come gli umani ottenevano i loro superpoteri. Questi test si svolgevano facendo correre gli umani attraverso degli ostacoli pericolosi, e affermare cos\u00ec la teoria, parzialmente corretta, che era lo stress che attivava il meta-gene, e ne sviluppava i superpoteri. I \"Blasters\", che includeva l'ex mascotte della Justice League, Snapper Carr, sono i soli che non ottennero superpoteri.\nNegli eventi narrati in \"Legion Annual\" vol. 4 n. 2, Valor scopr\u00ec i piani per una seconda invasione della Terra, e migliaia di umani tenuti in contenitori di esperimenti genetici. Guid\u00f2 una lunga campagna per liberarli, aiutato da alcuni Dominatori (la Casta Diamante) che si opponevano alla politica delle loro caste governanti. Dopo averli liberati, Valor aiut\u00f2 a portare questi umani geneticamente modificati su vari mondi, che infine divennero i pianeti di nascita di molti membri della Legione dei Super-Eroi, come Bismoll, Cargg, Braal, ecc.\nNumerosi Dominatori furono lasciati sulla Terra per anni e comparvero in numerosi fumetti (spesso brevemente). Un Dominatore fin\u00ec sotto l'influenza mentale di Queen Bee, all'epoca governante del Bialya. Anche se questo alieno non sopravvisse per molto, la sua tecnologia fu fonte di guai per la Justice League e i Guardiani del Globo. Altre comparse avvennero in \"Captain Atom\" n. 52 (il Dominatore divenne un fattore), in \"Outsiders\" n. 44, nel Penitenziario di Iron Heights in \"Flash\", e pi\u00f9 recentemente in \"Superman\" n. 668.\nAl momento, la casa natale dei Dominatori, si trova sotto l'assedio delle orde di Starro il Conquistatore. Inizialmente, i Dominatori misero in piedi una difesa discreta sul loro pianeta, tuttavia, la fortuna presto li abbandon\u00f2 quando lo stesso Starro entr\u00f2 in battaglia. Alla fine, il mondo natale dei Dominatori cadde sotto il dominio di Starro, e la sua popolazione fu convertita in schiavi mentali di Starro, con l'eccezione di un Ammiraglio di una flotta di Dominatori che aveva sufficiente individualit\u00e0 per capire che il pianeta era perduto, cos\u00ec scapp\u00f2. Questo personaggio \u00e8 correntemente uno dei R.E.B.E.L.S. di Vril Dox che cercano di vendicarsi di Starro.\nXXX secolo.\nI Dominatori combatterono una lunga guerra contro i Pianeti Uniti nel XXX secolo. Furono tentati numerosi piani per stabilire la pace. In uno di questi ultimi tentativi la Legione scort\u00f2 la squadra di Dominatori diplomatici per un incontro segreto, i quali dovettero proteggersi dai terrestri che si opponevano all'incontro.\nSuccessivamente, durante la Guerra sulla Terra, la guerra si espanse fino ad includere i Khund, il Dark Circle, e addirittura Mordru, ma alla fine ne usc\u00ec un trattato di pace con il Dominio.\n\"Five Years Later\".\nI Dominatori furono la prima forza ad opporsi in \"Legion of Super-Heroes\" vol. 4 durante i primi tre anni di pubblicazione. Come descritto all'interno, il Dominio riusc\u00ec segretamente a controllare il Governo Terrestre (Earthgov) nel periodo successivo ad un collasso economico di larghezza galattica. La loro motivazione primaria era ancora il potenziale genetico umano, e condussero numerosi esperimenti in camere sotterranee segrete. Il loro ruolo fu noto solo ad pochi, incluso Dirk Morgana (Sun Boy), ora un ex Legionario che fu assoldato dai Dominatori controllori dell'Earthgov come collegamento per le pubbliche relazioni.\nA causa di un costante fastidio dall'Earthgov, la Legione infine si sciolse, ma i Dominatori continuavano a temere la loro possibile riformazione, cos\u00ec liberarono l'omicida di massa Roxxas dalla sua prigione, e lo armarono con le istruzioni per uccidere gli ex membri della Legione. Cominci\u00f2 uccidendo Blok, ma ironicamente, le sue azioni infine aiutarono la ricostituzione della Legione.\nNel frattempo, sulla Terra esisteva un movimento sotterraneo di resistenza che includeva l'ex Invisible Kid Jacques Foccart, ex membro della Legione degli Eroi Sostituti, e il loro strano alleato, Universo.\nCome assicurazione contro la perdita della Terra, il Dominio lanci\u00f2 una serie di esplosioni nucleari sulla Luna (inabitata). Questa contraccambi\u00f2 quando il pazzo Dev-Em prese il controllo del sistema, e anche se l'esplosione venne evitata dalla Legione e da Superman (che si era perso nel tempo), fu detonata da uno dei Linear Men, causando una catastrofe sulla Terra. Il Dominio tent\u00f2 di dare la colpa dell'esplosione ad un sabotatore Khund, ma il loro controllo sulla Terra cominci\u00f2 ad affievolirsi. La Terra infine riusc\u00ec a liberarsi dal controllo dei Dominatori, anche se alcune delle loro azioni, mentre controllavano la Terra, port\u00f2 infine alla distruzione del pianeta.\nI Dominatori tentarono anche di prendere il controllo di Daxam, sperando in un'armata di superesseri, ma Glorith ne distrusse la popolazione per prevenire che accadesse.\nPost-Ora Zero.\nDopo il rinnovamento post-\"Ora zero\", i Dominatori ebbero un ruolo meno significante nella storia della Legione. Il Dominio fu uno dei membri di punta dei Pianeti Affiliati guidati dal Dark Circle. Il loro rappresentante nel Circle, come gli altri, fu ucciso dal leader del Dark Circle, Brainiac 4, per essersi opposto ai suoi piani.\nTerzo rinnovamento.\nNella versione corrente della continuit\u00e0 della Legione, I Dominatori furono ispirati a invadere la Terra quando un Booster Gold viaggiatore temporale inavvertitamente li port\u00f2 a credere che cinquantadue pianeti stavano pianificando un attacco al Dominio. Subito, presero controllo della tecnologia della Terra, e inviarono guerrieri geneticamente modificati attraverso un portale stellare. La Legione, con l'aiuto dei Wanderers, riusc\u00ec a sconfiggere quest'armata.\nI Dominatori, tuttavia, avevano ancora migliaia di guerrieri super potenti a loro disposizione, e vollero raggrupparli. Sotto gli ordini di Cosmic Boy, Mon-El riusc\u00ec a far detonare una bomba che sembr\u00f2 distruggerli. Infatti, imprigion\u00f2 il loro interno pianeta nella Zona Fantasma."}
{"id": "3046874", "revid": "1296625", "url": "https://it.wikipedia.org/wiki?curid=3046874", "title": "Umatilla", "text": "Umatilla pu\u00f2 riferirsi a: "}
{"id": "3046876", "revid": "123167268", "url": "https://it.wikipedia.org/wiki?curid=3046876", "title": "Territorio di Her\u021ba", "text": "Il Territorio di Her\u021ba o anche Hertza (in rumeno: \"\u021ainutul Her\u021ba\") \u00e8 una sub-regione dell'Ucraina, ma storicamente appartenuta alla Romania, corrispondente approssimativamente al vecchio raion di Her\u021ba, facente parte dell'Oblast' di \u010cernivci.\nIn base al censimento ucraino del 2001, dei 32.000 abitanti pi\u00f9 del 93% si dichiara di etnia rumena (91,5%) o moldava (2,3%) che \u00e8 maggioranza in tutti i comuni e villaggi del raion eccetto Mamorni\u021ba, situato a nord-ovest.\nStoria.\nQuesto territorio, cuscinetto tra la Bucovina e la Bessarabia, \u00e8 sempre stato legato al Principato di Moldavia e al Regno di Romania dopo la costituzione di quest'ultimo nel 1862 e non ha mai fatto parte dell'Impero Russo. Fu occupato dalle truppe dell'Unione Sovietica nel 1940 per motivi di ordine strettamente strategico-militare nonostante questa cessione non fosse menzionata nel Patto Ribbentrop-Molotov e non fosse richiesta nell'ultimatum inviato dal governo di Mosca alla Romania. La guarnigione romena che presidiava il territorio non aveva ricevuto da Bucarest l'ordine di ritirarsi entro i nuovi confini, ordine che era stato impartito invece alle truppe romene presenti in Bucovina e in Bessarabia. Fu aggredita di sorpresa e annientata dall'armata rossa. Quasi tutti i militari romeni caddero in combattimento o furono passati per le armi dopo la resa. Nel 1947 il territorio fu assegnato all'Unione Sovietica e dal 1991 appartiene all'Ucraina. \nA seguito del Trattato d'Amicizia tra Ucraina e Romania firmato nel 1997, precondizione per l'appartenenza alla NATO e per una prospettata adesione romena alla Comunit\u00e0 Europea, il governo di Bucarest rinunci\u00f2 a malincuore ad ogni contenzioso territoriale (riguardante non solo questo territorio, ma anche il Delta del Danubio e l'Isola dei Serpenti, l'unica isola in mare aperto appartenuta alla Romania). La rinuncia del governo di Bucarest \u00e8 stata contestata ancora nel 2007 sia da parte di gruppi irredentisti rumeni che da parte di popolazioni di etnia rumeno/moldava che vivono in Ucraina."}
{"id": "3046880", "revid": "1305772", "url": "https://it.wikipedia.org/wiki?curid=3046880", "title": "Unadilla", "text": ""}
{"id": "3046881", "revid": "88740", "url": "https://it.wikipedia.org/wiki?curid=3046881", "title": "Union City", "text": ""}
{"id": "3046882", "revid": "110157", "url": "https://it.wikipedia.org/wiki?curid=3046882", "title": "Les Anglais", "text": "Les Anglais, in creolo haitiano \"Zangl\u00e8\", \u00e8 un comune di Haiti facente parte dell'arrondissement di Chardonni\u00e8res nel dipartimento del Sud."}
{"id": "3046889", "revid": "254059", "url": "https://it.wikipedia.org/wiki?curid=3046889", "title": "Rengarda Malatesta", "text": "Il nome.\nA Rengarda venne dato il nome di una sua sorellastra maggiore sposata con Masio di Pietramala e morta nel 1364.\nBiografia.\nNata intorno al 1380 da Galeotto I Malatesta signore di Rimini e da Gentile di Rodolfo II Da Varano signore di Camerino.\nRimasta orfana di madre e di padre fu affidata alle cure del fratello maggiore Carlo signore di Rimini, Fano, Cesena e Fossombrone.\nNel 1392, in seguito alla pacificazione tra le famiglie avversarie dei Malatesta e dei Montefeltro, Rengarda venne promessa in sposa a Guidantonio da Montefeltro per contratto concluso tra suo fratello Carlo e Antonio da Montefeltro padre dello sposo.\nDiscendenza.\nIl matrimonio non produsse figli, ma la contessa allev\u00f2 con cura i numerosi figli legittimati del marito: \nFu di salute cagionevole e mor\u00ec di febbri il 26 settembre 1423, fu sepolta nella chiesa di San Francesco."}
{"id": "3046891", "revid": "33689", "url": "https://it.wikipedia.org/wiki?curid=3046891", "title": "Leifsbudir", "text": "Leifsbudir (o Leifsbu\u00f0ir) fu un insediamento citato nella \"Gr\u0153nlendinga saga\", fondato da Leifr Eir\u00edksson nel 1000 o nel 1001 a Vinland. Fu quindi il primissimo insediamento in America settentrionale.\nIn seguito 160 groenlandesi, tra cui 16 donne, vi si stabilirono guidati da Thorfinn Karlsefnis. I norreni entrarono in contatto con gli \"Skr\u00e6ling\" locali, ed i coloni furono obbligati ad abbandonare Leifsbudir facendo ritorno in Groenlandia.\nAlcuni credono che Leifsbudir si trovasse presso L'Anse aux Meadows in Terranova. All'inizio degli anni sessanta il ricercatore norvegese Johannes Kr. Torn\u00f6e ipotizz\u00f2 invece che si trovasse sulla stretta baia di Waquoit Bay."}
{"id": "3046893", "revid": "19933", "url": "https://it.wikipedia.org/wiki?curid=3046893", "title": "Leifsbu\u00f0ir", "text": ""}
{"id": "3046895", "revid": "1305772", "url": "https://it.wikipedia.org/wiki?curid=3046895", "title": "Union Hall", "text": ""}
{"id": "3046897", "revid": "110157", "url": "https://it.wikipedia.org/wiki?curid=3046897", "title": "Chardonni\u00e8res", "text": "Chardonni\u00e8res, in creolo haitiano \"Chadony\u00e8\", \u00e8 un comune di Haiti, capoluogo dell'arrondissement omonimo nel dipartimento del Sud."}
{"id": "3046898", "revid": "869733", "url": "https://it.wikipedia.org/wiki?curid=3046898", "title": "Unionville", "text": ""}
{"id": "3046899", "revid": "1305772", "url": "https://it.wikipedia.org/wiki?curid=3046899", "title": "You're Crazy", "text": "You're Crazy \u00e8 la decima traccia dell'album Appetite for Destruction dei Guns N' Roses.\nLa canzone \u00e8 presente anche nel successivo album \"G N' R Lies\" come settima traccia.\nLa canzone.\nIl testo della canzone parla di un amore fallito verso una ragazza: La canzone fu scritta da Axl Rose e Izzy Stradlin.\nIl brano fu scritto originariamente in versione acustica con il nome \"Fucking Crazy\", ma poi la canzone e il titolo vennero modificati per essere pubblicati su \"Appetite for Destruction\". La canzone \u00e8 quella con il ritmo pi\u00f9 veloce mai pubblicata dal Gruppo. La traccia in versione pi\u00f9 lenta e suonata con chitarre acustiche venne poi pubblicata su \"G N' R Lies\"."}
{"id": "3046900", "revid": "1543377", "url": "https://it.wikipedia.org/wiki?curid=3046900", "title": "Qualificazioni al campionato mondiale di calcio 1982 - CONMEBOL", "text": "Sono elencate di seguito le date e i risultati della zona sudamericana (CONMEBOL) per le qualificazioni al mondiale di calcio del 1982.\nFormula.\n10 membri FIFA: l' \u00e8 qualificata di diritto come campione in carica. Quindi rimangono 9 squadre per 3 posti disponibili per la fase finale. Tre gruppi di qualificazione di tre squadre ciascuno, con scontri di andata e ritorno. Si qualificano le prime classificate di ogni gruppo.\nGruppo 1.\nClassifica.\n qualificato alla fase finale.\nGruppo 2.\nClassifica.\n qualificato alla fase finale.\nGruppo 3.\nClassifica.\n qualificato alla fase finale."}
{"id": "3046901", "revid": "599013", "url": "https://it.wikipedia.org/wiki?curid=3046901", "title": "Paulo C\u00e9sar Motta", "text": "Carriera.\nDopo i primi anni passati nel Vasco da Gama Basquete e nel Fluminense Basquete, approda in Italia nel Cordivari Roseto, dove fa il suo esordio in A1. Dopo una parentesi nel Basquete Maca\u00e9 di Rio de Janeiro, torna in Italia nella Satin Trapani, nella New Basket Brindisi e da qui in poi si fermer\u00e0 in Puglia: Ostuni, Corato e Ceglie."}
{"id": "3046905", "revid": "834", "url": "https://it.wikipedia.org/wiki?curid=3046905", "title": "Utop\u00eda", "text": ""}
{"id": "3046907", "revid": "287204", "url": "https://it.wikipedia.org/wiki?curid=3046907", "title": "Marad", "text": "Marad \u00e8 una delle antiche citt\u00e0 della Mesopotamia meridionale, la cui storia copre un lungo arco cronologico. \nIl sito di Marad si trova all'interno di un luogo indicato localmente con il nome di \u201cWanna-wa-Sadoum\u201d. Questo termine, in realt\u00e0, comprende due aree insediative distinte e distanti circa un chilometro l\u2019una dall\u2019altra: Sadoum collocata nel nord e Wanna nella zona meridionale. Le rovine dell'antica citt\u00e0 di Marad, in particolare, sono identificate nel sito settentrionale di Tell as-Sadoum, posto a ca. 20 km a nord-ovest dell\u2019odierno centro di ad-Dewaniya e a ca. 50 km a sud-est dell\u2019antico sito di Kish (odierno Tall al-Uhaymir). Posta in prossimit\u00e0 di uno dei principali affluenti dell'Eufrate, il fiume Arahtu, il sito si venne cos\u00ec a sviluppare fra tre dei principali centri della regione: Babilonia a nord-ovest e Nippur e Isin a sud-est. \nIl significato del nome \"Marad\" rimane ancora una questione aperta fra studiosi. Alcuni filologi ritengono che questo toponimo non abbia origini accadiche n\u00e9 sumeriche. Menzionato per la prima volta in documenti cuneiformi risalenti al I Periodo Protodinastico, il termine rimase in uso per tutto il III e II millennio, fino a primi secoli del I millennio.\nArcheologia.\nIl sito fu identificato per la prima volta da Fran\u00e7ois Thureau-Dangin sulla base delle affermazioni contenute in uno testo del 1910 di Langdon, il quale affermava di aver visto, presso un rivenditore di antichit\u00e0 di Parigi, un duplicato di un\u2019iscrizione neo-babilonese di Nabucodonosor che celebrava la ricostruzione del tempio di Marad. Lo stesso Langdon sottolineava che, secondo delle informazioni raccolte, questa inscrizione giungeva da un Tell o un gruppo di Tell chiamati Wannah e Sedoum\". Tale ipotesi, come affermato nel 1914 da A.Clay, sembrava essere confermata dalla provenienza da \u201cWana-Sedum\u201d di un\u2019ulteriore iscrizione di Naram-Sin, che commemorava la costruzione di un tempio in onore di Lugal-Marada, il dio della citt\u00e0 di Marad. \nI primi scavi archeologici furono avviati dal team dell'Universit\u00e0 di Al-Qadisiyyah (Iraq) nel 1990 sotto la direzione di Naal Hannoon, per poi essere ripresi dal 2005 al 2007 sotto la direzione di Abbas Al-Hussainy. Nel corso di questi anni sono state indagate varie aree del sito, tra cui si annovera un edificio templare di dimensioni monumentali (Area A), varie porzioni del \"temenos\" che lo racchiudeva e una serie di strutture a carattere residenziale-amministrativo (Area B) in prossimit\u00e0 dell\u2019edificio sacro. \nNel 2019 ha preso avvio un nuovo progetto di ricerca condotto dalla missione archeologica italo-irachena condiretta da Anacleto D\u2019Agostino dell\u2019Universit\u00e0 di Pisa, Valentina Orsi dell\u2019Universit\u00e0 di Siena e Abbas al-Hussainy dell\u2019Universit\u00e0 di al-Qadissiyah. \nOltre a queste indagini archeologiche va ricordato che il sito di Tell as-Sadoum nel corso del tempo ha subito lo scavo illegale di un piccolo archivio, che registrava gli affari (principalmente legati alla coltivazione della palma da dattero, come attestano la annotazione dell\u2019acquisto di terreni, campi e giardini di datteri) della famiglia di un certo Ilum-bani. La prova a favore che queste diciotto tavolette provenivano dall\u2019antica citt\u00e0 di Marad \u00e8 costituita dal fatto che la maggior parte di esse include un giuramento al dio Lugal-Marada. Le persone in questi testi a volte recano nomi personali contenenti nomi di divinit\u00e0 attestate solamente in questa citt\u00e0, tra cui il pi\u00f9 presente \u00e8 il dio Lulu. Quest\u2019ultimo \u00e8 posto a capo di gruppo di divinit\u00e0 associate a Lugal-Marada, sebbene quest'ultimo non sia mai usato come elemento teoforico nei nomi personali. \nLa struttura monumentale, collocata nel punto pi\u00f9 elevato dell\u2019insediamento chiamato Bint ish-Shaikh, \u00e8 un edificio a pianta rettangolare costituito da un\u2019ampia cella fornita al centro della parete posteriore di una nicchia. Le indagini condotte dal team iracheno hanno documentato come l'edificio fosse colmato da un terreno sabbioso pulito e privo di frammenti ceramici. In via preliminare \u00e8 stato ipotizzato che la costruzione ora in luce fosse da datare al periodo paleo-babilonese e, in uso ancora nel corso del periodo cassita, fosse stata poi intenzionalmente e ritualmente obliterata da Nabucodonosor II in vista della sua ricostruzione che, senza alcuna modifica, dovrebbe aver seguito l\u2019impianto originale. Tuttavia, questa attivit\u00e0 edilizia \u2013 testimoniata dal ritrovamento di alcuni mattoni e di un frammento di cilindro che recano un\u2019iscrizione di questo sovrano - non \u00e8 stata confermata. Infatti, nessuna struttura sopra il riempimento sabbioso del tempio \u00e8 stata identificata (manca ancora la prova finale). Questa struttura, che costituisce l\u2019edificio principale del sito, \u00e8 stata identificata con il tempio di Lugal-Marda chiamato E\u2019igikalama (e2-igi-kalam-ma), \u201cOcchio del Paese\u201d. Secondo le fonti scritte, questo risalirebbe almeno ai tempi del re Naram-Sin di Akkad (ca. XXIII secolo a.C.) e sarebbe stato successivamente ricostruito dai sovrani cassiti Kadashman-Enlil e Kadashman-Turgu e dai re neo-babilonesi Nabucodonosor II e Nabonidus.\nStoria.\nSebbene la presenza di fonti testuali e di alcuni sigilli in stile accadico, non \u00e8 possibile ricostruire la storia di Marad durante la fine del III Millennio. Durante il Periodo Ur III il centro sembra possedere un governatore (ensi). Allo stesso modo, come nel caso di altre citt\u00e0 babilonesi settentrionali (sebbene Marad sia al confine con la Babilonia meridionale), poche sono anche le informazioni per il periodo immediatamente successivo alla fine della fase Ur III. In questo periodo la citt\u00e0, come altri siti della regione, sembra essere sotto il controllo dell\u2019importante centro meridionale di Isin. \nLe tavolette dell\u2019archivio di Ilum-bani e il ritrovamento nell\u2019area di scavo in prossimit\u00e0 del tempio del dio Lugal-Marda (il santuario principale della citt\u00e0), durante la campagna irachena del 2005, di alcuni testi cuneiformi legali ed economici recanti nomi di anno di alcuni sovrani, invece, forniscono alcune informazioni sul periodo paleo-babilonese (ca. 1880-1850 a.C.). A cavallo tra il 1890/80 a.C. e 1869 a.C. ca., la citt\u00e0 di Marad risulta autonoma e governata da cinque sovrani. La fine dell'indipendenza, spesso, \u00e8 stata collegata ad eventi che coinvolgono vicina citt\u00e0 di Kazullu, noti grazie a tre nomi di anno del sovrano babilonese Sumu-la-El: anno diciotto, secondo il quale questo sovrano avrebbe \"cacciato\" il re Yahzir-El da Kazallu; anno venti, che celebra la distruzione delle mura di Kazullu; e anno venticinque, che riporta la sconfitta definitiva di Yahzir-El. Al momento non ci sono prove sicure, ma \u00e8 del tutto possibile che sulla scia della sconfitta e della distruzione delle mura di Kazallu anche la vicina Marad conobbe sorte simile. Dopo questo episodio, Marad sembra essere rimasta sotto il controllo babilonese, come documenta una tavoletta inedita del British Museum (BM 112347), che include un giuramento da parte del sovrano babilonese Sabium a Lugal-Marada. Dopo questo avvenimento, non vi sono pi\u00f9 notizie su Marad. Charpin ipotizza che questa citt\u00e0 sia rientrata all\u2019interno della lotta di potere tra Isin e Larsa, prima di essere conquistata nuovamente dal sovrano Babilonese Sin-muballit, ma non ci sono prove a favore o contro questa ipotesi. L'unica informazione giunge dal nome del dodicesimo anno di Sin-muballit, che ricorda la costruzione delle mura difensive di Marad. Tuttavia, potremmo presumere con sicurezza che il centro si trovava saldamente nelle mani di Babilonia dopo la conquista di Larsa da parte di Hammurabi nel 1763 a.C. Il destino della citt\u00e0 dopo il regno di Hammurabi \u00e8 del tutto sconosciuto.\nI ritrovamenti di mattoni iscritti e di un frammento di cilindro con iscrizione cuneiforme, oltre al cilindro conservato presso i Musei Vaticani, di probabile provenienza locale, volti a celebrare l\u2019attivit\u00e0 edilizia sostenuta da Nabucodonosor II, testimoniano tuttavia come Marad abbia continuato a giocare un ruolo importante all\u2019interno della regione anche nel corso del I Millennio a.C."}
{"id": "3046911", "revid": "110157", "url": "https://it.wikipedia.org/wiki?curid=3046911", "title": "Media resource locator", "text": "Un media resource locator (MRL) \u00e8 un URL che serve ad identificare univocamente una risorsa multimediale. Viene usato dai lettori multimediali VLC media player, Xine e dalle API (Application programming interface) di Java Media Framework (JMF)."}
{"id": "3046913", "revid": "838137", "url": "https://it.wikipedia.org/wiki?curid=3046913", "title": "Giovanni Carlo Bandi", "text": "Fu zio di papa Pio VI.\nBiografia.\nNacque a Cesena il 17 luglio 1709. Ottenne successivamente il dottorato in \"utroque iure\" all'Universit\u00e0 di Fermo nel 1734. Ordinato sacerdote il 18 settembre 1734, divenne uditore del cardinale Tommaso Ruffo e vicario generale della diocesi suburbicaria di Ostia.\nEletto vescovo titolare di Botri e nominato suffraganeo di Ostia e Velletri il 18 dicembre 1744, venne consacrato vescovo il 28 dicembre di quello stesso anno a Roma dal cardinale Carlo Alberto Guidobono Cavalchini. Trasferito alla sede di Imola dal 20 marzo 1752, in quello stesso anno divenne assistente al trono pontificio.\nPapa Pio VI, del quale era zio (fratello della madre, Anna Teresa Bandi), lo elev\u00f2 al rango di cardinale nel concistoro dell'11 settembre 1775, ricevendo il titolo di Santa Maria del Popolo il 18 dicembre 1775.\nMor\u00ec il 23 marzo 1784 all'et\u00e0 di 74 anni.\nGenealogia episcopale.\nLa genealogia episcopale \u00e8:"}
{"id": "3046914", "revid": "123295013", "url": "https://it.wikipedia.org/wiki?curid=3046914", "title": "Divisioni del Regio Esercito nella seconda guerra mondiale", "text": "Il Regio Esercito, nella seconda guerra mondiale, utilizz\u00f2 diversi tipi di divisioni, per la maggior parte di fanteria. La maggioranza si sciolsero sul territorio metropolitano o nelle zone occupate (Francia, Grecia, Balcani) in seguito all'armistizio dell'8 settembre 1943, mentre alcune furono dichiarate sciolte per \"eventi bellici\" nei vari fronti di guerra in cui fu coinvolta l'Italia (Nordafrica ed Africa Orientale Italiana in particolare).\nCaratteristiche generali.\nLa divisione era l'unit\u00e0 di base del Regio Esercito. Il 10 giugno 1940 l'esercito italiano aveva un totale di 75 divisioni: 57 divisioni di fanteria, 3 della Milizia Volontaria per la Sicurezza Nazionale, 2 coloniali libiche, 5 di Alpini, 3 \"celeri\", 3 corazzate e 2 motorizzate. La gran parte di questa grandi unit\u00e0 erano dislocate nel territorio metropolitano o in Libia, e solo due erano in Africa Orientale Italiana (la cui guarnigione era composta in gran parte da unit\u00e0 di Camicie Nere e da brigate coloniali).\nLa riorganizzazione del 1938 aveva portato alla costituzione di divisioni di fanteria cosiddette \"binarie\", poich\u00e9 erano composti da due reggimenti di fanteria (invece dei precedenti tre), oltre ad uno di artiglieria. Nel corso della guerra diverse divisioni di fanteria attivarono un terzo reggimento di fanteria (contraddistinti da numerazioni superiori a 300) per meglio svolgere incarichi di guarnigione o per conversione di unit\u00e0 gi\u00e0 di Camicie Nere.\nA partire dal 1\u00ba marzo 1940, alle divisioni di fanteria ordinarie e da montagna venne aggregata una Legione d'Assalto della MVSN, composta da due battaglioni di CC.NN. e una compagnia mitraglieri.. L'effettiva assegnazione avvenne abbastanza a rilento per problemi addestrativi e per la limitata disponibilit\u00e0 di materiali, ed era ancora largamente incompleta al momento dell'entrata in guerra.\nNumerose sulla carta, in realt\u00e0 al momento della dichiarazione di guerra la maggior parte delle divisioni italiane era incompleta sia in termini di uomini che di materiali, difatti su 75 divisioni appena 35 potevano dirsi complete di organico e materiali. Questa situazione non venne mai interamente rettificata durante il corso della guerra e una parte considerevole delle divisioni sul territorio metropolitano o impegnate in compiti di guarnigione in Francia e nei Balcani rimasero incomplete dal punto di vista dei materiali, dovendo anzi spesso cedere parte delle proprie dotazioni per sostenere le divisioni impegnate nelle zone di operazioni.\nSuccessivamente all'ingresso in guerra, verranno costituite numerose altre unit\u00e0 di livello Divisionale. Tra queste, vi erano anche divisioni di paracadutisti (due, con una terza mai completata) ed oltre venti divisioni costiere. Queste ultime erano essenzialmente di reparti di seconda linea, di consistenza variabile a seconda della zona di impiego.\nDivisioni corazzate.\nL'Italia entr\u00f2 nella seconda guerra mondiale con tre divisioni corazzate, tutte inizialmente dispiegate nel territorio metropolitano.\nUna divisione corazzata era composta da un reggimento corazzato (di solito su tre battaglioni carri), un reggimento di artiglieria e uno di bersaglieri. Completavano l'organico una compagnia anticarro, una compagnia mista del genio, una sezione sanit\u00e0, due ospedali da campo, una sezione di sussistenza ed un autogruppo per il trasporto dei carri armati, e successivamente un raggruppamento esplorante corazzato. Al 10 giugno 1940, l'organico standard di un'unit\u00e0 di questo tipo era di circa 7.439 uomini, equipaggiati con 184 carri, 48 cannoni (16 antiaerei da 20\u00a0mm, 8 anticarro da 47/32 e 24 campali da 75/27), 486 mitragliatrici (410 pesanti e 76 leggere). La componente motorizzata era costituita, oltre ai carri, da 581 veicoli a motore, 48 trattori di artiglieria e 1.170 motocicli.\nI carri erano inizialmente del tipo CV35, estremamente leggeri e di limitata utilit\u00e0 bellica. Quando fu disponibile un carro medio come l'M13/40, le divisioni corazzate italiane acquisirono maggiori capacit\u00e0 operative, ma la produzione limitata e le gravi perdite in combattimento non permisero mai di riequipaggiare interamente le divisioni disponibili. Per quanto riguarda le dotazioni di artiglieria, verso il 1942 entrarono in servizio semoventi con obice da 75 mm e pezzi da 90 mm autoportati.\nLe tre divisioni originarie furono distrutte alla conclusione della campagna del Nordafrica. Nel corso del 1942 si tent\u00f2 di attivare altre due divisioni, la 134\u00aa \"Freccia\" (tentativo cui si rinunci\u00f2 completamente dopo pochi mesi) e la 136\u00aa \"Giovani Fascisti\" (che non super\u00f2 mai gli organici di una debole Brigata motorizzata, praticamente senza alcuna componente corazzata). Nel 1943 venne costituita la 135\u00aa Divisione corazzata \"Ariete II\" (formata da unit\u00e0 di cavalleria) e si inizi\u00f2 la costituzione della 136\u00aa Divisione corazzata \"Centauro II\" (mai completata, per trasformazione delle 1\u00aa Divisione Corazzata di Camicie Nere \"M\").\nDivisioni fanteria ordinarie.\nLe divisioni di fanteria ordinarie erano le pi\u00f9 numerose nel Regio Esercito. Si trattava di divisioni cosiddette \"binarie\", composte cio\u00e8 da due reggimenti di fanteria (solitamente su tre battaglioni) ed uno di artiglieria. Alla maggior parte di queste unit\u00e0, successivamente, venne aggregata una Legione d'Assalto di CC. NN. A queste, occorre poi aggiungere un battaglione di mortai da 81, una compagnia con artiglieria anticarro, una compagnia del genio, una mista con telegrafisti e marconisti, oltre a diverse sezioni (fotoelettricisti, sanit\u00e0, sussistenza e pesante).\nAl 10 giugno 1940, una divisione di questo tipo risultava composta da 12.979 uomini, equipaggiati con 60 pezzi di artiglieria (8 antiaerei da 20\u00a0mm, 8 anticarro da 47/32, 8 da fanteria da 65/17, 12 75/13, 12 75/27 e 12 da 100/17), 177 mortai (24 da 81\u00a0mm e 153 da 45) e 350 mitragliatrici (270 leggere e 80 pesanti). Per il trasporto erano disponibili 3.424 animali, 154 carri, 153 biciclette, 71 motocicli e 131 mezzi di vario tipo.\nDivisioni fanteria da montagna.\nSi trattava di unit\u00e0 sostanzialmente analoghe alle divisioni di fanteria ordinaria, con delle differenze nelle dotazioni in modo da renderle maggiormente idonee alla guerra di montagna. Tali differenze riguardavano essenzialmente:\nCon il progredire della guerra e la progressiva motorizzazione di una parte considerevole delle artiglierie divisionali, le divisioni da montagna divennero sostanzialmente indistinguibili dalle normali divisioni di fanteria, e la denominazione specifica and\u00f2 progressivamente in disuso.\nDivisioni fanteria motorizzata.\nL'Italia all'inizio della guerra schierava due divisioni motorizzate. Queste unit\u00e0 si componevano di due reggimenti di fanteria (ciascuno su 2 battaglioni), uno di bersaglieri motociclisti (poi autocarrati) e uno di artiglieria; non era prevista alcuna legione CCNN. Impiegate entrambe in Nord Africa, videro quasi subito i reggimenti bersaglieri distaccati quali riserve di Corpo d'Armata, e nel caso della \"Trento\" gli autocarri furono trasferiti di supporto alle attivit\u00e0 logistiche, trasformandola di fatto in una normale divisione di fanteria appiedata.\nAl 10 giugno 1940, una divisione di questo tipo era composta da 10.500 uomini, equipaggiati con 70 cannoni (16 antiaerei da 20\u00a0mm, 24 anticarro da 47/32, 16 da fanteria da 65/17, 16 campali da 75/27 e 8 obici da 100/17), 66 mortai (54 da 45\u00a0mm e 12 da 81) e 258 mitragliatrici (90 pesanti e 168 leggere). Uomini e materiali venivano movimentati con 531 veicoli a motore, 48 trattori di artiglieria e 1.170 motocicli.\nDivisioni fanteria autotrasportabile.\nLe divisioni autotrasportabili erano normali divisioni di fanteria, ma senza avere la legione di camicie nere aggregata. Queste divisioni erano interamente motorizzate per quanto riguarda i servizi e l'artiglieria, e solo parzialmente per la componente di fanteria, che doveva quindi ricorrere per il movimento motorizzato ai veicoli forniti di volta in volta dagli Autogruppi di corpo d'armata.\nNel Regio Esercito era possibile distinguere due tipi di divisioni autotrasportate: quelle metropolitane e quelle nordafricane.\nDivisioni autotrasportabili tipo metropolitano.\nLa variante metropolitana prevedeva la motorizzazione di artiglierie e reparti di supporto, mentre le unit\u00e0 di fanteria mantenevano parte delle dotazioni di someggio e carriaggi.\nAl 10 giugno 1940, una divisione di questo tipo era composta da 10.404 uomini, equipaggiati con 60 cannoni (8 antiaerei da 20\u00a0mm, 8 anticarro da 47/32, 8 da fanteria da 65/17, 24 campali da 75/27 e 12 obici da 100/17), 153 mortai (108 da 45\u00a0mm e 45 da 81) e 290 mitragliatrici (222 leggere e 68 pesanti). Per i trasporti erano disponibili 461 veicoli a motore, 36 trattori d'artiglieria, 159 motocicli e 127 biciclette.\nDivisioni autotrasportabili tipo AS (Africa Settentrionale).\nLe divisioni autotrasportabili tipo AS erano di stanza in (Libia). Dal punto di vista strutturale erano simili a quelle metropolitane, ma con l'aggiunta di un battaglione di carri leggeri e la eliminazione di ogni componente di animali da soma o da traino.\nAl 10 giugno 1940, un'unit\u00e0 di questo tipo risultava composta da 10.978 uomini, equipaggiati con 46 carri armati L35, 68 cannoni (16 antiaerei da 20\u00a0mm, 8 anticarro da 47/32, 8 da fanteria da 65/17, 24 campali da 75/27 e 12 obici da 100/17), 123 mortai (111 da 45\u00a0mm e 12 da 81) e 394 mitragliatrici (232 leggere e 162 pesanti). Per il trasporto di uomini e mezzi, erano disponibili 398 veicoli a motore, 249 motocicli, 180 biciclette e 36 trattori per l'artiglieria.\nDivisioni di marcia.\nL'8\u00aa divisione di marcia (terminologia utilizzata per indicare unit\u00e0 provvisorie) venne costituita nell'estate 1942 per gestire il flusso di rimpiazzi destinati alla 8\u00aa Armata operante in Russia. Era costituita su tre brigate di marcia: la I Brigata (con sede a Milano) alimentava il XXXV Corpo d'Armata con un Reggimento bersaglieri di marcia (il 30\u00b0) per la componente bersaglieri della 3\u00aa Divisione celere, due reggimenti di marcia per la 9\u00aa Divisione \"Pasubio\" e la 52\u00aa \"Torino\" (numerati come le rispettive divisioni) e un reggimento (l'8\u00b0) per le altre componenti direttamente dipendenti dal Corpo e dall'Armata; la II Brigata (con sede a Bologna) alimentava il II Corpo d'Armata con tre reggimenti per la 2\u00aa Divisione \"Sforzesca\", la 3\u00aa \"Ravenna\" e la 5\u00aa \"Cosseria\" (numerati come le rispettive divisioni) e un reggimento (il 7\u00b0) per le componenti di Corpo; la III Brigata (con sede a Bergamo, poi a Udine) alimentava il Corpo d'Armata Alpino con tre reggimenti alpini di marcia (102\u00b0, 103\u00b0 e 104\u00b0, rispettivamente per la 2\u00aa Divisione \"Tridentina\", la 3\u00aa \"Julia\" e la 4\u00aa \"Cuneense\").\nDivisioni fanteria da occupazione.\nLe divisioni di fanteria da occupazione vennero costituite partire dal 1941 per svolgere compiti di guarnigione. Si trattava di normali divisioni di fanteria, di norma prive della legione di camicie nere, le cui dotazioni prevedevano un numero inferiore di artiglierie ma una quantit\u00e0 maggiore di mitragliatrici. La denominazione \"da occupazione\" venne abolita nel 1942, ma rimasero comunque immutate le loro caratteristiche di organica e gli scopi operativi.\nDivisioni alpine.\nLe divisioni alpine erano costituite con elementi provenienti dalle regioni montuose dell'Italia settentrionale e centrale.\nQueste unit\u00e0 differivano dalle divisioni di fanteria standard poich\u00e9 ogni reggimento aveva i propri servizi di supporto (pionieri, artiglieria ed altro) assegnati su basi permanenti: in questo modo, ogni reggimento di alpini era relativamente autonomo e capace di azioni indipendenti. Non era prevista una componente di CCNN.\nOgni divisione era su due reggimenti di fanteria alpina (su tre battaglioni) ed uno di artiglieria (i cui cannoni erano trasportati tramite quadrupedi), oltre ad un battaglione del genio, una compagnia per la guerra chimica, due battaglioni rimpiazzi ed i servizi divisionali (sezione sanit\u00e0, ospedali da campo e salmerie).\nAl 10 giugno 1940, una divisione alpina era composta da 14.786 uomini, con 24 pezzi da 75/13, 78 mortai (54 da 45\u00a0mm e 24 da 81) e 234 mitragliatrici (68 pesanti e 166 leggere). Uomini e mezzi venivano movimentati tramite 252 veicoli a motore, 46 motocicli, 5.327 quadrupedi, 225 carri e 57 biciclette.\nDivisioni celeri.\nL'Italia entr\u00f2 in guerra con tre divisioni \"celeri\". Si trattava di divisioni ibride inizialmente composte da due reggimenti di cavalleria (ognuno su due Gruppi Squadroni montati ed uno Squadrone Mitraglieri, sempre montato), da un Reggimento di bersaglieri ciclisti (poi autocarrati), da un Reggimento di artiglieria su un Gruppo ippotrainato e due gruppi motorizzati, e da un gruppo corazzato su 61 carri del tipo CV33. Prive di una effettiva capacit\u00e0 operativa nel contesto di una guerra meccanizzata, le divisioni celeri videro un limitatissimo impiego operativo e vennero largamente riutilizzate per la costituzione di unit\u00e0 di altro tipo. Gi\u00e0 nel 1941 i Gruppi di artiglieria motorizzata di tutte e tre le divisioni furono distaccati, inviati in Nord Africa ed aggregati alle unit\u00e0 operanti in quel teatro. La 2\u00aa Divisione Celere costitu\u00ec la base per la effimera 134\u00aa Divisione Corazzata \"Freccia\", attivata solo sulla carta per un brevissimo periodo nell'estate 1942. La 3\u00aa Divisione Celere, impiegata in Russia con il Reggimento Artiglieria a Cavallo (ricostituito unificando i Gruppi \"a cavallo\" dei tre reggimenti di artiglieria celere), venne privata nella primavera del 1942 della componente di cavalleria e di artiglieria a cavallo e venne riorganizzata come una divisione motorizzata di bersaglieri con l'aggiunta del 6\u00ba Reggimento bersaglieri (gi\u00e0 della 2\u00aa Divisione celere), del 120\u00ba Reggimento Artiglieria motorizzato ed altre unit\u00e0 di supporto.\nComplessivamente, l'organico di un'unit\u00e0 di questo tipo al 10 giugno 1940 era di 7.310 uomini, con 2.154 cavalli, 418 veicoli a motore, 24 trattori di artiglieria, 539 motocicli e 2.500 biciclette. Le dotazioni, oltre ai gi\u00e0 citati carri leggeri, comprendevano 48 cannoni (16 antiaerei da 20\u00a0mm, 8 anticarro da 47/32 e 24 pezzi campali da 75/27 Mod. 1912), 249 mitragliatrici pesanti e 172 leggere.\nDivisioni della MVSN.\nL'Italia entr\u00f2 in guerra con tre divisioni costituite nella componente di fanteria da personale della MVSN mentre tutte le unit\u00e0 di supporto, inclusa l'artiglieria e il genio, erano costituite da personale del Regio Esercito. Circa un mese prima dell'inizio delle ostilit\u00e0, una quarta divisione, la \"XXI Aprile\", fu sciolta, utilizzando la fanteria per completare le altre tre divisioni e le unit\u00e0 di supporto per costituire la 64\u00aa Divisione di Fanteria \"Catanzaro\". La struttura delle divisioni era analoga a quelle delle normali divisioni di fanteria autotrasportabili tipo AS, con la sola differenza che i reggimenti di fanteria erano sostituiti da Legioni di camicie nere su 3 battaglioni. Ogni battaglione di CCNN era composto da 734 militi, con 9 mortai da 45\u00a0mm e 39 mitragliatrici (12 pesanti e 27 leggere)..Queste tre divisioni furono distrutte dagli inglesi durante l'Operazione Compass, tra la fine del 1940 ed il gennaio 1941.\nNel maggio del 1943, con materiali forniti dai tedeschi, inizi\u00f2 la costituzione della 134\u00aa Divisione corazzata Camicie Nere, poi denominata 1\u00aa Divisione corazzata di Camicie Nere \"M\", costituita pressoch\u00e9 interamente da personale della MVSN, che non fece tuttavia in tempo a divenire pienamente operativa e, dopo la caduta del Regime Fascista (25 luglio 1943), venne trasformata nella 136\u00aa Divisione corazzata \"Centauro II\".\nDivisioni fanteria aviotrasportabile.\nLa divisione di fanteria aviotrasportabile era una normale divisioni di fanteria, priva della Legione di CCNN e con una componente di sola artiglieria di accompagnamento, a causa del mezzo di trasporto utilizzato. La divisione (insieme a quelle paracadutisti) venne costituita nel 1941 in previsione di un impiego per la conquista di Malta (operazione C3). Successivamente riequipaggiata con una dotazione di artiglieria campale, venne impiegata in Tunisia come una normale unit\u00e0 di fanteria.\nDivisioni paracadutisti.\nAllo scoppio delle ostilit\u00e0, l'Italia non aveva divisioni aviotrasportabili di paracadutisti. Queste furono costituite successivamente, inizialmente per prendere parte all'operazione C3 per la conquista di Malta. Furono utilizzate come unit\u00e0 di fanteria. Complessivamente, ne furono costituite due, con una terza ancora in fase di formazione al momento dell'armistizio. Solitamente, ogni divisione era su due reggimenti di fanteria paracadutista ed uno di artiglieria, per un totale di oltre 5.000 uomini.\nDivisioni libiche.\nNel 1940 l'Italia form\u00f2 in Libia due divisioni composte da truppe indigene guidate da ufficiali nazionali, sulla scorta di quanto fatto nel 1935 con la 1\u00aa Divisione fanteria \"Libia\". Dal punto di vista strutturale, erano simili alle normali divisioni autotrasportabili tipo A.S., infatti, ognuna di queste unit\u00e0 era composta da due Raggruppamenti fanteria (equivalenti a reggimenti, su tre battaglioni di fanteria), un Raggruppamento di artiglieria su 2 Gruppi ed una compagnia controcarro. Complessivamente, una divisione di questo tipo era composta da 7.224 uomini, con 48 cannoni (16 antiaerei da 20\u00a0mm, 8 anticarro da 47/32 e 24 campali da 77/28), 45 mortai da 81 e 216 mitragliatrici leggere.\nLe due divisioni vengono talvolta indicate con i cognomi dei loro comandanti (Luigi Sibille per la 1\u00aa e Armando Pescatori per la 2\u00aa), ma questa denominazione non fu mai ufficiale.\nDopo l'inizio delle ostilit\u00e0 venne costituita una terza Grande Unit\u00e0 libica, il Raggruppamento motorizzato libico o Raggruppamento Maletti (a volte identificato come 3\u00aa Divisione libica, ma anche questa denominazione non fu mai ufficiale). L'organico comprendeva quattro battaglioni libici motorizzati, una compagnia di carri M11, un battaglione di carri CV33, ed elementi eterogenei di artiglieria di supporto.\nDivisioni coloniali - Africa Orientale Italiana.\nCon l'entrata in guerra dell'Italia vennero costituite 13 Divisioni di fanteria coloniale in Africa Orientale. Queste divisioni ebbero nella maggior parte dei casi una vita breve e scarso impiego operativo, e le truppe coloniali in quel teatro vennero utilizzate prevalentemente a livello di Brigata.\nDivisioni costiere.\nLe divisioni costiere erano unit\u00e0 dalla composizione altamente eterogenea, prive di standardizzazione nelle dotazioni e nella struttura. Le uniche disposizioni regolamentari riguardavano i servizi generali dell'unit\u00e0, ma la esatta configurazione organica delle loro componenti operative variava considerevolmente a seconda della zona di schieramento.\nIn termini generali le divisioni costiere comprendevano una ridotta aliquota di servizi divisionali, da 2 a 4 Reggimenti di Fanteria Costiera (composti da un numero variabile di Battaglioni) ed un Raggruppamento di Artiglieria Costiera (composto da un numero variabile di Gruppi\nDopo l'armistizio a partire da alcune unit\u00e0 precedenti furono costituite altre tre divisioni costiere: 228\u00aa, 230\u00aa (II) e 231\u00aa.\nDivisioni Carabinieri Reali.\nI Carabinieri Reali nel 1917, durante la Prima guerra mondiale aumentarono il numero dei Carabinieri ausiliari fino a 18.000, e quindi, si dovettero creare dei Comandi intermedi tra il \"Comando Generale\" e le \"Legioni\".\nFurono creati, dunque, 5 \"Gruppi di Legioni\", che erano comandati da maggiori generali; nell'ottobre 1917 aumentarono a 7.\nNel maggio 1926 i 7 \"Gruppi di Legioni\" furono soppressi e sostituiti da 5 \"Ispettorati di Zona\"; nel maggio 1927 aumentarono a 6.\nIl Regio Decreto n\u00ba 1594 del 16 luglio 1936 abol\u00ec i 6 \"Ispettorati di Zona\" sostituendoli con 6 \"Comandi di Brigata\", posti alla dirette dipendenze diretta di 2 \"Comandi di Divisione\" creati con lo stesso Decreto.\nLa \"Legione Allievi Carabinieri\" di Roma aveva anche funzioni ispettive sui Comandi e Reparti delle Colonie.\nI \"Comandi Territoriali Provinciali\" che si chiamavano anche \"Divisioni\" cambiarono nome in \"Gruppi\".\nI \"Gruppi di Legioni\" poi \"Ispettorati di Zona\" poi \"Comandi di Brigata\" avevano funzioni nell'alta vigilanza sulla disciplina e sull'andamento del servizio delle Legioni dipendenti, nell'indirizzo dell'istruzione e dell'addestramento professionale degli ufficiali, sottufficiali e militari di truppa, nell'adempimento degli speciali incarichi e delle ispezioni ordinati dal Ministero dell'Interno o dal \"Comando Generale\".\nIl Dispaccio Ministero della Guerra n\u00ba 4550 del 24 gennaio 1939 istitu\u00ec la 3\u00aa Divisione Carabinieri \"Ogaden\" di Napoli, gi\u00e0 prevista dal Regio Decreto Legge del 22 dicembre 1938, ridimensionando le altre 2 Divisioni.\nLa Legge del 9 maggio 1940 aument\u00f2 da 6 a 7 i \"Comandi di Brigata\", e da 20 a 28 le \"Legioni\", nel proposito d'includere tutti i Reparti Territoriali d'Oltremare, ma, per il sopravvenuto intervento dell'Italia nella Seconda Guerra Mondiale (10 giugno 1940) la Legge stessa non ebbe pratica attuazione.\nDopo la conclusione della Seconda Guerra Mondiale, con il Decretro Legge Luogotenenziale n\u00ba 603 del 31 agosto 1945, l'ordinamento dei Carabinieri rimase su 3 \"Comandi di Divisione\" e 6 \"Comandi di Brigata\"."}
{"id": "3046915", "revid": "110157", "url": "https://it.wikipedia.org/wiki?curid=3046915", "title": "Roche-\u00e0-Bateau", "text": "Roche-\u00e0-Bateau, in creolo haitiano \"W\u00f2chabato\", \u00e8 un comune di Haiti facente parte dell'arrondissement di Les C\u00f4teaux nel dipartimento del Sud."}
{"id": "3046916", "revid": "84184", "url": "https://it.wikipedia.org/wiki?curid=3046916", "title": "Valier", "text": ""}
{"id": "3046920", "revid": "2038157", "url": "https://it.wikipedia.org/wiki?curid=3046920", "title": "Cosola", "text": "Cosola (\"C\u00f6zra\" in ligure) \u00e8 una frazione di Cabella Ligure, in provincia di Alessandria.\nGeografia fisica.\nIl centro \u00e8 situato in alta Val Borbera, alle pendici dei monti Chiappo (1.699 m), Ebro (1.701 m) e Cavalmurone (1.670 m), ad un'altitudine di 894 m. \nLa frazione si trova sulla strada per Zerba (PC) in val Boreca e per Santa Margherita di Staffora (PV) in valle Staffora ed \u00e8 una localit\u00e0 di villeggiatura.\nSociet\u00e0.\nEvoluzione demografica.\n \"version\": 2,\n \"width\": 400,\n \"height\": 200,\n \"data\": [\n \"name\": \"table\",\n \"values\": [\n \"x\": 1861,\n \"y\": 192\n {\n \"x\": 1901,\n \"y\": 161\n {\n \"x\": 1954,\n \"y\": 134\n {\n \"x\": 1986,\n \"y\": 101\n {\n \"x\": 1998,\n \"y\": 99\n {\n \"x\": 2011,\n \"y\": 74\n ]\n ],\n \"scales\": [\n \"name\": \"x\",\n \"type\": \"ordinal\",\n \"range\": \"width\",\n \"zero\": false,\n \"domain\": {\n \"data\": \"table\",\n \"field\": \"x\"\n },\n \"name\": \"y\",\n \"type\": \"linear\",\n \"range\": \"height\",\n \"nice\": true,\n \"domain\": {\n \"data\": \"table\",\n \"field\": \"y\"\n \"axes\": [\n \"type\": \"x\",\n \"scale\": \"x\"\n {\n \"type\": \"y\",\n \"scale\": \"y\"\n ],\n \"marks\": [\n \"type\": \"rect\",\n \"from\": {\n \"data\": \"table\"\n \"properties\": {\n \"enter\": {\n \"x\": {\n \"scale\": \"x\",\n \"field\": \"x\"\n \"y\": {\n \"scale\": \"y\",\n \"field\": \"y\"\n \"y2\": {\n \"scale\": \"y\",\n \"value\": 0\n \"fill\": {\n \"value\": \"steelblue\"\n \"width\": {\n \"scale\": \"x\",\n \"band\": \"true\",\n \"offset\": -1\n}&lt;/graph&gt;\nCultura.\nEventi.\nNella localit\u00e0 si organizza dal 2000 \"A Curm\u00e0 di pinfri\" che celebra le musiche delle quattro province (GE, AL, PV, PC) ed in particolare del piffero appenninico.\nGeografia antropica.\nLa frazione \u00e8 divisa nei nuclei di:"}
{"id": "3046921", "revid": "765341", "url": "https://it.wikipedia.org/wiki?curid=3046921", "title": "Coppa Davis 2008 World Group", "text": "Il World Group \u00e8 il pi\u00f9 alto livello della Coppa Davis 2008. Le otto squadre perdenti il primo turno devono prendere parte ai World Group Play-offs per evitare la retrocessione e al contempo assicurarsi la permanenza nel World Group della Coppa Davis 2009."}
{"id": "3046924", "revid": "352448", "url": "https://it.wikipedia.org/wiki?curid=3046924", "title": "Lista di trovatori e trovieri", "text": ""}
{"id": "3046926", "revid": "287204", "url": "https://it.wikipedia.org/wiki?curid=3046926", "title": "Domenico Fontana (atleta)", "text": "Biografia.\nNel 2007, al suo primo anno di tesseramento, partecipa ai campionati italiani juniores giungendo quarto sui 200 m.\nL'anno seguente, 2008, vince le sue prime medaglie ed anche il primo titolo ai campionati italiani giovanili: prima \u00e8 argento sui 400 m agli italiani juniores indoor, poi oro sulla stessa distanza all'aperto ed inoltre gareggia anche agli assoluti di Cagliari uscendo in batteria.\nSempre nel 2008 viene convocato a tre manifestazioni internazionali juniores, ottenendo numerosi podi: nel mese di marzo all'Incontro internazionale indoor di categoria svoltosi in Germania ad Halle ottiene due secondi posti nei 400 m e con la staffetta 4x200 m; a luglio nei Mondiali juniores di Bydgoszcz in Polonia non supera la batteria sia nei 400 m che con la 4x400 m; ad agosto nella Coppa del Mediterraneo ovest juniores a Rabat in Marocco vince la gara dei 400 m e finisce secondo con la 4x400 m.\nDoppietta di medaglie nel 2009 ai campionati italiani promesse sui 400 m con l'argento al coperto e l'oro outdoor.\nPrende parte ad entrambi i campionati nazionali assoluti, uscendo in batteria agli indoor e finendo quarto all'aperto.\nIn ambito internazionale partecipa a ben 5 manifestazioni: nel mese di febbraio fa il suo esordio con la Nazionale seniores a Tampere in Finlandia durante un Incontro internazionale indoor concludendo terzo sui 400 m e primo con la staffetta 4x300 m; a giugno nell'Europeo per nazioni svoltosi in Portogallo a Leiria gareggia con la 4x400 m terminando in settima posizione; quindi \u00e8 la volta dei Giochi del Mediterraneo tenutisi in Italia a Pescara dove non supera la semifinale dei 400 m ed arriva quinto con la 4x400 m; nel mese di luglio alle Universiadi di Belgrado in Serbia non supera la semifinale dei 400 m; poi diventa vicecampione continentale di categoria vincendo (con Matteo Galvan, Marco Vistalli, Isalbet Juarez realizzando il nuovo record italiano promesse) la medaglia d'argento con la staffetta 4x400 m a soli 5 centesimi dalla Polonia (esce in semifinale sui 400 m) agli Europei under 23 di Kaunas in Lituania\nNel 2010 durante la stagione al coperto dei campionati italiani, vince entrambi i titoli sui 400 m diventando quindi campione al coperto sia assoluto che promesse.\nAgli assoluti di Grosseto arriva sesto nei 400 m.\nLa sua apparizione in Nazionale seniores pi\u00f9 importante la disputa agli Europei di Barcellona in Spagna, correndo in semifinale con la staffetta 4X400 m sostituendo Andrea Barberi (primatista italiano) che poi correr\u00e0 la finale chiuso in ottava posizione. In questa manifestazione la staffetta era composta anche da Marco Vistalli, Luca Galletti e Claudio Licciardello.\nNello stesso anno sempre con la Nazionale assoluta partecipa all'Europeo per nazioni tenutosi in Norvegia a Bergen dove conclude quarto con la 4x400 m.\nL'8 maggio del 2011, correndo la gara in 46\u201d63, realizza a Pavia il suo attuale primato personale sui 400 m.\nIl 25 giugno gareggia agli assoluti di Torino uscendo in batteria sui 400 m.\nDisputa nel mese di luglio gli Europei under 23 svoltisi in Repubblica Ceca ad Ostrava dove non supera la batteria dei 400 m e conclude all'ottavo posto con la 4x400 m.\nNel triennio 2012-2013-2014 gareggia a tre edizioni dei campionati italiani assoluti uscendo sempre in batteria sui 400 m: Bressanone 2012, indoor di Ancona 2013 e Rovereto 2014."}
{"id": "3046930", "revid": "1442080", "url": "https://it.wikipedia.org/wiki?curid=3046930", "title": "Coppa Davis 2008 World Group Play-offs", "text": "I World Group Play-offs sono i principali spareggi nella Coppa Davis 2008. I vincitori vengono ammessi al World Group 2009, i perdenti sono costretti a partecipare alle fasi zonali."}
{"id": "3046931", "revid": "196390", "url": "https://it.wikipedia.org/wiki?curid=3046931", "title": "\u021ainutul Her\u021ba", "text": ""}
{"id": "3046934", "revid": "196390", "url": "https://it.wikipedia.org/wiki?curid=3046934", "title": "\u021ainutul Her\u021bei", "text": ""}
{"id": "3046941", "revid": "1305772", "url": "https://it.wikipedia.org/wiki?curid=3046941", "title": "Anything Goes (Guns N' Roses)", "text": "Anything Goes \u00e8 l'undicesima traccia dell'album \"Appetite for Destruction\" della band californiana dei Guns N' Roses.\nLa canzone.\nLa canzone tratta di temi erotici e fu scritta da Axl Rose e Izzy Stradlin insieme a Chris Weber nel 1981, quando i tre militavano ancora negli Hollywood Rose. Il titolo originale della canzone era \"My Way, Your Way\" ma fu poi cambiato quando Rose e Stradlin la ripresero e lavorarono sulla traccia insieme agli altri membri del gruppo per pubblicarla su \"Appetite for Destruction\"."}
{"id": "3046959", "revid": "599013", "url": "https://it.wikipedia.org/wiki?curid=3046959", "title": "Karen Smyers", "text": ""}
{"id": "3046963", "revid": "1543377", "url": "https://it.wikipedia.org/wiki?curid=3046963", "title": "Trobar ric", "text": "Il trobar ric ( ) \u00e8 uno stile trobadorico.\nIl suo migliore esponente fu Arnaut Daniel. Nonostante il fatto che il \"trobar ric\" durasse pi\u00f9 a lungo del \"trobar clus\", ha sempre svolto un ruolo secondario rispetto al \"trobar leu\". Per Chambers, il \"trobar ric\" non \u00e8 uno stile separato, ma una variante del \"trobar clus\", in quanto... "}
{"id": "3046966", "revid": "33689", "url": "https://it.wikipedia.org/wiki?curid=3046966", "title": "Tyrker", "text": "Biografia.\nAccompagn\u00f2 Leifr Eir\u00edksson nel suo viaggio di scoperta attorno all'anno 1000, e viene descritto come un vecchio servo tedesco. Viene chiamato \"padre adottivo\" (\"f\u00f3stri\") da Leifr Eir\u00edksson, il che potrebbe indicare che era un thrall liberato, che aveva la responsabilit\u00e0 di vegliare sul giovane Leifr.\nLeifr e la sua compagnia passarono l'inverno nel Nuovo Mondo dopo aver costruito Leifsbudir (\"casa di Leif\"), forse da qualche parte in Terranova o nella zona adiacente. Secondo la saga, divise i suoi uomini in due gruppi, che alternativamente esploravano le vicinanze. Raccomand\u00f2 ai suoi seguaci di stare uniti e di tornare a dormire alla base.\nUna notte Tyrker non fece ritorno col suo gruppo. Preoccupato, Leifr, alla testa di dodici uomini, and\u00f2 a cercarlo. Lo ritrovarono poco lontano molto eccitato, che gesticolava in modo esagerato e visibilmente ubriaco.\n\"Perch\u00e9\", grid\u00f2 Leifr, \"sei tornato cos\u00ec tardi? Cosa ti ha fatto abbandonare i tuoi compagni!\". Tyrker rispose in tedesco, ma quando ricord\u00f2 che i norreni non lo potevano comprendere rispose nella loro lingua:\nPer questo motivo Leifr chiam\u00f2 quella terra col nome di Vinland.\nSolitamente questa storia viene considerata apocrifa, e contiene elementi delle viti selvatiche e della storia irlandese del Mael Duin. Comunque, il termine norreno usato nella saga \u00e8 \"vinber\". Si riferisce al vino, ma pu\u00f2 essere tradotto anche in \"bacca da vino\", ed esiste una tradizione nordica sul produrre vino dalle bacche. Sappiamo da fonti storiche che islandesi e groenlandesi producevano vino spremendo mirtilli.\nNella regione di Terranova/Labrador crescono spontanee varie specie di bacche, il che spiegherebbe la scoperta di Leifr di \"bacche da vino\"."}
{"id": "3046967", "revid": "19933", "url": "https://it.wikipedia.org/wiki?curid=3046967", "title": "Tyrkir", "text": ""}
{"id": "3046968", "revid": "1226", "url": "https://it.wikipedia.org/wiki?curid=3046968", "title": "L'esoterismo di Dante", "text": "L'esoterismo di Dante (\"L'\u00e9sot\u00e9risme de Dante\") \u00e8 un saggio pubblicato nel 1925 da Ren\u00e9 Gu\u00e9non, nel quale questi sostiene che Dante Alighieri sarebbe stato membro di un ordine iniziatico e che, scrivendo la \"Divina Commedia\", avrebbe voluto lasciare ai lettori della sua opera un messaggio dottrinale nascosto nei versi.\nIl messaggio nascosto nel poema sarebbe ricco di parallelismi massonici ed ermetici e come tale potrebbe essere letto e capito solo dagli iniziati, che disporrebbero delle giuste chiavi di lettura dei testi sacri ed antichi.\nA partire dai versi dell'\"Inferno\", \"O voi ch'avete li 'ntelletti sani, mirate la dottrina che s'asconde sotto 'l velame de li versi strani\"l'autore ritiene che coloro che posseggono \"li 'ntelletti sani\" sarebbero gli \"iniziati\", i quali potrebbero scoprire la dottrina insita sotto il velame del poema.\nGu\u00e9non sostiene che le tre cantiche della \"Divina Commedia\" rappresenterebbero un percorso iniziatico: l'\"Inferno\" rappresenterebbe il mondo profano, ovvero abitato da persone che non avrebbero ricevuto l'iniziazione; il \"Purgatorio\" riferirebbe le prove iniziatiche ed il \"Paradiso\" sarebbe la residenza degli \"illuminati\".\nNel \"regno degli illuminati\" Dante cit\u00f2 i \"Principi celesti\", che sarebbero identificabili con uno dei gradi della Massoneria scozzese, e il grado di \"Scozzese trinitario\" sarebbe riferito al numero tre, ricorrente nel poema dantesco e riferito alla Trinit\u00e0.\nLo stesso numero tre comparirebbe inoltre ripetutamente nel percorso iniziatico: tre sono i principi massonici (libert\u00e0, uguaglianza e fratellanza), tre le virt\u00f9 teologiche (fede, speranza e carit\u00e0) e tre gli elementi alchemici (zolfo, mercurio e sale), necessari per creare la \"Grande Opera\".\nGu\u00e9non sottolineava inoltre che il viaggio di Dante attraverso i mondi o cicli cosmici avviene durante la settimana santa, cio\u00e8 nel momento dell'anno liturgico che corrisponde all'equinozio di primavera, il periodo riservato alle iniziazioni dei Catari."}
{"id": "3046969", "revid": "1543377", "url": "https://it.wikipedia.org/wiki?curid=3046969", "title": "The Event", "text": "The Event \u00e8 una serie televisiva statunitense, creata da Nick Wauters per la NBC. La serie \u00e8 stata definita un thriller cospirativo caratterizzata da uno stile narrativo che analizza la storia da diversi punti di vista.\nLa serie debutt\u00f2 nei palinsesti americani il 20 settembre 2010. In Italia gli episodi furono trasmessi dal 21 settembre, a meno di 24 ore di distanza dalla trasmissione originale, sul canale Joi di Mediaset Premium, con l'audio originale e i sottotitoli in italiano. Gli episodi doppiati in lingua italiana furono invece trasmessi a distanza di una settimana dalla trasmissione statunitense, dal 28 settembre. In chiaro \u00e8 stata invece trasmessa dal 18 gennaio 2012 su Italia 2.\nA causa del calo degli ascolti registrato nel corso della stagione, il 13 maggio 2011 la NBC decise di non rinnovare la serie, anche se i produttori accennarono una sua possibile prosecuzione su altri canali.\nTrama.\nDurante un viaggio in crociera una giovane ragazza, Leila Buchanan, viene misteriosamente rapita. Il suo fidanzato Sean Walker inizia una disperata ricerca che lo porter\u00e0 a scoprire il pi\u00f9 grande insabbiamento della storia degli Stati Uniti.\nAlla Casa Bianca, il Presidente Elias Martinez sta decidendo le sorti di un gruppo di prigionieri segregati da 66 anni in un penitenziario segreto ubicato sul Monte Inostranka. Si tratta di individui che nel 1944 vennero ritrovati da una squadra militare dopo che il loro veicolo precipit\u00f2 in Alaska; i componenti del gruppo furono incarcerati, in quanto si rifiutavano di rivelare la loro provenienza e le loro intenzioni. In seguito verr\u00e0 appurata l'origine extraterrestre di questi individui, nonostante il loro aspetto e il loro codice genetico siano estremamente simili a quelli degli esseri umani. L'unica differenza visibile consiste in un invecchiamento estremamente pi\u00f9 lento, al punto che il loro aspetto durante questi 66 anni appare sostanzialmente immutato.\nNel 2010 Martinez, dopo aver parlato con la loro leader Sophia Maguire, decide di rivelare pubblicamente al resto del mondo l'esistenza di questi individui, prima di lasciarli liberi. Tuttavia, l'annuncio viene impedito da un attentato terroristico sventato all'ultimo momento in maniera inspiegabile: l'aereo che era stato scagliato contro Martinez sparisce nel nulla, per poi ricomparire nel deserto dell'Arizona. Martinez, pur ignorando chi sia il mandante dell'attentato, riesce a scoprire che l'aereo \u00e8 stato teletrasportato da Thomas, figlio di Sofia, capo del gruppo di alieni sfuggiti alla cattura del 1944. Durante gli ultimi 66 anni questi alieni, detti \"dormienti\", hanno vissuto tra gli esseri umani con la missione di liberare i propri compagni e, successivamente, ritornare sul loro pianeta. Poich\u00e9 la tecnologia terrestre era troppo arretrata rispetto a quella d'origine, questi alieni hanno dovuto attendere che il progresso scientifico permettesse loro di realizzare i macchinari necessari. Si scopre che, in alcuni casi, sono stati proprio gli alieni a promuovere lo sviluppo di certe tecnologie infiltrandosi negli enti governativi e scientifici oppure finanziandone i progetti (ad esempio Thomas, diventato titolare di un enorme impero finanziario, \u00e8 stato coinvolto nel Progetto Manhattan). Alcuni dei suoi pi\u00f9 fidati collaboratori, sono infatti dei dormienti.\nIn seguito a questa scoperta, Martinez decide di rinviare il loro rilascio fino a quando non sapr\u00e0 tutta la verit\u00e0. Tuttavia Thomas riesce ad ottenere la scarcerazione della madre e liberare i prigionieri di Inostranka, ma tra di loro nasce un conflitto interno: mentre Sophia vuole riportare a casa la propria gente, Thomas le rivela che gran parte dei dormienti intende rimanere sulla Terra, dove si sono costruiti una famiglia e creati una nuova vita. Il conflitto si appiana quando, tramite un messaggio inviato dalla loro gente, Sofia e Thomas scoprono che il loro pianeta sta diventando invivibile a causa della trasformazione della loro stella in una supernova. Madre e figlio, rendendosi conto che i rispettivi piani sono diventati obsoleti, convergono in una soluzione comune: trasportare tutta la popolazione nativa del loro pianeta sulla Terra, a costo di uccidere chiunque osi intralciarli e arrivando ad eliminare gli stessi dormienti che non giurino fedelt\u00e0 a Sofia e alla sua missione.\nNel frattempo, i rapporti tra i dormienti e lo staff della Casa Bianca diventano sempre pi\u00f9 tesi. Martinez ordina la loro cattura, vivi o morti e si arriva allo scontro armato: mentre i dormienti riescono a distruggere il Washington Monument (utilizzando l'energia del portale costruito per il teletrasporto), Martinez ordina l'uccisione di tutti gli alieni. Riesce ad ucciderne gran parte, compreso Thomas, ma Sofia ed un gruppo di dormienti riescono a sfuggire sempre grazie al teletrasporto.\nNel frattempo Sean, riesce a ritrovare e liberare Leila. Scopriranno che Leila e la sua sorellina Samantha sono state rapite per poter ricattare Michael Buchanan, il loro padre: \u00e8 lui, infatti, a pilotare l'aereo che viene lanciato contro Martinez per impedirgli di annunciare l'esistenza degli alieni. Si scopre, inoltre, che Micheal \u00e8 un dormiente, pertanto Leila e Samantha sono due \"ibridi\" tra gli alieni e gli umani. Sean e Leila iniziano le ricerche di Samantha, che \u00e8 stata rapita da un uomo di nome James Dempsey, il quale letteralmente \"ruba\" la giovinezza agli ibridi per potersi mantenere in vita. Dempsey, infatti, rivela di far parte di una trib\u00f9 millenaria di guardiani, che ha il compito di proteggere il futuro dell'umanit\u00e0, riuscendo anche a prevedere gli avvenimenti pi\u00f9 significativi che stanno per accadere.\nSofia intanto, accecata dalla rabbia per la perdita del figlio, delinea il suo piano: poich\u00e9 \u00e8 necessario far posto per accogliere due miliardi e mezzo di individui (la popolazione del suo pianeta), la donna decide di sterminare gran parte dell'umanit\u00e0 diffondendo il virus dell'influenza spagnola (recuperato da un cadavere seppellito nel ghiaccio dell'Alaska), a cui gli alieni sono immuni. Per togliere di mezzo Martinez, Sofia convince il vicepresidente Jarvis ad avvelenarlo, in modo da assumere la carica di Presidente; in cambio gli garantisce che l'intero popolo degli Stati Uniti verr\u00e0 risparmiato dall'epidemia, promessa che si riveler\u00e0 essere una menzogna. Tuttavia Martinez riesce a sopravvivere e a rivelare i legami tra Jarvis e Sophia, riappropriandosi del suo ruolo. Una volta fermato il virus, Sophia viene arrestata impedendo lo sterminio della razza umana. Ma ormai \u00e8 troppo tardi: il portale \u00e8 stato attivato e, nel finale della prima stagione, il pianeta degli extraterrestri viene teletrasportato tra la Terra e la Luna.\n\"L'evento\".\nIl titolo della serie viene spiegato solamente nell'ultimo episodio della prima stagione. Simon Lee, un dormiente infiltrato alla Casa Bianca, ribellatosi a Sofia, racconta a Sean Walker che umani e alieni hanno un'origine comune. Anzi, specifica che gli alieni erano sulla Terra da molto tempo prima di loro, ma sono stati costretti a lasciare il pianeta, senza specificare altri particolari. Un eventuale ricongiungimento tra le due razze avrebbe generato quello che, secondo una leggenda tramandata tra gli alieni, viene chiamato l\"'evento\": questo sarebbe risultato nella nascita di un nuovo essere superiore, causando per\u00f2 la distruzione delle due razze originarie.\nProduzione.\nConcezione.\nLa serie si presenta come un misto di generi thriller, sentimentale, giallo, con elementi di fantascienza. L'ideatore Nick Wauters spieg\u00f2 che originariamente la sceneggiatura costituiva un thriller pi\u00f9 diretto, un thriller hitchcockiano, ma fu la NBC a chiedergli di aggiungere elementi di science-fiction, proposta che ha accolto molto favorevolmente in quanto fan del genere.\nPrima della partenza della serie, i produttori promisero che i misteri legati alla trama non sarebbero rimasti irrisolti, ma le risposte sarebbero arrivate tempestivamente, alcune gi\u00e0 a partire dal secondo episodio. Il produttore esecutivo Evan Katz spieg\u00f2 che \u00abtutto \u00e8 stato progettato per fornire delle risposte, in modo da non lasciare gli spettatori con un senso di frustrazione con il prosieguo della stagione\u00bb.\nMolte testate giornalistiche, analizzando la presentazione della serie e le dichiarazioni dei produttori, paragonarono \"The Event\" a \"Lost\", mettendo in luce come poteva rappresentare una nuova \"serie cult\". Il sito \"Blastr\" (ex \"Sci Fi Wire\") evidenzi\u00f2 una serie di punti in comune con la serie ideata da J.J. Abrams, individuando l'unica vera differenza nell'intenzione degli autori di non lasciare i misteri irrisolti. Innanzi tutto c'\u00e8 la presenza di un grande mistero, che necessita di pi\u00f9 stagioni per essere completamente risolto. A tal proposito il produttore Steve Stark rivel\u00f2 che lo sceneggiatore Nick Wauters aveva preparato un'intera \"bibbia\" che fissava gli obiettivi da raggiungere nel corso delle varie stagioni, gi\u00e0 da prima che la NBC approvasse l'episodio pilota. Altro punto in comune con \"Lost\" sono i flashback, di cui si fa molto uso nel primo episodio. Il produttore esecutivo e regista Jeffrey Reiner dichiar\u00f2: \u00abQuesto espediente ci permette di rispondere subito a delle domande. Coi flashback, anche se non saranno tanti quanti quelli del pilot, riusciremo a rendere pi\u00f9 digeribile la storia col procedere della serie\u00bb. Come in \"Lost\" inoltre, c'\u00e8 solo qualche frammento di fantascienza, ma la trama sar\u00e0 principalmente incentrata su persone e fatti \"reali\".\nLa responsabile della programmazione della NBC Angela Bromstad, facendo un paragone con la sfortunata serie della ABC \"FlashForward\", spieg\u00f2 che \"The Event\" non avrebbe avuto problemi creativi e per evitarli gli autori si erano gi\u00e0 portati molto avanti con le sceneggiature. Inoltre la programmazione sarebbe stata pi\u00f9 regolare possibile, e non ci sarebbero state altre pause oltre quelle forzate per le vacanze. In effetti la prima stagione ebbe un andamento pi\u00f9 regolare rispetto alle altre serie televisive, ma la pausa invernale fu una delle pi\u00f9 lunghe dei programmi della stagione televisiva 2010-2011: da inizio dicembre a inizio marzo.\nSviluppo.\nLa sceneggiatura della serie fu scritta nel 2006 da Nick Wauters. Nel corso del 2009 il produttore Steve Stark, dopo aver sentito che il network era alla ricerca di una nuova serie per i suoi palinsesti, present\u00f2 il progetto alla NBC, che diede il via libera alla produzione dell'episodio pilota nel mese di gennaio 2010.\nLa fase di casting si svolse tra febbraio e marzo, mese in cui fu ingaggiato il regista Jeffrey Reiner, che firm\u00f2 per dirigere l'episodio pilota dopo aver accettato un accordo con Universal Media Studios per la realizzazione di nuovi progetti. Evan Katz fu invece designato come show runner.\nDopo aver visionato il pilot, la NBC approv\u00f2 definitivamente la produzione della serie il 7 maggio 2010, durante gli annuali \"upfront\". All'ordine iniziale di 13 episodi, il 18 ottobre 2010 la rete aggiunse ulteriori 9 episodi, dichiarandosi soddisfatta del successo ottenuto dai primi episodi andati in onda. A fine stagione tuttavia, a causa del calo dell'audience registrato dopo la pausa invernale, la rete decise di non rinnovare la serie per una seconda stagione.\nCasting.\nIl primo attore ad entrare nel cast fu Jason Ritter, annunciato come interprete del protagonista Sean Walker l'8 febbraio 2010. Tra il 23 e il 25 febbraio furono annunciati anche \u017deljko Ivanek, per il ruolo del direttore della CIA Blake Sterling, Ian Anthony Dale, per interpretare l'agente governativo Simon Lee, Sarah Roemer per il ruolo della fidanzata del protagonista Leila Buchanan e Scott Patterson per interpretare il padre di Leila, Michael Buchanan.\nAlla fine di febbraio si un\u00ec al cast anche Laura Innes, nel ruolo di Sophia Maguire, leader di un misterioso istituto penitenziario, personaggio che originariamente era stato concepito come un ruolo maschile.\nA marzo 2010 fu ingaggiato l'attore afroamericano Blair Underwood, per il ruolo del neopresidente degli Stati Uniti Elias Martinez, inizialmente pensato per un attore ispanico. Il 19 luglio 2010 entr\u00f2 a far parte del cast anche l'attore Clifton Collins Jr., chiamato ad interpretare il ruolo di Thomas, un uomo chiave all'interno della cospirazione governativa. Ad inizio settembre 2010 la NBC annunci\u00f2 che Hal Holbrook avrebbe avuto un ruolo ricorrente a partire dal quarto episodio. L'attore, vincitore di quattro premi Emmy, interpret\u00f2 Dempsey, un uomo d'affari rivelatosi antagonista del Presidente Martinez.\nRiprese.\nL'episodio pilota fu girato sull'isola hawaiiana Oahu, durante il mese di aprile 2010. Le riprese della serie avvennero principalmente nella citt\u00e0 di Los Angeles e negli studi televisivi di Burbank, in California.\nDistribuzione.\nLa NBC ha trasmesso \"The Event\" dal 20 settembre 2010, ogni luned\u00ec alle 21:00. In diversi paesi la serie \u00e8 andata in onda in contemporanea o a distanza molto ravvicinata con la programmazione statunitense. A giugno 2010 il network canadese Rogers Media annunci\u00f2 l'acquisto dei diritti televisivi per trasmetterla in contemporanea con gli Stati Uniti. In Italia la pay-tv Mediaset Premium ha trasmesso la serie in lingua originale sottotitolata il giorno successivo la messa in onda negli USA, mentre gli episodi doppiati sono andati in onda a distanza di una settimana, dal 28 settembre. Anche in Svezia l'emittente pubblica Sveriges Television la trasmise a circa una settimana dalla programmazione originale, a partire dal 26 settembre. In Russia fu l'emittente TV-3 a trasmetterla poco dopo la messa in onda negli USA. Nel Regno Unito invece, Channel 4 l'ha trasmessa a partire dal 22 ottobre, mentre in Spagna ha fatto il suo debutto dal 4 ottobre sull'emittente TNT. In totale sono quasi 200 le emittenti di diverse nazionalit\u00e0 che acquistarono i diritti per trasmettere la serie a poca distanza dalla programmazione originale.\nAccoglienza.\nAscolti.\nLa serie esord\u00ec bene nei palinsesti americani raccogliendo 10,88 milioni di telespettatori, risultando cos\u00ec il quinto programma televisivo pi\u00f9 seguito del luned\u00ec sera e la serie televisiva pi\u00f9 seguita sulla NBC. Tuttavia gli ascolti sono andati calando sin dal secondo episodio, facendo registrare alla serie una media di 6,9 milioni di telespettatori per la prima parte della stagione, prima della pausa invernale, durata da inizio dicembre fino a inizio marzo. L'audience scese ulteriormente dopo la pausa e a fine stagione la serie registr\u00f2 una media di circa 5,5 milioni di telespettatori per episodio. Tenendo conto anche delle repliche e delle visioni in differita durante i sette giorni seguenti la prima messa in onda degli episodi, la prima stagione \u00e8 stata seguita complessivamente da una media di 7,09 milioni di telespettatori per episodio, pari a circa il 6% di share.\nCritica.\nDopo la messa in onda dell'episodio pilota, il \"New York Post\" paragon\u00f2 la produzione della serie a una ricetta i cui ingredienti sono formati da \u00abuna gran manciata di \"Lost\" mista a una porzione di \"V\" e una tazza di \"FlashForward\"\u00bb, esprimendo un giudizio positivo. Altre testate, come il \"San Francisco Chronicle\" e \"USA Today\" sottolinearono le buone potenzialit\u00e0 della serie, presentandola come \u00abun thriller cospirativo, un giallo al cardiopalma con un pizzico di fantascienza\u00bb, anche se hanno spiegato come non sarebbe stato facile per la NBC creare una nuova serie \"cult\" come \"Lost\". Il \"Los Angeles Times\" si compliment\u00f2 con la NBC per essere riuscita a proporre qualcosa di veramente promettente, come non faceva da quattro anni prima, quando lanci\u00f2 \"Heroes\". James Poniewozik sul \"TIME\" defin\u00ec il pilot molto accattivante e si defin\u00ec moderatamente curioso di scoprire come si sarebbe evoluta la storia. Il critico americano mise anche in luce l'influenza della serie \"24\". Altri quotidiani statunitensi, tra cui il \"Miami Herald\", invece misero in evidenza come il pilot proponesse una serie di domande e misteri senza fornire risposte e si chiesero se i telespettatori sarebbero stati pazienti nell'aspettarle.\nPromozione.\nL'episodio pilota era stato presentato in anteprima al San Diego Comic-Con International, a fine luglio 2010, destando impressioni positive nel pubblico. Durante il mese di agosto la NBC organizz\u00f2 anche un competizione online, attraverso un sondaggio sul sito promotore di cerimonie e spettacoli \"eventful.com\", in cui le cinque citt\u00e0 pi\u00f9 votate avrebbero ospitato una festa promozionale con la proiezione in anteprima del primo episodio, durante la settimana precedente la messa in onda sulla NBC. Tali citt\u00e0 furono: Petersburg (citt\u00e0 natale di Blair Underwood), Oklahoma City, New York, Los Angeles e Chicago. Un'anteprima era stata organizzata anche il 31 agosto a Miami.\nI poster promozionali diffusi dalla NBC prima del debutto della serie raffigurano il volto di uno degli attori principali, quali Jason Ritter, Laura Innes e Blair Underwood. In cima \u00e8 presente una citazione sull'\"evento\" oggetto della serie, quali ad esempio \u00abthe President can't stop it\u00bb per il poster con Blair Underwood e \u00aba desperate act will start it\u00bb per quello con Jason Ritter, mentre in basso invece \u00e8 presente il titolo della serie con lo slogan \u00abwhat will you believe?\u00bb, con i caratteri \u00ablie\u00bb messi in risalto.\nPer quanto riguarda gli spot televisivi trasmessi dalla NBC per pubblicizzare la messa in onda dell'episodio pilota, tutti si chiudono con il motto \u00abwhat is the event?\u00bb. Poich\u00e9 la serie fu trasmessa subito dopo la messa in onda di \"Chuck\", \u00e8 stato prodotto anche uno spot che rappresenta un crossover tra le due serie, in cui appaiono i personaggi di \"Chuck\" Morgan Grimes, Sarah Walker e Chuck Bartowski, che dopo aver avuto un \"flash\" sull'\"evento\", lo giudica \u00abfenomenale\u00bb.\nIn Italia pochi giorni prima del debutto della serie sul canale pay Joi, Mediaset Premium organizz\u00f2 nelle citt\u00e0 di Roma e Milano una campagna virale attraverso un'operazione di guerriglia marketing, che incluse: la diffusione di migliaia di pagine d'agenda in cui era scritto un messaggio promozionale con l'invito a guardare la serie; la distribuzione all'uscita delle stazioni metropolitane di cartelline contenenti documenti della CIA fittizi sui personaggi della serie; e il disegno sulle saracinesche di alcuni negozi di graffiti writing raffiguranti il volto del personaggio Leila Buchanan, interpretata da Sarah Roemer. Un'operazione del genere era gi\u00e0 stata organizzata dalla NBC negli Stati Uniti, in occasione della presentazione estiva al Comic-Con, dove alcuni agenti commerciali travestiti da agenti della CIA hanno distribuito al pubblico dossier fittizi sui personaggi e pi\u00f9 in generale sulla mitologia della serie. Tali schede sui personaggi sono consultabili sul sito ufficiale della serie nella sezione dedicata alle biografie dei personaggi principali."}
{"id": "3046974", "revid": "108904", "url": "https://it.wikipedia.org/wiki?curid=3046974", "title": "Sergio de Caprio", "text": ""}
{"id": "3046975", "revid": "767487", "url": "https://it.wikipedia.org/wiki?curid=3046975", "title": "Il ritorno di Mr. Ripley", "text": "Il ritorno di Mr. Ripley (\"Ripley Under Ground\") \u00e8 un film del 2005 diretto da Roger Spottiswoode e basato su \"Il sepolto vivo\", secondo romanzo del ciclo di Tom Ripley della scrittrice Patricia Highsmith. Il protagonista \u00e8 interpretato da Barry Pepper.\nLo stesso personaggio \u00e8 presente in altri quattro romanzi della Highsmith: \"Il talento di mister Ripley\", \"L'amico americano\", \"Il ragazzo di Tom Ripley\" e \"Ripley sott'acqua\".\nTrama.\nTom Ripley vive a Londra come attore di teatro, in una situazione lavorativa precaria. Ha degli amici che gravitano nel mondo dell'arte: il geniale ed esuberante pittore Derwatt, il gallerista Jeff Constant, il pittore fallito Bernard e la ragazza del pittore Cynthia. Derwatt sta per diventare famoso e questo lascia intendere che le sue tele aumenteranno di valore, ma il suo carattere volubile lo porta a prendere un'auto, mentre \u00e8 ubriaco, e a rimanere ucciso nell'incidente. L'amico gallerista vede svanire il suo sogno e a quel punto, per l'interesse economico di tutti, Tom decide di nascondere il cadavere facendo credere Derwatt ancora vivo, mentre Bernard ultima le opere incompiute. Poco prima dell'incidente, mentre rubava dei soldi dall'interno di un'auto, Tom ha conosciuto una splendida ereditiera parigina, Heloise, della quale, ricambiato, si innamora. Va a trovarla in Francia, passando dei giorni nella fastosa magione di famiglia, ma gli sviluppi della situazione lo porteranno ad avere di nuovo a che fare con una morte accidentale, che anche questa volta Tom cercher\u00e0 di nascondere."}
{"id": "3046982", "revid": "404338", "url": "https://it.wikipedia.org/wiki?curid=3046982", "title": "Sistema orario a 24 ore", "text": "Il sistema orario a 24 ore \u00e8 il sistema di notazione del tempo che suddivide la giornata in 24 ore partendo dalla mezzanotte, contrassegnata con zero o 24, fino alla mezzanotte successiva. Lo zero indica la mezzanotte della giornata appena iniziata, mentre 24 indica la mezzanotte della giornata appena terminata. Questa \u00e8 la convenzione pi\u00f9 comunemente usata oggi nel mondo per la rappresentazione del tempo ed \u00e8 anche la notazione standard internazionale (ISO 8601). \nIl sistema orario a 12 ore rimane tuttavia quello maggiormente usato in alcuni grandi paesi, quali l'India, gli Stati Uniti, le Filippine, Australia, il Canada (eccetto il Qu\u00e9bec). In molti stati si usano entrambi i sistemi, pi\u00f9 comunemente quello a 12 ore nella comunicazione verbale e quello a 24 nella comunicazione scritta (\u00e8 il caso dell'Italia). Nel campo della medicina, il sistema a 24 ore \u00e8 usato nella documentazione onde prevenire qualsiasi ambiguit\u00e0 nello stabilire l'ora in cui sia accaduto qualsiasi evento che potrebbe risultare importante per l'anamnesi del paziente.\nDescrizione.\nNella notazione a 24 ore l'ora del giorno \u00e8 scritta nella formula hh:mm (es. 01:45) o hh:mm:ss (es. 01:45:30), dove hh (da 00 a 23) rappresenta il numero di ore intere trascorse dalla mezzanotte passata, mm (da 00 a 59) rappresenta il numero di minuti interi trascorsi dall'ultima ora trascorsa pienamente, e ss (da 00 a 59) rappresenta il numero di secondi interi trascorsi dall'ultimo minuto trascorso pienamente. Nell'eventualit\u00e0 della presenza di un secondo intercalare, il valore assegnato a ss pu\u00f2 estendersi a 60. Si aggiunge uno zero all'inizio di cifre inferiori al 10; questo zero si considera opzionali per le cifre riguardanti le ore, ma \u00e8 molto comune tra le applicazioni informatiche. Se sono richiesti tempi inferiori al secondo, i secondi possono essere trascritti in termini di frazione decimale, si pu\u00f2 quindi scrivere la frazione di secondo dopo un punto o una virgola decimale (es. 01:45:30,678). Il simbolo usato pi\u00f9 comunemente per separare tra loro ore, minuti e secondi \u00e8 quello dei due punti, che \u00e8 poi il simbolo usato dall'ISO 8601. In alcuni contesti non si usa alcun separatore (es. 0145), come nell'esercito statunitense, mentre in altri come Francia e Qu\u00e9bec si usa la lettera \"h\" (a significare \"heure\") quando si parla solo in termini di ore e minuti (es. 01h45).\nLa mezzanotte, 00:00 e 24:00.\nNel sistema orario a 24 ore il giorno inizia a mezzanotte, indicata come 00:00, e finisce con il passare dell'ultimo minuto, quello corrispondente alle 23:59. Tuttavia, la notazione 24:00 pu\u00f2 essere utilizzata nel caso in cui il riferimento sia alla mezzanotte del giorno passato o alla fine esatta del giorno corrente. Un esempio pu\u00f2 essere considerato per ci\u00f2 che riguarda gli orari di apertura di uno stabile, infatti si pu\u00f2 trovare scritto 07:00-24:00; alcuni orari ferroviari considerano 24:00 come orario di arrivo e 00:00 come orario di partenza. Si consideri comunque che \"24:00\" \u00e8 un riferimento usato per chiarire eventuali ambiguit\u00e0, e non rappresenta un'ora a s\u00e9 stante e comunque tale notazione \u00e8 stata cancellata dall'ISO 8601 nel 2019 e pu\u00f2 essere quindi considerata solo consuetudinaria. \u00c8 molto raro infatti leggere orari come 24:01 o 25.59, anche se non del tutto improbabile: vengono visualizzati ad esempio in Giappone e Hong Kong, nel caso in cui le ore di lavoro vadano oltre la mezzanotte; oppure nei biglietti validati di alcuni sistemi pubblici di trasporto europei come a Copenaghen, che mostrano 27:45 invece che 03:45.\nLa maggior parte degli orologi digitali mostra orari compresi tra 00:00 e 23:59. Ci sono tuttavia delle eccezioni, tra cui quella dei microonde della Bosch Siemens, che per segnare la mezzanotte mostra appunto 24:00 invece che 00:00.\n\"Military time\".\nIn Canada e negli Stati Uniti, il termine \"military time\" \u00e8 spesso usato per riferirsi al sistema orario a 24 ore. In questi stati il tempo del giorno viene scandito usando quasi sempre il sistema orario a 12 ore, e la notazione a 24 ore viene usata solo in alcuni casi specifici, tra cui appunto quello delle forze armate (ma anche la meteorologia, la navigazione, l'astronomia, l'informatica), in cui le possibili ambiguit\u00e0 date dal contesto potrebbero comportare anche gravi rischi. Il termine non \u00e8 usato nelle altre parti del mondo, dove il sistema a 24 ore \u00e8 usato ormai da molto tempo nella vita di tutti i giorni.\nNelle forze militari statunitensi l'ora \u00e8 effettivamente definita in maniera simile alla notazione a 24 ore, con le differenze che si omettono i due punti e lo spazio delle ore viene definito con il metodo decimale; ad esempio le 06:00 diverrebbero 0600 e sarebbero pronunciate \"zero seicento\" (\"\"zero six hundred\", \"oh six hundred\"\") o \"zero sei zero zero (\"zero six zero zero\"). Questi usi non sono comunque esclusivamente militari, si usano invece in tutte le circostanze del mondo anglofono dove torna utile usare il sistema a 24 ore.\nCi sono alcune differenze tra l'uso militare e gli altri sistemi basati su 24 ore:\nStoria.\nIl sistema orario a 24 ore \u00e8 usato da molti secoli, in primo luogo da scienziati, astronomi e navigatori. Ci sono diversi esempi di orologi a 24 ore arrivati fino ai nostri giorni, tra cui l\"'Orloj\" di Praga e il \"Shepherd gate clock\" a Greenwich.\nI militari britannici e canadesi iniziarono ad usare questa notazione dal 1917; prima di allora gli ordini erano impartiti usando i suffissi a.m. e p.m. (ante meridiem e post meridiem, per distinguere le ore prima e dopo il mezzogiorno).\nIn Gran Bretagna l'uso quotidiano del sistema a 24 ore \u00e8 cresciuto notevolmente dall'inizio del Novecento. Nel 1934 il \"Radio Times\" inizi\u00f2 ad usarlo per i palinsesti, ma lo blocc\u00f2 5 mesi dopo a causa di diffuse proteste tra i lettori. Pi\u00f9 recentemente, nel 1995 la \"BBC Weather\" us\u00f2 la notazione a 12 ore per diversi mesi durante la descrizione delle previsioni del tempo, ma dopo le lamentele del pubblico torn\u00f2 ad usare la notazione a 24 ore.\nConvivenza dei due formati a 12 e 24 ore.\nIl sistema orario a 24 ore non ha del tutto sostituito quello a 12 ore, che resiste tuttora: "}
{"id": "3046984", "revid": "118033942", "url": "https://it.wikipedia.org/wiki?curid=3046984", "title": "Chasan", "text": "Chasan (in russo \u0425\u0430\u0441\u0430\u043d, in coreano \ud558\uc0b0 \"Hasan\", in giapponese \u30cf\u30b5\u30f3 \"Hasan\") \u00e8 un insediamento di tipo urbano dell'Estremo oriente russo, situato nel Territorio del Litorale; appartiene amministrativamente al \"rajon\" Chasanskij.\nGeografia fisica.\nSi trova 130\u00a0km a sud di Vladivostok, poco lontano dal confine con la Cina; \u00e8 l'unico comune russo al confine con la Corea del Nord. L'insediamento sorge a poca distanza dal lago omonimo e dal fiume Tumen (in russo \"Tumannaja\").\nStoria.\nIl paese venne fondato nel 1959 dopo la costruzione della Linea dell'Estremo Oriente che collega Vladivostok (Russia) a Ras\u014fn (Corea del Nord) nel 1941, in seguito la ferrovia venne utilizzata dall'esercito sovietico nel 1945 per occupare la Corea del Nord, allora dominio dell'Impero Giapponese. Dal 1945 divenne un importante punto di controllo verso la Cina e la Corea del Nord.\nIn seguito alla caduta dell'Unione Sovietica Chasan ha perso la sua importanza e si \u00e8 spopolata (gran parte degli abitanti erano doganieri e militari), anche se rimane un nodo importante nei rapporti di politica estera russo-nord coreani."}
{"id": "3046985", "revid": "767487", "url": "https://it.wikipedia.org/wiki?curid=3046985", "title": "Haylie Johnson", "text": "Biografia.\nFiglia di Cliff e Nancy Johnson, ha un fratello pi\u00f9 vecchio, Chris, e una sorella pi\u00f9 giovane, Ashley, anche lei attrice. \nQuando Haylie aveva tre anni, la sua famiglia si trasfer\u00ec in Michigan, dove lei divenne modella per il negozio per ragazzi Loretta Lorion. La famiglia torn\u00f2 in California pochi anni dopo per far s\u00ec che Haylie e i fratelli potessero continuare la loro carriera artistica. \nTornata in California, Haylie si fa notare come attrice nello show Growin Pains, nel quale era protagonista proprio la sorella Ashley; tuttavia, il suo vero e proprio debutto nel mondo dello spettacolo \u00e8 nel 1991, quando entra a far parte del cast di Kids Incorporated, show che sar\u00e0 poi sospeso nel 1993. Proprio in quell'anno, oltre a spiccare per le sue eccellenti doti canore (che le permetteranno di incidere alcune canzoni e di intraprendere quindi una carriera musicale) Haylie entra a far parte del cast della fortunatissima serie tv \"La signora del West\", ideata da Beth Sullivan, nel quale avr\u00e0 un ruolo importante, che le permetter\u00e0 di divenire nota in tutto il mondo: interpreta infatti Becky Bonner, migliore amica di Colleen Cooper, per tutte e sei le stagioni della serie, quindi fino al maggio 1998, anno in cui Haylie termina anche di girare un documentario riguardante i bambini nel mondo del cinema. \nVita privata.\nHaylie \u00e8 sposata dal 2001 con Jonny Lang. I due vivono a Burbank, in California"}
{"id": "3046990", "revid": "767487", "url": "https://it.wikipedia.org/wiki?curid=3046990", "title": "Sion (mormonismo)", "text": "All'interno del movimento mormone, Sion (o Zion) \u00e8 utilizzato spesso per connotare un'utopica associazione di giusti. Questa associazione praticherebbe una forma di economia comunitaria chiamata l'Ordine Unito (\"United Order\") volto ad assicutare che tutti i membri siano ad un'accettabile qualit\u00e0 di vita, le distinzioni di classe siano minimizzata e sia ottenuta un'unit\u00e0 di gruppo. Mentre Sion \u00e8 spesso stato collegato con la teocrazia, il concetto di Sion teoricamente non richiede un simile sistema di governo.}. In questo modo, Sion deve essere distinto dal sistema politico ideale chiamato teodemocrazia che i mormoni credono si adotter\u00e0 dopo la seconda venuta di Cristo. Tuttavia \"Sion\" ha molti possibili significati nel lessico mormone."}
{"id": "3046991", "revid": "110157", "url": "https://it.wikipedia.org/wiki?curid=3046991", "title": "Conferenza generale (mormonismo)", "text": "Nella movimento mormone le conferenza generali sono una serie di assemblee in cui la Chiesa dirige i propri affari e direttive generali.\nOriginariamente, le conferenze generali si tenevano ogni tre mesi, come stabilito da una delle prime rivelazioni di Joseph Smith. Dal 1831, le conferenze si tennero meno frequentemente, di solito per dirigere speciali affari della Chiesa o per rispondere a speciali bisogni della Chiesa."}
{"id": "3046997", "revid": "287204", "url": "https://it.wikipedia.org/wiki?curid=3046997", "title": "Ann Eliza Young", "text": "Denunci\u00f2 apertamente l'oppressione delle donne e fu una fautrice dei diritti delle donne durante il XIX secolo.\nEra nata nel 1844 a Nauvoo da Chauncey Griswold Webb e sua moglie, il cui nome da nubile era stato Eliza Jane Churchill.\nAnn Eliza Webb spos\u00f2 Brigham Young, il secondo presidente della Chiesa della Chiesa di Ges\u00f9 Cristo dei Santi degli Ultimi Giorni (Chiesa mormone), quando lui aveva 67 anni e lei era una divorziata di 24 anni con due figli. Nonostante si sia successivamente definita come la \"moglie numero 19\" di Young, e altri si siano riferiti a lei come la \"27\u00aa moglie\", era in realt\u00e0 la 52\u00aa donna a sposare Young. Chiese il divorzio da Young nel gennaio 1873, un gesto che attrasse molta attenzione. La sua domanda di divorzio adduceva trascuratezza, trattamento crudele e abbandono familiare, e sosteneva che suo marito aveva propriet\u00e0 del valore di e un reddito superiore a al mese (Young oppose che possedeva meno di in propriet\u00e0 e che il suo reddito era meno di al mese). Lei fu scomunicata dalla Chiesa di Ges\u00f9 Cristo dei Santi degli Ultimi Giorni il 10 ottobre 1874. Il divorzio fu concesso nel gennaio 1875 e fu ordinato a Brigham Young di pagare un'indennit\u00e0 di al mese e in spese legali. Quando Young inizialmente rifiut\u00f2, fu considerato oltraggio alla corte e condannato a un giorno di prigione e a una multa di . L'assegnazione alimentare fu successivamente messa da parte sulla base che un matrimonio poligamo era legalmente non valido.\nAnn Eliza Young successivamente percorse gli Stati Uniti e denunci\u00f2 apertamente la poligamia, il Mormonismo e lo stesso Brigham Young. Testimoni\u00f2 davanti al Congresso degli Stati Uniti d'America nel 1875; a queste critiche fu attribuito di contribuire all'approvazione del Poland Act che riorganizz\u00f2 il sistema giudiziario nel Territorio dello Utah e rese pi\u00f9 facile al Governo Federale perseguire i poligami.\nNel 1876 pubblic\u00f2 un'autobiografia intitolata \"Wife No. 19\" (\"Moglie n. 19\"), in cui scrisse che aveva\nIl suo resoconto di testimone degli \"orrori della poligamia e massoneria\" fu la base della biografia \"The Twenty-Seventh Wife\" del 1961 di Irving Wallace e della novella \"The 19th Wife\" del 2008 di David Ebershoff.\nDopo il suo divorzio da Young, Ann Eliza spos\u00f2 il non-mormone Moses R. Deming. Venne separata dalla sua famiglia, inclusi i suoi bambini (un nipote disse al biografo Irving Wallace che nessuno dei suoi figli aveva contatti con lei dopo che avevano raggiunto l'et\u00e0 adulta). I membri erano spesso scoraggiati dall'associarsi con \"apostati\". Un articolo del 1907 in occasione del 30\u00ba anniversario della morte di Young aggiorn\u00f2 il pubblico sulle sue vedove all'epoca sopravvissute e afferm\u00f2 che Ann Eliza aveva divorziato ancora e viveva a Lansing (in Michigan). Nel 1908 Ann Eliza pubblic\u00f2 una versione riveduta di \"Wife No. 19\" intitolata \"Life in Mormon Bondage.\" (\"Vita nella schiavit\u00f9 mormone\"). Dopo la sua pubblicazione, lei spar\u00ec dalla scena pubblica. Non sono noti n\u00e9 la data n\u00e9 il luogo della sua morte n\u00e9 il luogo di sepoltura. Una fonte sostiene che mor\u00ec nel 1925 a Rochester (New York)."}
{"id": "3047002", "revid": "1305772", "url": "https://it.wikipedia.org/wiki?curid=3047002", "title": "Ripley Under Ground", "text": ""}
{"id": "3047007", "revid": "767487", "url": "https://it.wikipedia.org/wiki?curid=3047007", "title": "Saverio Manetti", "text": "Biografia.\nNella dedica a s\u00e9 stesso di una tavola della \"Storia naturale degli uccelli\" elenca i seguenti titoli: Professore di botanica della \"Societ\u00e0 Botanica Fiorentina\", Medico del \"Collegio Fiorentino\", Accademico dell'\"Accademia Imperiale Leopoldiana dei curiosi di Germania\", Socio onorario della Reale [Societ\u00e0] delle Scienze di Londra, di Gottinga e di Montpellier, Accademico dell'Istituto di Bologna. \nStudi\u00f2 anatomia con Antonio Cocchi (1695\u20131758). Alla morte del suo maestro ne esegu\u00ec l'autopsia descrivendone in una lettera procedimenti e reperti tanto accuratamente da consentire ancora oggi una precisa diagnosi medica.\nHa descritto per primo un genere di liane del Centro America che da lui prende il nome (Manettia).\nIntrattenne stretti contatti scientifici con il botanico svedese Carlo Linneo e con i principali circoli scientifici della seconda met\u00e0 del XVIII secolo.\nFu sovrintendente del Giardino dei Semplici di Firenze dal 1749 al 1782 succedendo a Giovanni Targioni Tozzetti e segretario perpetuo dell'Accademia dei Georgofili.\nCon notevole sforzo organizzativo, cur\u00f2 la pubblicazione della \"Storia naturale degli uccelli\", un monumentale catalogo in cinque tomi illustrato con 600 incisioni acquarellate opera dell'abate Lorenzo Lorenzi e di Violante Vanni che ripresero le immagini della collezione del marchese Giovanni Gerini. L'opera impegn\u00f2 il Manetti quasi per un decennio soprattutto per la ricerca di finanziatori che venivano riconosciuti nelle numerose dediche delle tavole."}
{"id": "3047013", "revid": "33672313", "url": "https://it.wikipedia.org/wiki?curid=3047013", "title": "Adam's peak", "text": ""}
{"id": "3047033", "revid": "729019", "url": "https://it.wikipedia.org/wiki?curid=3047033", "title": "21\u00aa Divisione fanteria &quot;Granatieri di Sardegna&quot;", "text": "La 21\u00aa Divisione fanteria \"Granatieri di Sardegna\" \u00e8 stata una delle Grandi Unit\u00e0 di fanteria del Regio Esercito.\nStoria.\nLe origini.\nLe origini della divisione risalgono al 1831, alla \"Brigata Guardie\" dell'Armata Sarda. Con l'ordinamento dell'11 marzo 1926, che introduceva le brigate ternarie, venne costituita la \"Brigata \"Granatieri di Sardegna\"\", su tre reggimenti di granatieri, che con il 13\u00ba Reggimento artiglieria and\u00f2 a formare la \"21\u00aa Divisione territoriale di Roma\". L'8 febbraio 1934 questa divenne la \"21\u00aa Divisione di fanteria \"Granatieri di Sardegna\"\". Nel 1939 la divisione perde il 3\u00ba Reggimento \"Granatieri di Sardegna\", mentre successivamente venne aggregata la 55\u00aa Legione CC.NN. d'assalto.\nIn esecuzione della legge 11 marzo 1926 sull'ordinamento del Regio Esercito, che prevedeva la costituzione delle Brigate su tre reggimenti, nella brigata venne inquadrato anche il 3\u00ba Reggimento \"Granatieri\" ricostituito il 1\u00ba dicembre 1926, formato con i terzi battaglioni dei reggimenti preesistenti, e la brigata prese il nome di XXI Brigata di fanteria.\nNel 1935 il I Battaglione del 3\u00ba Reggimento prese parte alla Guerra di Etiopia.\nNell'autunno 1939 quando vennero costituite le Divisioni di fanteria articolate su due reggimenti di fanteria, il 1\u00b0 e il 2\u00ba Reggimento \"Granatieri di Sardegna\" vennero assegnati, insieme al 13\u00ba Reggimento artiglieria da campagna, alla 21\u00aa Divisione fanteria \"Granatieri di Sardegna\", mentre il 3\u00ba Reggimento \"Granatieri Guardie\" venne staccato da essa, restando dislocato in Albania alla cui invasione aveva preso parte e sarebbe stato poi impiegato durante la seconda guerra mondiale sul fronte greco-albanese, dove si sarebbe distinto per dedizione ed eroismo.\nOccupazione dell'Albania.\nNel 1939 il 3\u00ba Reggimento \"Granatieri di Sardegna\" forn\u00ec il I ed il II Battaglione, inseriti nel Reggimento di formazione \"Mannerini\", ed una batteria d'accompagnamento da 65/17 al Corpo di spedizione che venne inviato in Albania per prendere parte all'occupazione del Paese. Grazie a questa operazione, il reparto venne ridenominato 3\u00ba Reggimento \"Granatieri di Sardegna e d'Albania\". Al 2\u00ba Reggimento granatieri venne aggregato il battaglione della Guardia Reale Albanese, con compiti di guardia d'onore presso la capitale dell'Impero italiano.\nSeconda guerra mondiale.\nNel giugno del 1940, all'entrata in guerra dell'Italia, la divisione venne mobilitata ed inviata con il VII Corpo d'Armata sul fronte francese; qui, grazie alla rapida conclusione della battaglia delle Alpi Occidentali, la divisione non entr\u00f2 in azione, rimanendo in riserva nella zona di Subbio, nell'astigiano. Il 3\u00ba Reggimento invece rimase in Albania e prese parte alla campagna di Grecia con il Raggruppamento litorale.\nL'8 maggio 1941 la grande unit\u00e0 venne inviata in Slovenia, a presidio della Provincia di Lubiana, tra Lubiana e Ko\u010devje.\nNel mese di settembre 1942, la Divisione venne trasferita in Croazia, per iniziare nella seconda met\u00e0 di novembre il rimpatrio, prendendo sede a Roma.\nNella primavera del 1943 la divisione era schierata a difesa di Roma ed inserita nel Corpo d'armata motocorazzato, costituito nell'estate. Durante questa periodo fu riorganizzata secondo l'ordinamento Mod. 43, ricevendo il XXI Battaglione mortai ed arrivando a schierare 14\u00a0500 uomini e 54 pezzi d'artiglieria. Essa venne disposta ad arco immediatamente sul fianco meridionale della citt\u00e0, tra la Magliana e Tor Sapienza, a controllare le vie Aurelia, Ostiense, Appia e Casilina.\nL'armistizio e la resistenza.\nAlla proclamazione dell'armistizio dell'8 settembre 1943 la Divisione faceva parte del Corpo d'Armata Motocorazzato adibito alla difesa della capitale ed era schierata nella zona sud di Roma a presidio dei capisaldi predisposti in corrispondenza delle vie di accesso alla Capitale, lungo un semicerchio dell'estensione di circa trenta chilometri, dalla Via Boccea alla Via Collatina. alla proclamazione dell'armistizio segu\u00ec l'immediata reazione militare delle forze tedesche della Wehrmacht schierate a sud e a nord della citt\u00e0, secondo le direttive operative stabilite da Adolf Hitler in caso di defezione italiana. Tutti i reparti della Divisione presero parte agli scontri del 9 e 10 settembre a sud di Roma contro i tedeschi a cavallo della Via Ostiense agli ordini del generale Gioacchino Solinas, contendendo le posizioni presidiate per due giorni: presso Porta San Paolo e al Campidoglio. Presso Porta San Paolo, che si riveler\u00e0 l'ultimo baluardo della difesa di Roma, poi al Campidoglio difeso dalla IV Compagnia Reclute del 1\u00ba Reggimento, comandata del Capitano Alberto Alessandrini, che si riveler\u00e0 l'ultimo baluardo della difesa di Roma, i Granatieri e le altre truppe giunte in rinforzo (carabinieri, bersaglieri, Polizia dell'Africa Italiana, \"Lancieri di Montebello\", carristi, paracadutisti, camionettisti) ebbero il forte sostegno della popolazione romana armata e si opposero strenuamente alla 2\u00aa Divisione paracadutisti tedesca. Tuttavia verso le 17,00 i tedeschi sfondarono la linea dei difensori italiani e poco dopo le unit\u00e0 militari italiane si arresero, anche perch\u00e9 la fuga di Vittorio Emanuele III da Roma aveva di fatto reso ogni ulteriore resistenza insensata. In quello che \u00e8 considerato il primo evento della Resistenza italiana caddero 597 italiani, di cui 414 militari e 183 civili. Per il loro ruolo nella difesa di Roma il 1\u00ba Reggimento \"Granatieri di Sardegna\" e l'8\u00ba Reggimento \"Lancieri di Montebello\" sono stati decorati con la Medaglia d'Oro al Valor Militare. \nIl 10 settembre, in seguito al trasferimento di Vittorio Emanuele III assieme alle pi\u00f9 alte cariche governative e militari ed alla successiva resa voluta dagli Alti comandi romani, la Divisione, rimasta priva di ordini, si sband\u00f2, cos\u00ec come la quasi totalit\u00e0 del Esercito Regio, sciogliendosi.\nIl 3\u00ba Reggimento granatieri alla data dell'armistizio era dislocato in un'ampia zona della Grecia, con comando nella zona di Atene, attivo in servizi di vigilanza, di presidio e costieri. Su decisione degli alti Comandi fu decisa la resa, a seguito della quale tutti i militari vennero deportati nel campo di prigionia di Wietzendorf, in Germania.\nSempre a seguito dell'armistizio, tre battaglioni di granatieri di stanza in Corsica rifiutarono di arrendersi ed insieme alla 20\u00aa Divisione fanteria \"Friuli\", alla 44\u00aa Divisione fanteria \"Cremona\", alla 225\u00aa e 226\u00aa Divisione costiera ed ai partigiani francesi continuarono a combattere contro i tedeschi, scontrandosi con la Sturmbrigade Reichsf\u00fchrer SS e la 90. Panzergrenadier-Division, alle quali si era aggregato il XII Battaglione della 184\u00aa Divisione paracadutisti \"Nembo\", che aveva deciso di continuare la lotta al fianco dei tedeschi. Le unit\u00e0 germaniche avevano lasciato la Sardegna e si erano portate in Corsica, con l'intenzione di raggiungere Bastia, a nord dell'isola, per poi imbarcarsi. Il Raggruppamento Granatieri in Corsica, costituito dai tre battaglioni, si batt\u00e9 con successo nelle operazioni intraprese dai comandi e dalle truppe italiane in quell'isola liberarondo Zonza, Quenza, Levie e Porto Vecchio e nei combattimenti ingaggiati per ostacolare lo spostamento dei reparti corazzati tedeschi che, lasciata la Sardegna, nonostante la resistenza italiana, i 30\u00a0000 tedeschi in ottobre raggiungevano Bastia riuscendo ad imbarcarsi alla volta di Livorno ed a raggiungere l'Italia del nord.\nIl 15 maggio 1944 la Divisione venne ricostituita in Sardegna, quale Divisione Granatieri, per trasformazione del Raggruppamento Granatieri, formata da 1\u00ba e 2\u00ba Reggimento Granatieri, dal 32\u00b0 e 132\u00ba Reggimento fanteria carrista, dal 553\u00ba e 548\u00ba Reggimento Artiglieria (quest'ultimo sostituito il successivo 14 luglio dal 507\u00ba Reggimento, formato per trasformazione del 7\u00ba Reggimento di C.A.), dalla 205\u00aa compagnia mista del genio e da elementi dei servizi. Nella prima decade di agosto i due reggimenti granatieri inviati sul continente passarono alle dipendenze del Gruppo di Combattimento \"Friuli\".\nCon il personale della divisione, sciolta in data 31 agosto dello stesso 1944, vennero formati il 1\u00ba e 2\u00ba Reggimento Guardie mentre aliquote di personale qualificato furono cedute alla Divisione \"Cremona\".\nC.R.O.W.C.A.S.S..\nI nomi di quattro appartenenti alla divisione \"Granatieri di Sardegna\" figurano nell'elenco CROWCASS (Central Registry of War Criminals and Security Suspects) (1947) delle persone ricercate dalla Jugoslavia per crimini di guerra:\n(Name) \"ORLANDO Taddeo\" - (C.R. File Number) \"148664\" - (Rank Occupation Unit Place and Date of Crime) \"General, \"Granatieri di Sardegna\" Div., XI Army Corps (Yugo.) 43\" - (Reason Wanted) \"Murder\" - (Wanted by) \"Yugo.\"\n\"PASQUALE Giuseppe - 253276 - Chief, 21 Bn. Sardinia Gren. Div. Executive Section, Ljubljana (Yugo.) 42 - Misc. Crimes - Yugo.\"\n\"PERNA U. (o PENNA) - 191060 - Commander, Italian Army, 2 \"Granatieri di Sardegna\", Blocice Slovenia (Yugo.) 25.-28.6.42 - Pillage - Yugo.\"\n\"ZANINI - 250586 - Chief, Ex. Off., 21 Bn., Sardinia Gren.-Div., Ljubljana (Yugo.) 42 - Torture - Yugo.\"\nLa cobelligeranza.\nIn ottobre 1943 il \"Raggruppamento speciale granatieri\", ora inquadrato nell'Esercito Italiano Cobelligerante, fu trasferito dalla Corsica al nord della Sardegna e successivamente ad Iglesias. Il 15 maggio 1944 fu trasformato in \"Divisione Granatieri\", ordinato sul 1\u00ba e 2\u00ba Reggimento, e nel settembre 1944 fu inviata sul continente per passare alle dipendenze del Gruppo di Combattimento \"Friuli\", contribuendo alla costituzione dei primi reparti del nuovo Esercito Italiano che partecip\u00f2, con gli alleati, alle battaglie ingaggiate per risalire verso il nord della Penisola per la lotta di Liberazione.\nSul fronte opposto, nella Repubblica Sociale Italiana, nel 1944 venne costituito il IV Battaglione Granatieri del Raggruppamento \"Cacciatori degli Appennini\", con funzione di lotta antipartigiana. L'Esercito Nazionale Repubblicano allineava inoltre una 2\u00aa Divisione granatieri \"Littorio\".\nIl dopoguerra.\nLa grande unit\u00e0 viene ricostituita il 1\u00ba aprile 1948 in Roma quale \"Divisione di fanteria \"Granatieri di Sardegna\"\" dell'Esercito Italiano, con il 1\u00ba Reggimento \"Granatieri di Sardegna\", il 17\u00ba Reggimento fanteria \"Acqui\", il 13\u00ba Reggimento artiglieria da campagna, ai quali si uniscono nel 1951 un battaglione genio pionieri e nel 1959 il 1\u00ba Reggimento bersaglieri corazzato.\nNel 1976 si \u00e8 avuta una riorganizzazione dell'Esercito: la \"Divisione \"Granatieri di Sardegna\"\" veniva sciolta e nasceva invece la Brigata meccanizzata \"Granatieri di Sardegna\"."}
{"id": "3047050", "revid": "1543377", "url": "https://it.wikipedia.org/wiki?curid=3047050", "title": "28\u00aa Divisione fanteria &quot;Aosta&quot;", "text": "La 28\u00aa Divisione fanteria \"Aosta\" fu una grande unit\u00e0 di fanteria del Regio Esercito durante la seconda guerra mondiale e, nel dopoguerra, dell'Esercito Italiano.\nStoria.\nCostituzione.\nLa Brigata \"Aosta\" fu costituita nell'ottobre 1831 con due reggimenti (1\u00ba e 2\u00ba Fanteria rinominati nel 1839 in 5\u00ba e 6\u00ba), fu utilizzata nelle tre guerre d'Indipendenza oltre che per la repressione del brigantaggio. Nel 1871, come tutte le brigate, \u00e8 stata sciolta e ricreata di nuovo nel 1881, sempre con i reggimenti 5\u00ba e 6\u00ba Fanteria.\nL'11 marzo 1926 \u00e8 costituita la 28\u00aa Divisione militare territoriale di Palermo, con il 22\u00ba Reggimento Artiglieria e la brigata \"Aosta\" (ridenominata XXVIII Brigata di Fanteria), cui era stato aggiunto anche l'85\u00ba Reggimento \"Verona\".\nQuesta divisione nel 1934 cambia nome in 28\u00aa Divisione di fanteria \"Vespri\", cambiando di conseguenza anche nome alla brigata dipendente.\nSeconda guerra mondiale.\nNel '39 il nome \u00e8 stato cambiato ancora in 28\u00aa Divisione fanteria \"Aosta\" con alle dipendenze il 5\u00ba e 6\u00ba Reggimento fanteria e il 22\u00ba artiglieria; la grande unit\u00e0 perdette quindi l'85\u00ba Reggimento fanteria ma in seguito venne rinforzata dalla 171\u00aa Legione CC.NN d'Assalto.\nLa grande unit\u00e0 venne dislocata nella zona sud-occidentale della Sicilia, in funzione anti-sbarco e nella sorveglianza degli aeroporti. Il 9 luglio 1943 inizi\u00f2 lo sbarco in Sicilia e la divisione venne trasferita nella zona centrale dell'isola dove contribu\u00ec, insieme alla 26\u00aa Divisione fanteria \"Assietta\", a rallentare le forze alleate che puntavano su Messina. La divisione venne attaccata dalle truppe americane nella battaglia di Troina, nel nord dell'isola. Durante il contrattacco italiano, il I battaglione/5\u00ba Reggimento del tenente colonnello Giuseppe Giaquinto cattur\u00f2 40 prigionieri americani. I resti della divisione vennero evacuati sul continente tra il 9 ed il 12 agosto e trasferiti a Trento in attesa di ricostituzione. Dopo l'armistizio di Cassibile dell'8 settembre, la grande unit\u00e0 venne disarmata dalla Wehrmacht e venne sciolta in seguito alle vicende conseguenti l'armistizio.\nIl 20 settembre 1944 l'Esercito Cobelligerante Italiano costitu\u00ec in Sicilia, con i reggimenti della soppressa Divisione \"Bari\", la III e la IV Brigata sicurezza interna, che il 14 ottobre furono inquadrate nella ricostituita Divisione sicurezza interna \"Aosta\"\nDopoguerra.\nIl 15 agosto 1946 la \"Divisione sicurezza interna \"Aosta\"\" venne riorganizzata in Brigata di fanteria \"Aosta\". Con l'espansione dell'Esercito Italiano all'inizio della Guerra fredda, la brigata venne trasformata il 1\u00ba febbraio 1948 in Divisione fanteria \"Aosta\", alle dipendenze dell'XI Comiliter di Palermo, inglobando parte dei reparti della Brigata fanteria \"Reggio\"\nIn seguito ad una revisione dottrinale, il 21 febbraio 1961 l'unit\u00e0 venne nuovamente ridotta a Brigata fanteria \"Aosta\"."}
{"id": "3047054", "revid": "33672902", "url": "https://it.wikipedia.org/wiki?curid=3047054", "title": "Bosco ceduo", "text": ""}
{"id": "3047055", "revid": "108904", "url": "https://it.wikipedia.org/wiki?curid=3047055", "title": "Colonnello Mori", "text": ""}
{"id": "3047058", "revid": "767487", "url": "https://it.wikipedia.org/wiki?curid=3047058", "title": "Port-\u00e0-Piment", "text": "Port-\u00e0-Piment, in creolo haitiano \"P\u00f2tapiman disid\", \u00e8 un comune di Haiti facente parte dell'arrondissement di Les C\u00f4teaux nel dipartimento del Sud."}
{"id": "3047062", "revid": "112599038", "url": "https://it.wikipedia.org/wiki?curid=3047062", "title": "Eleuterio Rodolfi", "text": "Biografia.\nFiglio di Giuseppe Rodolfi (1827-1885), celebre attore di teatro dell'Ottocento, esord\u00ec nelle scene come \"generico giovane\" presso la compagnia di Francesco Garzes, per poi passare ad altre importanti compagnie teatrali (tra cui quella di Ermete Novelli), in una delle quali conobbe Adele Mosso una \"seconda donna\" che spos\u00f2 nel 1895.\nNel 1911 pass\u00f2 dal teatro al cinema e fu ingaggiato dalla \"Ambrosio Film\" di Torino, dove divenne regista e attore. Per la casa torinese recit\u00f2 in 95 film, circa un'ottantina diretti e scritti da lui stesso. Molti di questi furono commedie interpretate in coppia con l'attrice Gigetta Morano (nel ruolo di Rodolfi), e alcuni film di genere storico (come \"Gli ultimi giorni di Pompei\"), fino al 1917, quando pass\u00f2 alla \"Jupiter Film\", per la quale gir\u00f2 complessivamente 7 pellicole, anche di genere drammatico. Nello stesso anno Rodolfi fond\u00f2 una propria casa cinematografica, la \"Rodolfi Film\". \nL'attivit\u00e0 di produttore cinematografico di Rodolfi si svolse fino al 1923, anno in cui l'attore emiliano ritorn\u00f2 al teatro.\nSi ritir\u00f2 verso la fine degli anni venti dalle scene, e pass\u00f2 gli ultimi anni della sua vita a Brescia, dove nel 1933 mor\u00ec suicida."}
{"id": "3047071", "revid": "1452073", "url": "https://it.wikipedia.org/wiki?curid=3047071", "title": "Adrenalone", "text": "L'adrenalone \u00e8 un agonista adrenergico usato come vasocostrittore locale ed emostatico. In passato trov\u00f2 impiego anche come composto utilizzato per prolungare l'azione di anestetici locali. \u00c8 il chetone corrispondente dell'adrenalina (epinefrina).. Contrariamente all'epinefrina, l'adrenalone agisce principalmente sui recettori alfa-1 adrenergici, ma si caratterizza per una scarsa affinit\u00e0 per i recettori beta.\nIl farmaco \u00e8 ormai da considerarsi obsoleto, essendo stato superato dall'introduzione in commercio di altre sostanze emostatiche, come ad esempio la trombina, il fibrinogeno e gli analoghi della vasopressina.\nCaratteristiche strutturali e chimiche.\nL'adrenalone cloridrato ha aspetto di una polvere cristallina bianca, dal sapore amaro e leggermente acido, scarsamente solubile nell'etere etilico, solubile in acqua e nell'etanolo. Il punto di fusione dell'adrenalone cloridrato \u00e8 pari a 243\u00a0\u00b0C.\nFarmacodinamica.\nIl farmaco agisce come un agonista selettivo sui recettori alfa-1 adrenergici. Inibisce la dopamina \u03b2 ossidasi e la produzione di noradrenalina.\nFarmacocinetica.\nDopo l'applicazione locale, nel sangue possono essere riscontrate solo tracce del composto. Ci\u00f2 \u00e8 in parte una conseguenza della vasocostrizione provocata dal farmaco stesso per l'interazione con i recettori alfa-1 adrenergici.\nCome l'epinefrina, l'adrenalone viene metabolizzato dalle catecol-O-metil transferasi (COMT), dando origine al composto 3O-metiladrenalone, che a sua volta \u00e8 N-demetilizzato da parte della monoamino-ossidasi (MAO).\nIl farmaco talvolta subisce prima una metabolizzazione da parte della MAO e successivamente \u00e8 sottoposto a metabolizzazione dalle COMT. In entrambi i casi il composto che ne deriva, il 3O-metil-N-demetiladrenalone \u00e8 successivamente coniugato a solfato o glucuronide e escreto attraverso il rene.\nUsi clinici.\nIl farmaco veniva utilizzato come vasocostrittore ed antiemorragico topico, con gli stessi effetti dell'adrenalina. Trovava indicazione, in associazione con l'adrenalina e sotto forma di collirio, anche per il trattamento del glaucoma. Molti derivati dell'adrenalone trovano similmente impiego come agenti oftalmici.\nEffetti collaterali e indesiderati.\nIn alcuni soggetti la vasocostrizione indotta dall'adrenalone causava lesioni locali e talvolta necrosi.\nControindicazioni.\nIl farmaco \u00e8 controindicato in caso di ipersensibilit\u00e0 nota al principio attivo oppure agli eccipienti contenuti nella formulazione farmaceutica. \u00c8 inoltre controindicato in pazienti con sanguinamento che origina da vasi di grandi dimensioni.\nInterazioni.\nIl trattamento di associazione con altri antitrombotici non \u00e8 indicato, perch\u00e9 questi ultimi spesso contrastano con l'azione dell'adrenalone."}
{"id": "3047075", "revid": "2225888", "url": "https://it.wikipedia.org/wiki?curid=3047075", "title": "Molly Parker", "text": "Biografia.\nMolly Parker nasce a Maple Ridge, nella Columbia Britannica, da genitori gestori di un negozio di frutti di mare. Lei e suo fratello Henry crescono in un comune di Pitt Meadows che lei stessa definisce una \"fattoria hippie\" ed inizia a recitare dopo 13 anni alla scuola di danza. Dopo il diploma studia al Vancouver 's Gastown Actors' Studio. Esordisce all'inizio degli anni novanta. Nel 1994 \u00e8 candidata ai Premi Gemini per la sua interpretazione nel film televisivo \"Paris or Somewhere\". Con il suo primo importante ruolo da protagonista, nel controverso \"Kissed\" (1996) di Lynne Stopkewich, vince il Premio Genie, il maggior riconoscimento cinematografico canadese.\nTra le sue prove successive si possono citare \"Wonderland\" (1999) di Michael Winterbottom, \"I cinque sensi\" (\"The Five Senses\") (1999) di Jeremy Podeswa e \"Suspicious River\" (2000) di nuovo di Lynne Stopkewich. Nel 2001 interpreta il ruolo di una lap-dancer nel film di Wayne Wang \"The Center of the World\", conquistando una candidatura agli Independent Spirit Awards 2002. Nel 2005 fa parte del corale \"9 vite da donna\" (\"Nine Lives\") di Rodrigo Garc\u00eda, il cui intero cast femminile viene premiato al Festival di Locarno.\nIn televisione, \u00e8 tra i protagonisti della serie western della HBO \"Deadwood\" (tre stagioni, dal 2004 al 2006) e di \"Swingtown\" (2008), serie cancellata dopo una sola stagione. Nel 2012 entra a far parte del cast principale della serie televisiva \"Il socio\", in cui interpreta il ruolo di Abby McDeere, moglie del protagonista. Nel 2014 interpreta la deputata Jackie Sharp nella serie netflix \"House Of Cards\" per tre stagioni in cui ottiene una nomination agli Emmys come miglior guest in una serie televisiva drammatica. Dal 2018 ha un ruolo da protagonista nella serie netflix \"Lost In Space\" remake dell'omonimo show. Nel 2019 riprende il ruolo di Alma Garrett nel film della HBO della serie \"Deadwood\" che ottiene la nomination agli Emmys come miglior film tv."}
{"id": "3047079", "revid": "630284", "url": "https://it.wikipedia.org/wiki?curid=3047079", "title": "Sky Uno +1", "text": ""}
{"id": "3047083", "revid": "767487", "url": "https://it.wikipedia.org/wiki?curid=3047083", "title": "Wide Awake in Dreamland", "text": "Wide Awake in Dreamland \u00e8 l'ottavo album della cantante statunitense Pat Benatar, pubblicato nel 1988. Si tratta dell'ultimo album degli anni ottanta in cui l'artista si \u00e8 espressa con sonorit\u00e0 rock, prima di passare ad uno stile maggiormente orientato verso il blues.\nIl primo singolo tratto dal lavoro, \"All Fired Up\", ha raggiunto il 19\u00ba posto della classifica di vendita Billboard Hot 100 ed \u00e8 stato l'ultimo singolo della Benatar ad entrare nei primi 40 posti della classifica statunitense. Dall'album sono stati estratti altri tre singoli: \"Don't Walk Away\", \"Let's Stay Together\" e \"One Love\"."}
{"id": "3047088", "revid": "122246", "url": "https://it.wikipedia.org/wiki?curid=3047088", "title": "Campionato sudamericano per club (pallavolo femminile)", "text": "Il campionato sudamericano per club \u00e8 la massima competizione sudamericana per club di pallavolo femminile ed \u00e8 organizzata dalla CSV."}
{"id": "3047095", "revid": "1543377", "url": "https://it.wikipedia.org/wiki?curid=3047095", "title": "Sindrome di Burr", "text": "La sindrome di Burr o sindrome da carenza di acidi grassi essenziali \u00e8 un disturbo polimorfo prodotto dalla carenza di acidi grassi essenziali (AGE) nell'organismo. Nella lingua inglese gli AGE sono conosciuti come EFA (\"Essential Fatty Acids\").\nGli acidi grassi.\nAlcuni acidi grassi che appartengono alle famiglie degli acidi grassi essenziali e polinsaturi, quali omega-3, omega-6 e omega-9, sono identificati come:\nL'uomo e molti animali non sono in grado di sintetizzare questi composti lipidici. Devono quindi essere introdotti nell'organismo con l'alimentazione.\nL'acido linoleico, ad esempio, \u00e8 contenuto nell'olio di girasole, l'acido \u03b1-linolenico nel pesce grasso (come il pesce azzurro, sgombro, acciuga, aringa, salmone, pesce spada, trota) e in molti oli vegetali, l'acido arachidonico nei grassi animali e negli oli di pesce, l'acido oleico nell'olio di oliva.\nEponimo.\nLa \"sindrome di Burr\" \u00e8 un eponimo riferito ai due principali scopritori, i coniugi George e Mildred Burr, di alcune importanti funzioni che i grassi essenziali e polinsaturi svolgono per l'organismo.\nGeorge Oswald Burr si \u00e8 laureato nel 1923, alla University of Minnesota, in Biochimica e Chimica organica, con una tesi il cui argomento era \"The Condensation of Indole Derivatives with Aldehydes with Especial Reference to the Humins of Protein Hydrolysis\". Nella stessa universit\u00e0 cre\u00f2 in seguito la Divisione di Chimica Fisiologica dove insegn\u00f2 dal 1940 al 1946.\nNel 1929 George Burr e Mildred Burr, insieme con il loro collega Elmer Miller, condussero un esperimento su cavie da laboratorio (ratti): constatarono che modificando la dieta alimentare degli animali privandoli dei grassi essenziali, questi andavano incontro a morte dopo aver evidenziato una sequela di sintomi, malattie e disturbi funzionali, come cachessia, ridotta rispondenza alle infezioni batteriche e infertilit\u00e0 nei maschi e nelle femmine.\nFunzioni degli AGE.\nGli \"acidi grassi essenziali\" svolgono rilevanti funzioni, sia a livello \"strutturale\" sia \"funzionale\" del corpo umano. La loro mancanza pu\u00f2 quindi determinare deficit di varia natura.\nNel metabolismo lipidico, la piridossina (vitamina B6) opera una trasformazione dell'acido linoleico in acido arachidonico con formazione degli sfingolipidi, importanti per la formazione delle guaine mieliniche.\nClinica.\nAlcuni dei sintomi pi\u00f9 frequenti possono essere:\nDiagnosi.\nLa diagnosi della \"sindrome di Burr\" si basa sui risultati dell'anamnesi, dell'esame obiettivo e degli esami strumentali effettuati in laboratorio.\nL'esame gascromatografico fornisce i dati utili alla valutazione del grado di carenza degli acidi grassi essenziali nell'organismo (chiamati anche Vitamina F); in particolare deve essere considerato il rapporto esistente tra acido eicosatrienoico e acido arachidonico dei fosfolipidi sierici (come ad es. la fosfatidilcolina)."}
{"id": "3047103", "revid": "62748", "url": "https://it.wikipedia.org/wiki?curid=3047103", "title": "Aelfric il grammatico", "text": "\u00c8 conosciuto anche come \u00c6lfric di Eynsham, \u00c6lfric di Cerne e \u00c6lfric \"scrittore di omelie\".\nLe sue opere, scritte in inglese antico, sono fondamentali documenti della prosa in volgare anglosassone, e consistono in agiografie, omelie, commentari biblici e altri generi.\nBiografia e opere.\n\u00c6lfric fu educato nell'Old Minster benedettino di Winchester, sotto la guida di \u00c6thelwold di Winchester, che fu vescovo in quella localit\u00e0 dal 963 al 984. \u00c6thelwold aveva continuato il lavoro di Dunstano ad Abingdon, e stava facendo lo stesso nell'abbazia di Winchester.\n\u00c6lfric si guadagn\u00f2 indubbiamente la reputazione di dotto a Winchester poich\u00e9 quando, nel 987, furono conclusi i lavori dell'abbazia di Cerne, nel Dorset, il vescovo \u00c6lfeah, successore di \u00c6thelwold, lo mand\u00f2 l\u00ec a insegnare ai monaci benedettini, su richiesta dell'ealdorman \u00c6thelm\u00e6r, benefattore dell'abbazia.\nQuella del 987 \u00e8 una delle due date sicure riguardo \u00c6lfric, che quindi all'epoca aveva gi\u00e0 preso i voti. \u00c6thelm\u00e6r e suo padre \u00c6thelweard erano entrambi illuminati sostenitori della cultura, e divennero i migliori amici di \u00c6lfric.\nFu a Cerne, pare anche per volere di \u00c6thelweard, che \u00c6lfric scrisse le due serie di omelie in inglese antico (pubblicate da Benjamin Thorpe per la \u00c6lfric Society tra il 1844 e il 1846 e, pi\u00f9 di recente, da Malcolm Godden e Peter Clemoes). Queste omelie erano ispirate ai padri del Cristianesimo, e \u00c6lfric le dedic\u00f2 a Sigerico, arcivescovo di Canterbury dal 990 al 994. La prefazione in latino della prima serie di omelie contiene tutti i riferimenti bibliografici di \u00c6lfric, tra cui spicca Papa Gregorio I.\nNella prefazione al primo volume, \u00c6lfric rimarca che, ad eccezione delle traduzioni di Alfredo il Grande, gli inglesi non potevano in alcun modo imparare la dottrina cristiana cos\u00ec come era stata esposta dai padri della Chiesa. Secondo il professor Earle, \u00c6lfric mir\u00f2 a correggere gli insegnamenti apocrifi e superstiziosi delle \"Blickling homilies\".\nLa prima serie, composta da quaranta omelie, \u00e8 dedicata alla spiegazione dei principali eventi dell'anno cristiano. La seconda, invece, si sofferma sulla dottrina e sulla storia della Chiesa. L'insegnamento di \u00c6lfric sull'eucaristia nei \"Canons\" e nel \"Sermo de sacrificio in die pascae\" fu chiamato in causa durante la Riforma Protestante, per dimostrare che l'antica Chiesa inglese non seguiva il dogma della Transustanziazione.\nDopo le due serie di omelie, \u00c6lfric scrisse tre libri per aiutare gli studenti a imparare il latino: \"Grammatica\", \"Glossario\" e \"Colloquio\". Nella Grammatica, tradusse in inglese le regole del latino, creando cos\u00ec quella che \u00e8 considerata la prima grammatica latina vernacolare in Europa. Il Glossario, invece, ha la particolarit\u00e0 di avere le parole non in ordine alfabetico, bens\u00ec raggruppate per argomento. Il Colloquio, invece, aveva lo scopo di aiutare gli studenti a imparare il latino tramite un manuale di conversazione. L'originale di questo scritto, ampliato successivamente dall'allievo \u00c6lfric Bata, \u00e8 sicuramente da attribuire ad \u00c6lfric, e offre un ritratto fedele della sua vita di studioso.\nUna terza serie di omelie scritte da \u00c6lfric, \"Vite di Santi\", \u00e8 datata 996-997. Alcune omelie della seconda serie erano state scritte in una sorta di prosa ritmica, e questa pratica si ripete sistematicamente in quest'ultima opera, tanto che molte vite di santi sono state messe in versi dal professor Walter William Skeat. Allegate alle Vite di Santi ci sono altre due prediche, \"Sui falsi Dei\" e \"The Twelve Abuses\". In particolare, la prima mostra come la Chiesa fosse ancora impegnata nella lotta contro le antiche religioni inglesi, ma anche contro quella degli invasori danesi.\nPer volere di \u00c6thelweard, \u00c6lfric inizi\u00f2 anche una parafrasi di parti dell'Antico Testamento, anche se controvoglia, poich\u00e9 temeva che la diffusione di questo scritto potesse spingere gli ignoranti a credere che le pratiche degli antichi Ebrei fossero accettabili anche per i Cristiani.\nNon c'\u00e8 testimonianza certa che \u00c6lfric sia rimasto a Cerne, ma gli scritti indirizzati ai suoi patroni e il fatto che abbia scritto i \"Canons\" in forma di lettera pastorale per Wulfsige, vescovo di Sherborne, nella cui diocesi era situata l'abbazia di Cerne, fanno pensare ad una presenza continuativa in quei luoghi.\nL'anno 1005 \u00e8 l'altro riferimento sicuro su \u00c6lfric: in questo anno infatti, lasci\u00f2 Cerne per il nuovo monastero di \u00c6thelm\u00e6r a Eynsham, situato a 85 miglia in direzione di Oxford. Qui \u00c6lfric visse fino alla morte come primo abate di Eynsham. Dopo questa promozione, scrisse la \"Lettera ai monaci di Eynsham\", adattamento del \"De consuetudine monachorum\" di \u00c6thelwold. Allo stesso periodo risalgono una lettera a Wulfgeat di Ylmandun, un'introduzione allo studio dell'Antico e Nuovo Testamento (datata 1008), una vita in latino del suo maestro \u00c6thelwold, una lettera pastorale in inglese e in latino per Wulfstan, arcivescovo di York e vescovo di Worcester, e una versione in lingua inglese del \"De Temporibus\" di Beda il Venerabile.\nL'ultima notizia su \u00c6lfric abate consiste in un testamento risalente circa al 1010.\nIl contenuto del testamento dimostra ulteriormente la scrupolosit\u00e0 e la dedizione di \u00c6lfric alla sua opera di evangelizzazione: in esso infatti, vengono date precise istruzioni per gli amanuensi, affinch\u00e9 il suo lavoro non venisse contaminato da aggiunte successive ed errori di trascrizione. Tuttavia, attraverso i secoli, il lavoro di \u00c6lfric fu seriamente minacciato prima dalle invasioni dei vichinghi e, successivamente, dalla negligenza di chi lo custodiva quando, il 23 ottobre 1731, scoppi\u00f2 un incendio ad Ashburnam House, dove era custodito, insieme al resto della Cottonian Library. Si calcola che, in quell'incendio, furono distrutti o danneggiati un migliaio di manoscritti.\nI temi delle opere di \u00c6lfric.\n\u00c6lfric fu il pi\u00f9 prolifico autore in lingua inglese arcaica. Il suo tema principale \u00e8 la misericordia divina. Ad esempio, scrive:\nNelle omelie \"\"Per il sesto giorno (venerd\u00ec) della terza settimana di Quaresima\" e \"Per la prima domenica dopo la pentecoste\", viene anche detto:\nInfine, ne \"Quinta domenica dopo la Pentecoste\"\", \u00c6lfric ricorda che:\nQuesto tema della misericordia divina \u00e8 in contrasto con le prediche impetuose dell'arcivescovo Wulfstan. \u00c6lfric non esprime per niente l'opinione della gente comune dell'epoca. Il suo pensiero all'avanguardia sulle donne, e la sua presa di posizione sul concetto di purezza erano pi\u00f9 estreme di altre all'epoca, anche se sono lontane da quelle attuali (Si veda ad esempio l\"'Omelia su Giuditta\"). Questo pensiero \u00e8 sicuramente dovuto alla formazione di \u00c6lfric presso il riformatore monastico \u00c6thelwold di Winchester.\nIdentificazione.\nFino alla fine del XIX secolo, l'identificazione di \u00c6lfric il grammatico fu problematica, soprattutto perch\u00e9 fu spesso confuso con \u00c6lfric di Abingdon (Sant'Alfrico), arcivescovo di Canterbury. Sebbene \u00c6lfric sia stato precedentemente confuso con questo arcivescovo, la maggior parte degli studiosi moderni assume per certo che non sia andato oltre la carica di abate di Eynsham.\nIn passato ci furono le seguenti identificazioni errate:\nI fatti principali della vita di \u00c6lfric furono finalmente portati alla luce da Eduard Dietrich, che pose la base per i successivi scritti sull'argomento."}
{"id": "3047122", "revid": "1554815", "url": "https://it.wikipedia.org/wiki?curid=3047122", "title": "\u0160koda 26Tr Solaris", "text": ""}
{"id": "3047123", "revid": "1543377", "url": "https://it.wikipedia.org/wiki?curid=3047123", "title": "Javier Echeverr\u00eca", "text": "Javier Echeverr\u00eca focalizza la sua attenzione sui cambiamenti e le innovazioni introdotti dai nuovi media nella societ\u00e0 dell'informazione. Nel corso dei suoi studi elabora una teoria che vede come protagonista una nuova citt\u00e0 telematica, o Telepolis, nella quale le comunicazioni avvengono a distanza e dove si sviluppano nuove forme di lavoro e di produzione delle merci basate sul telelavoro.\nBiografia.\nNato a Pamplona, in Spagna, nel 1948, comp\u00ec studi accademici in matematica e venne proclamato dottore in Filosofia all'Universit\u00e0 Complutense di Madrid (1975) e alla Sorbona di Parigi (1980). Dal 1979 \u00e8 professore all'Universit\u00e0 del Pa\u00ecs Vasco e a partire dal 1986 gli \u00e8 stata conferita la cattedra di Logica e Filosofia della Scienza nella stessa Universit\u00e0. Dal 1996 \u00e8 ricercatore di \u201cScienza, Tecnologia e Societ\u00e0\u201d nel Instituto de Filosof\u00eda del Consejo Superior de Investigaciones Cient\u00edficas (CSIC, Madrid). \u00c8 stato presidente della Societ\u00e0 di Logica, Metodologia e Filosofia della Scienza in Spagna (1993-2000), vicepresidente della Societ\u00e0 Spagnola della Storia e delle Scienze (1983-85) e membro del Consiglio della Fondazione Spagnola della Scienza e Tecnologia (2002-2005). \u00c8 membro della International Academy of the Philosophy of Science e vicepresidente della Sociedad Espa\u00f1ola Leibniz.\nHa vinto il Premio di Ricerca 1997 Euskadi de Investigaci\u00f3n nelle scienze umane e sociali, concesso dal governo basco ad un lavoro di ricerca permanente. Nel 1995 ha conseguito il Anagrama Essay Prize e nel 2000 il Premio Nazionale Saggio Spagnolo, concesso dal Ministero della Cultura spagnolo .\nLe sue aree di ricerca di maggiore interesse sono: \nOpere.\nIl percorso di Echeverr\u00eca \u00e8 da dividersi in due tappe.\nLa prima \u00e8 dedicata alla filosofia e alla matematica, come \u00e8 dimostrato dai manoscritti:\"Nuevos ensayos sobre el entendimeiento Humano\",\"Filosofia para proncesas\",\"Caract\u00e9ristique G\u00e9ometrique de Leibnizen 1679\". Successivamente ha co-pubblicato libri come la \"Confesi\u00f2n de Bakunin al Zar\",\"Structures of Mathematical Theories\" e \"The Space of Mathematics\". Altre pubblicazione riguardanti lo stesso tema furono: \"Sobre el juego\" (1979), \"Leibniz\" (1982), \"L\u00edmites de la conciencia y del matema\" (1983, con V\u00edctor G\u00f3mez-Pin), \"An\u00e1lisis de la identidad\" (1987) e \"Introducci\u00f3n a la Metodolog\u00eda de la Ciencia\" (1989). Nella seconda tappa Echeverr\u00eca si \u00e8 dedicato allo studio della societ\u00e0, pubblicando \"Tel\u00e9polis\" (1994), \"Cosmopolitas dom\u00e9sticos\" (1995), \"Los se\u00f1ores del aire: Tel\u00e9polis y el tercer entorno\" (1999) e, ultimamente, \"Un mundo virtual\" (2000)."}
{"id": "3047129", "revid": "352448", "url": "https://it.wikipedia.org/wiki?curid=3047129", "title": "Trouv\u00e8re", "text": ""}
{"id": "3047130", "revid": "352448", "url": "https://it.wikipedia.org/wiki?curid=3047130", "title": "Trouveur", "text": ""}
{"id": "3047141", "revid": "104458", "url": "https://it.wikipedia.org/wiki?curid=3047141", "title": "Robert Erlacher", "text": ""}
{"id": "3047149", "revid": "767487", "url": "https://it.wikipedia.org/wiki?curid=3047149", "title": "Ritratto di vecchio con nipote", "text": "Il Ritratto di vecchio con nipote \u00e8 un dipinto a tempera su tavola (62x46 cm) di Domenico Ghirlandaio, databile al 1490 circa e conservato nel Museo del Louvre a Parigi. Si tratta dell'unico dipinto conosciuto di un importante maestro rinascimentale che presenti il soggetto nonno-nipote.\nStoria.\nNon si conosce l'identit\u00e0 degli effigiati n\u00e9 le circostanze della commissione del dipinto, che viene datato, in base ad affinit\u00e0 stilistiche, alla fase matura della produzione dell'artista, vicino agli affreschi della Cappella Sassetti e all'\"Adorazione dei pastori\", con la quale condivide lo stile del paesaggio.\nGli evidenti graffi sulla fronte del vecchio (eliminati da un recente restauro ma presenti in numerose riproduzioni fotografiche) vennero procurati, con tutta probabilit\u00e0, da un chiodo che affiorava in una cassa dove il dipinto venne trasportato a cavallo.\nVenne acquistato dal museo sul mercato antiquario nel 1880.\nDescrizione e stile.\nSullo sfondo di una parete, dove si apre una finestra che d\u00e0 su un paesaggio montano, un uomo anziano \u00e8 ritratto a mezzobusto vestito con la tunica rossa bordata di pelliccia di volpe, tipica delle classi agiate del XV secolo. Verso di lui si slancia un fanciullo, probabilmente il nipote, creando un tenero abbraccio tra i due. L'atmosfera familiare e il profondo legame affettivo sono sottolineati anche dal contatto visivo tra i due, che si guardano con serena intensit\u00e0. La diagonale creata dalle direzioni degli sguardi bilancia perfettamente la composizione con lo squarcio paesistico aperto sulla destra, nel quale si vede una strada sinuosa che si inerpica tra una collina, con una chiesetta, e una montagna che sembra elevarsi da un lago. Lumeggiature dorate danno luce alla vegetazione, mentre in lontananza i rilievi pi\u00f9 lontani si perdono nella foschia sfumando in toni azzurrini.\nIl ritratto \u00e8 esemplare della tradizione fiorentina che puntava direttamente alla resa realistica del personaggio. L'uomo infatti \u00e8 raffigurato anche nei suoi difetti, come l'acne deformante sul naso bitorzoluto (rinofima), la canizie e il neo sporgente, ma nonostante ci\u00f2 niente intacca il senso di dignit\u00e0, della sagacia e della saggezza dell'anziano. Straordinaria \u00e8 la resa dei capelli grigi, cos\u00ec reali da emulare le opere fiamminghe.\nDi fattura meno pregiata \u00e8 il fanciullo, forse opera di aiuti, che possiede comunque un bel disegno del profilo, con l'espressione tipicamente infantile a bocca dischiusa. La luce illumina i due personaggi in maniera complementare, dal centro verso i bordi, con l'uso di tonalit\u00e0 simili che amplificano il legame tra le due generazioni a confronto.\nUn disegno preparatorio della testa del vecchio \"(Ritratto di uomo anziano)\", gi\u00e0 nel \"Libro de' Disegni\", cio\u00e8 nella la collezione di Giorgio Vasari, \u00e8 oggi conservato a Stoccolma. In esso l'anziano ha gli occhi chiusi, il che fa supporre che l'uomo fosse morto al tempo della realizzazione dell'opera. La fedelt\u00e0 alla realt\u00e0 fa pensare comunque a un ritratto sicuramente destinato alla fruizione privata, essendo privo di ogni retorica ufficiale."}
{"id": "3047153", "revid": "352448", "url": "https://it.wikipedia.org/wiki?curid=3047153", "title": "Trovieri", "text": ""}
{"id": "3047161", "revid": "88740", "url": "https://it.wikipedia.org/wiki?curid=3047161", "title": "Di Marsciano", "text": "La famiglia di Marsciano o dei Conti di Marsciano \u00e8 una famiglia originaria dell'Umbria. Un\u00ec sotto di s\u00e9 i rami \u201cdi Parrano\u201d, \u201cdi Montegiove\u201d e \u201cdi Migliano\u201d, predicati originati da quelli che furono i pi\u00f9 importanti feudi familiari.\nStoria.\nOrigini.\nSecondo quanto scritto nel testamento del 1476 del capitano di ventura Antonio di Marsciano, fu fama diffusa dei suoi tempi che la famiglia avesse avuto origini dai barbari Burgundi.\nLo storico Ferdinando Ughelli, ipotizza l'origine di questa famiglia dai Cadolingi, risalendo nella storia familiare fino alla persona del conte Cadolo (X secolo).\nGli storici moderni sono invece pi\u00f9 favorevoli ad accogliere l'ipotesi secondo cui la famiglia discenda dai Conti di Chiusi, come peraltro riportato dallo stesso Antonio di Marsciano nel suo testamento, secondo il quale questa notizia sarebbe stata tramandata dai suoi avi.\nXI e XII secolo.\nLa storia della famiglia \u00e8 tracciata dall'XI secolo fino all'anno 1667 nell'opera di Ferdinando Ughelli, che ne ha pure ricostruito la genealogia per mezzo di un dettagliato albero genealogico. Il lavoro dell'Ughelli venne commissionato da Lorenzo di Marsciano.\nQuello che si pu\u00f2 considerare come il capostipite della famiglia viene identificato in Bernardo di Bulgarello che nel 1118 per primo riceve in feudo dal Vescovo di Orvieto il castello di Parrano, primo insediamento umbro. Da l\u00ec i suoi successori si diffondono gradualmente e rapidamente nella fascia fino a Marsciano, occupandone tutti i feudi interposti, e formando cos\u00ec uno strategico \u201ccuscino\u201d tra i due potenti comuni di Orvieto e Perugia.\nXIII secolo.\nNel 1216 Bulgarello di Raniero viene eletto podest\u00e0 di Perugia, e nel 1217 viene nominato come testimone nella Lega tra perugini e aretini contro il comune di Citt\u00e0 di Castello.\nNel 1235 Raniero di Bulgarello viene eletto podest\u00e0 di Verona, per poi venire scelto nel 1250 con la stessa carica a Perugia e nel 1251 a Firenze.\nNel 1263 gi\u00e0 Bulgarello e Bernardino di Raniero occupano il castello di Poggio Aquilone, nel 1273 i castelli di Monteleone e Montegabbione, e risultano avere propriet\u00e0 terriere a Castel di Fiori. Nel 1269 i due anzidetti compaiono in un documento con il predicato \"di Marsciano\", che l'Ughelli sottolinea esser la fonte pi\u00f9 antica da lui ritrovata ove \u00e8 presente questo appellativo.\nNel 1280 Nardo di Bulgaruccio con i fratelli Nerio e Ugolino dividono per mezzo di atto con Bernardino i castelli di Marsciano, Poggio Aquilone, Migliano, Castel Vecchio in Val d'Orcia, la villa di S. Pietro in Sigillo e di S. Croce, la montagna di Carnaiola, ed il castello di Parrano. Il 15 aprile 1281 Nardo con i fratelli e con lo zio Bernardino di Raniero vendono il castello di Marsciano al comune di Perugia per 5000 libre, pur mantenendo il titolo di conti di Marsciano, fin ai tempi moderni, oltre ad alcuni possedimenti.\nNerio di Bulgaruccio, una volta venduto il castello di Marsciano, nel 1282 chiede permesso al Vescovo di Orvieto di costruire vicino a Montegiove un oratorio, ove poter far celebrare la messa. Il permesso viene accordato e viene quindi costruita una chiesa che ora si chiama La Scarzuola. La leggenda vuole che qui si fosse fermato San Francesco e che con una frasca di una pianta palustre, la \"scarza\", avesse costruito una capanna per dimorarvi. La Scarzuola da semplice chiesa diviene poi convento, mantenendo il patronato dei Conti di Marsciano per molti secoli, e la sepoltura degli stessi discendenti della famiglia fino al XIX secolo. Nel 1283 Nerio, dopo la morte della moglie, si fa frate del Terzo Ordine francescano, e vive con abito di penitenza nella propria casa.\nNel 1296 Cello di Bernardino \u00e8 podest\u00e0 d\u00ec Orvieto, carica che successivamente avr\u00e0 pure a Todi.\nXIV secolo.\nNel 1310 Bulgaruccio di Ugolino viene eletto Capitano dell'esercito dei Guelfi di Todi. Molto stimato dal Duca Piero, fratello del Re di Napoli, che transitava in Toscana in aiuto dei Guelfi contro i pisani, effettua per questo sovrano una ambasciata presso Orvieto per avere aiuto in denaro e soldati. Bulgaruccio, raccolti i combattenti necessari, parte per la Toscana, ove partecipa alla Battaglia di Montecatini, rimanendo prigioniero del Capitano ghibellino Uguccione della Faggiola. Una volta portato prigioniero a Pisa interviene il comune di Perugia che con una ambasciata chiede ad Orvieto uno scambio di prigionieri. Il comune orvietano acconsente, ma mentre si tratta lo scambio Bulgaruccio muore in Pisa nel mese di settembre, incarcerato nella Torre della fame, anche se con pareri discorsi che sostengono invece che egli sia morto nella casa dei suoi familiari.\nNel 1325 Tiberuccio di Lamberto si trova con altri Marsciani con un esercito schierato contro il castello di Campiglia, la cosa si conclude tre anni dopo quando Tiberuccio viene incluso nell'accordo di tregua stipulata tra le parti.\nNel 1350 Bulgaro di Tiberuccio conclude una transazione con il comune di Orvieto, che lo obbliga a pagare 1000 fiorini, e a lasciare in ostaggio il fratello Ugolino fino al pagamento della somma dovuta. Nel 1351 Ugolino riesce a evadere dalla prigione, cosa che provoca l'irritazione del Comune che organizza un esercito contro Bulgaro per distruggere Castel Brandetto a la Badia d'Acqua Alta, ora Castel di Fiori, suoi possedimenti. I due fratelli sono assaliti e poi banditi dal territorio d'Orvieto. Bulgaro si decide quindi a pagare il debito contratto, ed il bando viene consequenzialmente revocato. Una volta riappacificatosi con il comune di Orvieto diviene, nel 1355 per questo comune, Connestabile della Cavalleria.\nSempre nel 1355 Bandino di Nerio di Nardo sposa Fiandina Monaldeschi ed acquista Civitella della Montagna (odierna Civitella dei Conti) dagli eredi di Leoncello di Fiordivoglia, antichi signori di quel castello. \nNel 1357 nasce a Montegiove Angelina di Marsciano, religiosa fondatrice del Terzo Ordine Regolare di San Francesco, beatificata l'8 marzo 1825 da Papa Leone XII.\nNel 1381 i fratelli Piergiovanni e Ranuccio di Petruccio sono contrapposti ai parenti fratelli Nicol\u00f2 e Mariano di Jacopo nelle lotte partigiane tra Muffati e Mercorini a Perugia.\nXV secolo.\nNelle lotte tra Perugia e Siena contro Mantova, \u00e8 implicato Manno di Piergiovanni, subendo quest'ultimo un attacco a Poggio Aquilone da parte dell'aretino Giovanni Tarlati, detto \"il tedesco\", militante per i senesi, che lo costringe ad uscire allo scoperto con il fuoco. Fin dal 1395 Manno si schiera fedelmente dalla parte dei Muffati con i quali nel 1434 prende a forza i castelli di Monteleone e Montegabbione, tenuti fin al 1437, e poi restituiti ad Orvieto in occasione della venuta del cardinale Giovanni Maria Vitelleschi.\nNel 1400 il castello di Montegiove si ribella a Manno, il quale \u00e8 obbligato a rimanere fuori da esso per molto tempo. Nel 1409 Manno stesso regala il castello di Civitella dei Conti al famoso capitano perugino Ceccolino Michelotti, con un gesto che l'Ughelli definisce \"d'ostentazione\".\nGuerriero di Pier Giovanni milita per molti anni col Gattamelata al servizio dei veneziani. Nel 1434, capitano di cavalleria, rimane prigioniero ad Imola del Duca Filippo Maria Visconti di Milano. Nel 1473 viene mandato dal Gattamelata con trecento cavalli e duecento fanti alla conquista di Chiari in Val Camonica, e poi a soccorrere Brescia, indi \u00e8 vittorioso nella battaglia contro i Milanesi sul fiume Sarca. Sposa Arpalice Salimbeni, della omonima potente famiglia senese.\nNel 1436 Ranuccio di Manno \u00e8 podest\u00e0 di Rieti, e sotto questo nel 1452 nasce la ribellione di Parrano nella quale il popolo scaccia i conti dal castello e si divide i beni di questi. La ribellione si ripropone nel 1454, e in questa occasione gli uomini del castello, per scongiurare ogni possibile ritorno dei Marsciano, offrono il castello a Pier Ludovico Borgia, nipote di papa Callisto III. I conti allora scongiurano il papa di non privarli di tale feudo, dal momento stesso che i loro antenati trecento anni prima avevano edificato lo stesso castello. Nel 1455 il castello, retto pro-tempore dal Cardinale Camerlengo, viene finalmente recuperato con la forza dallo stesso Ranuccio, aiutato dai Perugini.\nNel 1414 Uguccione di Bulgaro, con il fratello Ugolino ed altri Marsciani milita in favore di Re Ladislao I di Napoli, ed \u00e8 Commissario dell'Esercito Regio nella espugnazione di Roma, Orvieto e Viterbo, per questi motivi viene fatto cancellare da tutte le querele e condanne su di lui pendenti, emesse dagli orvietani. Nel 1436 Giovanni di Guido dei nobili di Seano cerca di sottrargli il castello di Rotecastello, di cui Uguccione \u00e8 signore.\nIl 22 dicembre del 1429 nasce a Migliano Antonio di Ranuccio di Manno. Egli viene educato sin dalla sua giovinezza alle armi dallo zio Guerriero di Marsciano e dallo zio materno Gentile di Leonessa, capitani di ventura al soldo della Repubblica veneta, e da Erasmo da Narni detto il Gattamelata famosissimo e ricchissimo capitano, anch'egli al soldo di Venezia, che \u00e8 predestinato a diventare suo suocero. La figlia Todeschina di Gattamelata diverr\u00e0 sposa di Antonio fin dalla giovane et\u00e0.\nAntonio combatte per Venezia e nel 1459, a 30 anni diviene uno dei tre comandanti delle \"Lance Spezzate\", corpo di altissimo livello, e due anni dopo diviene unico comandante, fatto rarissimo per Venezia che teme i colpi di stato di questi forti capitani, con una carica che verr\u00e0 mantenuta per tutto il suo servizio presso la Serenissima. In questo periodo combatter\u00e0 principalmente contro Trieste, i Turchi, e contro il ducato di Milano (per notizie pi\u00f9 precise vedere pagina Antonio di Marsciano).\nNel 1483 Antonio \u00e8 fatto prigioniero dai ferraresi e per vari motivi deve passare a combattere sotto Lorenzo de' Medici. Firenze \u00e8 contrapposta a Genova, e il 30 ottobre 1484 Antonio nell'assedio di Pietrasanta muore colpito da un pezzo d'artiglieria. Il suo corpo viene portato a Pisa dove viene tumulato nella chiesa di S. Michele fuori le mura (odierna chiesa di San Michele degli Scalzi).\nNel 1462 Ranuccio di Antonio nasce a Sanguinetto, mentre il padre \u00e8 al soldo della Repubblica Veneta. Sotto la stessa Repubblica egli diviene capitano di fanteria, nel 1487 passa al soldo dei Fiorentini, nel 1494 ha il comando di 1000 fanti e duecento uomini d'armi, e poco dopo viene inviato da Guido Baldo Duca d'Urbino per il passaggio di Carlo VIII Re di Francia che \u00e8 alla conquista del Regno di Napoli, e in questa occasione difende Cortona.\nNel 1498 Ranuccio \u00e8 eletto Governatore della Repubblica Fiorentina. Mentre si trova in Pontedera apprende la notizia che settecento cavalieri e mille fanti Pisani hanno appena fatto bottino nelle maremma di Volterra e se ne stanno tornando a Pisa. Con il consiglio di Guglielmo dei Pazzi parte per tagliar loro la strada, a S. Regolo recupera in parte la preda combattendo valorosamente. Sopraggiungono per\u00f2 1500 uomini pisani che provocano la fuga dei Fiorentini.\nNel 1500 Ranuccio lascia il servizio della Repubblica Fiorentina e passa per poco tempo a quello di Bologna. Nell'anno successivo passa ai servizi di Federico d\u2019Aragona Re di Napoli, che gli d\u00e0 il titolo di Duca di Gravina e lo nomina Governatore Generale nei fatti d'arme contro i Francesi, con trecento uomini d'armi e tremila fanti. In questo conflitto nella citt\u00e0 di Capua rimane prigioniero insieme a Fabrizio Colonna e Ugo di Cardona, suoi compagni d'arme. Muore il 29 luglio del 1501, cio\u00e8 due giorni dopo la sua cattura ad opera dei francesi, per una ferita da freccia, che alcuni sospettano avvelenata per ordine del Duca Valentino, o di Vitellozzo Vitelli che voleva vendicarsi della morte del fratello Paolo, ucciso dalla fazione di Ranuccio stesso. \nRanuccio si era sposato due volte: la prima volta con Luisa Fregoso e successivamente con Giovanna di Roberto Malatesta.\nNel 1455 Nicol\u00f2 di Baldino acquista la fortezza di Mealla. Nel 1493 \u00e8 Capitano del Contado di Perugia, e tre anni dopo recupera per il Comune di Orvieto la torre di Salce, in mano a Cesare Bandini di Citt\u00e0 della Pieve. Mentre si trova assoldato dai fiorentini sposa una appartenente al casato dei Medici. Muore combattendo a Pisa nel 1496, mentre \u00e8 al soldo del cugino Ranuccio.\nXVI e XVII secolo.\nNel 1471 nasce Ludovico di Antonio, che nel 1505 viene mandato ambasciatore del comune d'Orvieto dal Cardinal Farnese (poi Papa Paolo III). Egli \u00e8 primo Conservatore d'Orvieto per cinque volte, e caporione nella stessa citt\u00e0. Combatte sotto il fratello Ranuccio per Firenze fin dal 1497, come capitano nella guerra contro i Pisani. Nel 1515 viene chiamato da Papa Leone X a militare sotto Giuliano de' Medici. Muore di peste nel 1526 a Viterbo.\nGaspare di Ludovico \u00e8 primo Conservatore in Orvieto negli anni 1533, 1553, 1555 e 1563, in quest'ultimo anno viene nominato Confaloniere. Sposatosi con Laura Spiriti, nobile viterbese, ha da lei sei figli. \u00c8 colonnello nella Guerra di Siena nel 1553. Muore ad Orvieto nel 1566. Viene sepolto a Castel di Fiori nell'urna di peperino fatta da lui preparare, nella chiesa dedicata a S.ta Maria Maddalena.\nLudovico di Gaspare segue la linea dei suoi avi combattendo prima per il papa nel 1566 contro gli Ugonotti in Francia, nel 1570 \u00e8 al comando di trecento Lance per i veneziani contro i turchi, nel 1575 \u00e8 luogotenente Generale di quattromila fanti per Paolo Sforza, a sua volta colonnello di Filippo II di Spagna. Nel 1580 diviene colonnello di cavalleria sotto il cardinale Alessandro Sforza, e nel 1595 \u00e8 Generale dell'esercito Pontificio in Ungheria, a capo di Giovanni Francesco Aldrobrandini nipote dell'allora Papa, ove riceve encomi di soldato esperto e coraggioso. Sposa Porzia Monaldeschi del Cane, dalla quale nasce Orazio, e Caterina Monaldeschi della Cervara erede per parte materna di Bartolomeo d'Alviano; da questo matrimonio e dai quattro figli avuti da questa moglie arriva ai Marsciano l'importante feudo di Guardea. Ludovico muore nel 1600 a Viterbo mentre si sta preparando a seguire il viaggio di Maria de' Medici che diviene sposa di Enrico IV di Francia. Viene tumulato nella chiesa di S. Maria in Gradi, nella sepoltura della famiglia Spiriti, che poi diverr\u00e0 sepoltura pure di alcuni suoi discendenti. A lui si deve il completamento del palazzo Crispo-Marsciano in Orvieto (edificio iniziato e non completato sotto la propriet\u00e0 di Tiberio Crispo poi acquistato e terminato da Ludovico di Marsciano, con progetto di Antonio da Sangallo il giovane, ora \u00e8 sede degli Uffici di Polizia Tributaria.\nAlessandro di Lodovico paggio di Ferdinando I de' Medici e Cosimo II de' Medici, Gran Duchi di Toscana, da quest'ultimo viene decorato con Croce di S. Stefano. Sposa Dianora Baglioni e da questa genera Lorenzo di Marsciano, raccoglitore di documenti storici della famiglia e committente dell'opera dell'Ughelli anzidetta.\nAlessandro muore a Roma nel 1650 e viene sepolto nella basilica di San Lorenzo in Lucina.\nXVIII e XIX secolo.\nAlla fine del XVII secolo il ramo principale della famiglia sposta la propria residenza principale a Modena, dove Ludovico di Lorenzo di Marsciano (1654-1703) passa stabilmente al servizio del Duca di Modena. Tutto ci\u00f2 pur mantenendo le propriet\u00e0 e gli interessi nello Stato Pontificio: il fratello di Lodovico, Ranuccio, monsignore, \u00e8 infatti chierico della camera apostolica e Prefetto di Segnatura, e diventa poi canonico di San Pietro in Vaticano, senza contare che Lodovico stesso sposa nel 1690 la contessa romana Anna Maria Carcano Testa. L'altro fratello poi, Bulgaro, \u00e8 capitano delle armi di Campagna e Sabina, e si sposa con la marchesa romana Lucrezia Marcellini.\nCon la generazione successiva, che continua a risiedere a Modena, i legami si ampliano verso l'Italia settentrionale, con Alessandro di Ludovico (1691-1758), Generale delle Cacce nel ducato di Modena e Reggio, che sposa la Contessa Maria Renea Scotti di Piacenza (1694-1719) e poi la marchesa Marianna Hercolani (1707-1788) di Bologna, dama dell'Ordine della Croce stellata e poi Prima Dama d'Onore alla corte di Francesco III d'Este. Il fratello minore, Giuseppe di Marsciano (1696-1754) inizia la carriera ecclesiastica a Roma per poi divenire Prelato d'onore di Sua Santit\u00e0, Conte palatino, nel 1732 Vescovo di Orvieto e poi Assistente al Soglio Pontificio. Il continuatore della stirpe Lodovico (1730-11791), figlio di Alessandro, continua la serie dei matrimoni con dame del nord Italia sposando la marchesa Chiara Visconti (1748-1829) di Milano, mentre la sorella Maria (1718-1792) si coniuga a Sassuolo con il conte Giovanni Scotti, Maria Teresa (1723-1803) con il marchese Giuseppe Montecuccoli di Modena, ed Astorre (1731-1788) diventa nel 1756 a Roma Canonico di San Giovanni in Laterano, Alfonso (1739-1796) e Giuliano (1741-1791) sono entrambi Cavalieri nell'Ordine di Malta, arrivando a ricoprire importanti cariche come soprattutto il primo che diviene commendatore di Montecchio e colonnello delle truppe Cesaree.\nIl figlio di Lodovico, Francesco (1771-1820), nel 1818 \u00e8 ancora titolare dei feudi umbri di Carnaiola, Guardea, Castel di Fiori e della met\u00e0 di Montegiove. Nell'elenco dei maggiori possidenti della provincia di Orvieto del 1842, il patrimonio dei suoi eredi si colloca al terzo posto dietro al Marchese Paolo Antonio Viti e alla Fabbrica del Duomo di Orvieto. La figlia Teodolinda sposa nel 1830 il Conte Luigi Simonetti inviato del Duca di Modena presso la Santa Sede, mentre il figlio Castore (1811-1886) che eredita dal padre il feudo di Guardea sposa la marchesa Caterina Longhi di Fumone (1839-1885), da cui la figlia Isabella (1864-1908).\nEpoca recente.\nContrariamente a quanto erroneamente scritto da Vittorio Spreti nella \"Enciclopedia Storico Nobiliare Italiana\", i Marsciano non sono estinti.\nGli attuali Marsciano dimorano a Brivio in Lombardia nel palazzo settecentesco giunto per le nozze tra il conte Luigi di Marsciano (1830-1906) e la contessa milanese Antonietta Garulli Benedetti, inoltre in Toscana, a Roma e nell'avita Umbria.\nStemma.\nVersione \"primitiva\".\n\u00c8 del tipo definito \"troncato\" da filetto. Nel primo, campo in oro, nel secondo, tre gigli d'oro 2 e 1 in campo rosso. Compare per la prima volta in un documento del 1256.\nVersione con aquila aggiunta.\nDifferisce dal precedente per l'aggiunta dell'aquila imperiale che fu concessa dall'imperatore Enrico VII di Lussemburgo, disceso in Italia e ospitato dai Conti di Marsciano nel Castello di Poggio Aquilone nell'anno 1312.\nVersione \"moderna\".\n\u00c8 del tipo definito \"interzato in fascia\": nel primo d'oro all'aquila di nero rostrata di rosso e coronata nel campo; nel secondo d'argento a tre ghirlande d'alloro o trecce militari al naturale in fascia: nel terzo di rosso a tre gigli d'oro 2 e 1. Cimiero: un cavallo nascente.\nToponomastica.\nVie che portano il nome della famiglia umbra si trovano soprattutto in Umbria:\nsono intitolate a Antonio di Marsciano (capitano di ventura) a Migliano (frazione di Marsciano) (PG), alla Beata Angelina di Marsciano a Roma e ad Assisi, e pi\u00f9 in generale alla famiglia dei Conti di Marsciano a Orvieto e a Marsciano stessa."}
{"id": "3047171", "revid": "117437263", "url": "https://it.wikipedia.org/wiki?curid=3047171", "title": "16 anni e incinta", "text": "16 anni e incinta (titolo originale: \"16 and Pregnant\") \u00e8 un programma televisivo prodotto principalmente da Morgan J. Freeman, andato in onda per la prima volta negli Stati Uniti l'11 giugno 2009 sull'emittente statunitense MTV.\nLo show descrive le vicende di ragazze madri incinte dai quattro mesi e mezzo fino ad alcuni mesi di vita del bambino stesso. Il programma \u00e8 strutturato come un documentario-reality in stagioni nel quale \u00e8 possibile vedere un quaderno animato che registra i mesi di gravidanza e la crescita del bambino.\nTrasmissione.\nIn Italia la prima stagione \u00e8 andata in onda dal 25 novembre 2009, mentre la seconda dal 9 maggio 2010 sul canale MTV Italia.\nL'8 dicembre 2009 l'emittente lancia uno spin-off intitolato Teen Mom, il quale descrive nello specifico la crescita del bambino e i cambiamenti della giovane madre.\nNel primo episodio della prima stagione, il personaggio principale dello show televisivo era Svetlana, nata in Ucraina nella citt\u00e0 di Lvov. Durante il programma, gli spettatori apprendono che Svetlana aveva una relazione romantica con Olivia, ed \u00e8 rimasta incinta da Eugenio, che \u00e8 venuto a studiare in uno scambio dall'Ungheria. Il futuro padre del bambino \u00e8 rimasto scioccato dal fatto che il suo prescelto lo stesse tradendo con un'altra ragazza. Ma verso la fine dello spettacolo, tutti i personaggi principali giungono a un consenso: il bambino ora vive in una famiglia con tre genitori. Nel 2020, suo figlio sta bene, frequenta la quarta elementare e sogna di diventare la stessa superstar di sua madre in TV.\nNel settembre 2013 MTV lancia il programma televisivo 16 anni e incinta Italia. Protagoniste sei ragazze tra i 15 e i 19 anni provenienti da diverse regioni italiane. A differenza del programma statunitense, ogni ragazza ha due puntate da 40 minuti ciascuna dedicate alla loro storia.\nStruttura delle puntate.\nOgni puntata inizia con una breve presentazione del personaggio e della sua gravidanza, osservando il cambiamento della giovane madre e i rapporti con la scuola, gli amici, il lavoro e i familiari fino alla nascita e ai primi 3-4 mesi del bambino. Durante l'episodio \u00e8 possibile osservare il quaderno personale della madre con tanto di animazioni.\nPrima stagione Italia.\nDal 23 settembre 2013 \u00e8 andata in onda sul canale MTV il nuovo programma \"16 anni e incinta Italia\", basandosi sull'ormai consolidato format di\" Teen Mom\". Le protagoniste della prima stagione sono delle ragazze tra i 15 e i 19 anni che stanno diventando mamme, e le partecipanti sono: Gemma Berruto, Chiara Mauri, Sara Geminiani, Fleur Indi Scattolin, Ivonne Nicastro e Carmen Speria.\nPer l'edizione italiana la voce fuori campo \u00e8 la doppiatrice Perla Liberatori."}
{"id": "3047172", "revid": "767487", "url": "https://it.wikipedia.org/wiki?curid=3047172", "title": "Final Stab", "text": "Final Stab \u00e8 un film del 2001 diretto da David DeCoteau. Il film della trilogia creata e diretta da Wes Craven, \"Scream\". In Inghilterra questa pellicola \u00e8 nota anche come \"final scream\" o con l'appellativo illegale di \"Scream 4\".\nTrama.\nUn gruppo di amici del college si ritrova a passare un week end di divertimento in una propriet\u00e0 isolata. In una sorta di gioco ogni ragazzo ha un proprio ruolo, ma quando il sangue comincia a scorrere veramente e le persone cominciano a sparire, tutti si rendono conto che l'unico modo per non essere preda del misterioso killer \u00e8 quello di rimanere in vita per ultimi."}
{"id": "3047174", "revid": "125393981", "url": "https://it.wikipedia.org/wiki?curid=3047174", "title": "Senato (Cile)", "text": "Il Senato del Cile (in spagnolo: \"Senado de la Rep\u00fablica de Chile\") \u00e8 una delle due camere del Congresso Nazionale Cileno. I suoi compiti sono di partecipare all'elaborazione delle leggi insieme alla Camera dei deputati e al Presidente della Repubblica.\nDal 27 febbraio 2014, il Senato del Cile \u00e8 presieduto dalla senatrice Isabel Allende Bussi del Partito Socialista Cileno.\nFunzioni e attribuzioni del Senato.\nAl Senato spetta, naturalmente, intervenire nel processo di formazione delle leggi. Ha, inoltre, le attribuzioni indicate nella Costituzione, che sono esclusive (articolo 49 della Costituzione):\nComposizione del Senato.\nSecondo la Costituzione del 1828 il Senato era composto di rappresentanti delle Assemblee Provinciali, in ragione di due senatori per provincia (16 in totale), in carica per 4 anni. Si rinnovava per met\u00e0 ogni 2 anni.\nLa Costituzione del 1833 dispose che il Senato fosse composto da 20 membri, i quali erano eletti indirettamente (mediante un sistema di elettori) per un periodo di 9 anni e potevano essere rieletti un numero indefinito di volte. In ciascuna provincia si eleggevano elettori in ragione di tre per ogni deputato.\nLe riforme del 1874 permisero che l'elezione fosse diretta e in rappresentanza delle provincie. Ciascuna provincia eleggeva un senatore ogni 3 deputati e frazione di 2. Inoltre il mandato era fissato in sei anni con possibilit\u00e0 di rielezione un numero indefinito di volte.\nCon la Costituzione del 1925, il Senato fu eletto direttamente dalle 9 (1925) e successivamente 10 (1967) collegi provinciali per un periodo di 8 anni, con possibilit\u00e0 di rielezione un numero indefinito di volte. Ogni collegio provinciale eleggeva 5 senatori. Ogni 4 anni il Senato si rinnovava per met\u00e0.\nNell'assetto istituzionale previsto dalla Costituzione del 1980, per analizzare la composizione del Senato occorre distinguere:\nDisegno originario della Costituzione del 1980.\nIl concetto di democrazia dei costituenti portarono ad elaborare un sistema particolare, suscettibile di evitare i presunti eccessi del suffragio universale. Il Senato era composto non solo dagli eletti del popolo (due per ciascuna regione, 26 in totale), ma anche da una camera di saggi per certe autorit\u00e0, alcune designate (da altre autorit\u00e0), altre che godevano del diritto di sedere in Senato: i senatori designati e i senatori a vita, rispettivamente.\nI nove senatori designati non erano eletti dal popolo, ma nominati da diverse autorit\u00e0. Si nominavano ogni 8 anni e, in caso di vacanza del seggio, per morte, per incapacit\u00e0 o inabilit\u00e0, i senatori non erano sostituiti fino al termine del mandato.\nI senatori a vita erano senatori di diritto. Gli ex-presidenti della Repubblica dopo un mandato completo acquisivano il diritto ad un seggio vitalizio al Senato.\nDal 1990 al 2006.\nOriginariamente esistevano tredici circoscrizioni, corrispondenti alle tredici regioni del paese; per\u00f2 le riforme costituzionali del 1989 permisero di dividere sei regioni in due circoscrizionei ciascuna (le regioni pi\u00f9 popolose), rafforzando l'istituzionalit\u00e0 democratica del Senato, permettendo un maggior numero di senatori eletti (passando da 26 a 38), seppur mantenendo i senatori designati e a vita.\nIl Senato durante questo periodo giunse a essere composto da 38 senatori eletti, 9 designati e 2 a vita. In totale, 47 senatori (dal 1990 al 1998); 48 (dal 1998 al 2000); 49 (dal 2000 al 2002) e 48 (dal 2002 al 2006).\nSebbene alcuni senatori designati possedessero davvero una certa autorevolezza, non sempre fu cos\u00ec. L'espressione \"senatori designati\" sembr\u00f2 peggiorativa, allora si diffuse la locuzione \"senatori istituzionali\". Il loro numero fu abbastanza rilevante perch\u00e9 i governi che si succedettero dal 1990 fossero costretti a venire a patti con loro per raggiungere la maggioranza necessaria. Sebbene, in linea di principio, i senatori designati costituivano un gruppo parallelo ai diversi gruppi politici, finirono per unirsi ai gruppi politici pi\u00f9 affini.\nD'altronde, solo due ex-presidenti riuscirono a divenire senatori a vita: Augusto Pinochet (dal 1998 al 2002) ed Eduardo Frei Ruiz-Tagle (dal 2000 al 2006). Dopo il ritiro dalla vita pubblica del primo, Frei fu l'ultimo a ricoprire l'incarico.\nDurante il governo di Ricardo Lagos, fu promulgata una riforma costituzionale, dopo essere stata approvata quasi all'unanimit\u00e0 alcuni mesi prima dal Congresso in seduta congiunta. Queste riforme, che entrarono in vigore l'11 marzo 2006, permisero che il Senato fosse composto esclusivamente da membri eletti dal popolo, eliminando i senatori designati e a vita. Il numero dei senatori fu ridotto cos\u00ec da 48 a 38 membri.\nAttualmente, questi 38 senatori sono eletti direttamente per 8 anni in ragione di due per ciascun collegio senatoriale.\nRequisiti per essere senatore.\nPer essere eletti, i senatori devono avere almeno 35 anni d'et\u00e0 (fino al 2006 erano 40 anni). Possono essere rieletti un numero indefinito di volte. Il rinnovo del Senato si effettua ogni 4 anni. Si alternano le regioni di numero dispari e quelle di numero pari e la Regione Metropolitana di Santiago.\nSecondo il sistema elettorale binominale maggioritario, sono eletti senatori i due che ottengono il maggior numero di voti. Se una lista ha almeno il doppio dei voti di ogni altra lista ottiene entrambi i senatori. In caso di vacanza di un seggio per morte, incapacit\u00e0 o inabilit\u00e0 il senatore \u00e8 sostituito da un altro della stessa lista. Se per\u00f2 non ci sono compagni di lista o rimangono pi\u00f9 di due anni al termine del mandato, il partito del senatore uscente propone una lista di tre nominativi da cui il Senato sceglie il nuovo senatore a maggioranza assoluta.\nCompensi.\nI senatori, come i deputati e i primi ministri, ricevono un compenso mensile di 6.094.000 pesos, ricalcolato tutti gli anni a gennaio secondo il tasso di inflazione programmata.\nI rimborsi che spettano ai senatori sono pari a 9.380.000 pesos. Inoltre hanno diritto ad un rimborso forfettario di 1.200.000 per il trasporto terrestre, 48 passaggi aerei di andata e ritorno all'anno verso le regioni di provenienza, pi\u00f9 altri sei passaggi verso destinazioni nazionali. Dispongono anche di 1.298.000 pesos mensili per la benzina, pedaggi e riparazione dei veicoli. I senatori delle regioni V, VI, VII e Metropolitana non dispongono dei 48 passaggi aerei, ma hanno diritto a 12 passaggi annuali per le destinazioni nazionali estendibili ad altre persone, e a un rimborso extra di 365.000 pesos per il combustibile. Ai senatori della V Regi\u00f3n Costa spettano inoltre 4 passaggi annuali verso l'Isola di Pasqua.\nLa Camera Alta rimborsa le spese dei segretari personali; arredamento dell'ufficio; due computer fissi e uno portatile in comodato d'uso fino al termine del mandato e cancelleria. Queste spese non devono superare i 5.584.000 pesos al mese. Per l'ingaggio di collaboratori sono assegnati 2.249.000 pesos al mese.\nInoltre i senatori hanno diritto a biglietti gratis o scontati per vedere le partite di calcio allo stadio."}
{"id": "3047176", "revid": "767487", "url": "https://it.wikipedia.org/wiki?curid=3047176", "title": "Bolan Boogie", "text": "Bolan Boogie \u00e8 un album musicale realizzato da T.Rex nel 1972."}
{"id": "3047178", "revid": "224230", "url": "https://it.wikipedia.org/wiki?curid=3047178", "title": "Elettrotreno SEPSA EN.300", "text": "L'elettrotreno EN.300 era un convoglio binato, a trazione elettrica a 3000 volt a corrente continua, composto da motrice EN.300 e rimorchiata RN.300 accoppiate permanentemente, di costruzione SOFER-Italtrafo in servizio sulle Ferrovia Cumana e Circumflegrea fino al 2015.\nStoria.\nNella met\u00e0 degli anni settanta la Societ\u00e0 per l'Esercizio di Pubblici Servizi Anonima, allo scopo di potenziare il proprio parco rotabili insufficiente alle richieste sempre crescenti di trasporto, ordin\u00f2 al pool di industrie ferroviarie SOFER - Italtrafo la costruzione di un gruppo di 7 convogli a 2 elementi derivato concettualmente dall'ottimo progetto ALe 601/803 sviluppato in quegli anni. Le elettromotrici prese a modello furono le ALe 803 di 3\u00aa serie di cui tuttavia vennero modificate alquanto al ribasso le prestazioni sia in potenza che in velocit\u00e0. I convogli iniziarono ad entrare in servizio alla fine del 1977 portando un consistente miglioramento dell'offerta di servizi sulla Napoli-Torregaveta. \nCaratteristiche.\nGli elettrotreni erano costituiti da una motrice e una rimorchiata semipilota permanentemente accoppiate e intercomunicanti. Gli interni furono realizzati con componenti essenziali, con sedili di tipo metropolitano in resina e bagagliere longitudinali; dato il tipo di servizio svolto non furono previste le ritirate. La capienza complessiva era di 148 posti a sedere e 216 in piedi.\nLa velocit\u00e0 massima fu stabilita in 90 km/h, adottando un rapporto di trasmissione \"corto\", sufficiente per il servizio previsto. La potenza dei motori installati era inferiore rispetto alle \"cugine\" ALe 803 FS da cui erano derivate."}
{"id": "3047184", "revid": "352448", "url": "https://it.wikipedia.org/wiki?curid=3047184", "title": "Giuoco partito", "text": ""}
{"id": "3047188", "revid": "838137", "url": "https://it.wikipedia.org/wiki?curid=3047188", "title": "Tat'jana Ko\u0161eleva", "text": "Carriera.\nClub.\nLa carriera da professionista di Tat'jana Ko\u0161eleva inizia nella stagione 2006-07 quando debutta in Superliga tra le file della , con cui vince subito il campionato russo. Nella stagione seguente viene ingaggiata dallo dove resta per un triennio, aggiudicandosi due scudetti ed una Coppa di Russia.\nNella stagione 2010-11 viene ingaggiata dalla , con cui vince lo scudetto e la Coppa di Russia, mentre nel campionato seguente passa alla . All'inizio dell'annata 2012-13 torna a difendere i colori del club di Kazan', che tuttavia lascia dopo qualche mese per fare ritorno alla , con la quale si aggiudica la Coppa di Russia 2013, venendo premiata come MVP del torneo.\nNella stagione 2014-15 ritorna a vestire per un biennio la maglia del club di Krasnodar con cui vince una Coppa CEV, venendo premiata come miglior giocatrice, e due edizioni consecutive della Coppa di Russia. Nel campionato 2016-17 lascia per la prima volta la Russia, andando a giocare in Turchia con l', club impegnato nella Sultanlar Ligi col quale vince il campionato mondiale per club 2016. Nel campionato successivo resta nella massima divisione turca, accasandosi al .\nNella stagione 2018-19 gioca in Brasile, difendendo i colori del , nella Superliga S\u00e9rie A; alla chiusura del campionato brasiliano, si trasferisce in Italia per disputare i playoff della Serie A1 2018-19 con la maglia della . Per l'annata 2019-20 si accorda con il , club militante nella Chinese Volleyball Super League; terminati gli impegni in Cina, nel gennaio 2020 torna in patria per disputare la seconda parte della stagione con la .\nPoco dopo l'inizio del campionato 2020-21, si accasa nuovamente al , mentre per il campionato 2021-22 firma per la , tornando dunque in Serie A1.\nNazionale.\nNel 2007 riceve le prime convocazioni in nazionale, vincendo la medaglia di bronzo al campionato europeo. A questo successo seguono la medaglia d'argento al World Grand Prix 2009, venendo anche premiata come miglior attaccante della manifestazione, e la medaglia d'oro al campionato mondiale 2010.\nConquista ancora un oro al campionato europeo 2013, venendo premiata anche come miglior giocatrice, e la medaglia di bronzo alla World Grand Prix 2014. In seguito si laurea nuovamente campionessa d'Europa al campionato europeo 2015, venendo premiata anche in questo caso come MVP."}
{"id": "3047189", "revid": "352448", "url": "https://it.wikipedia.org/wiki?curid=3047189", "title": "Gioco partito", "text": ""}
{"id": "3047192", "revid": "352448", "url": "https://it.wikipedia.org/wiki?curid=3047192", "title": "Gioco-partito", "text": ""}
{"id": "3047198", "revid": "45927", "url": "https://it.wikipedia.org/wiki?curid=3047198", "title": "Manifestante", "text": ""}
{"id": "3047199", "revid": "122246", "url": "https://it.wikipedia.org/wiki?curid=3047199", "title": "K\u014dfuku-ji", "text": "Il K\u014dfuku-ji (\u8208\u798f\u5bfa) \u00e8 un complesso templare buddhista situato nella citt\u00e0 di Nara, nella omonima prefettura, in Giappone. \nStoria.\nFu fondato dalla nobildonna Kagami no \u014ckimi nel 669 a Yamashima, che \u00e8 oggi un distretto della municipalit\u00e0 di Kyoto, alla morte del marito Fujiwara no Kamatari. Il nome originale del complesso fu di Yamashina-dera. Al suo interno, Kagami fece installare una rappresentazione del Buddha Shakyamuni che il coniuge defunto aveva ordinato dopo la vittoria ottenuta contro il clan Soga nel 645. Il tempio fu spostato a Fujiwara ky\u014d, prima di essere nuovamente smontato e ricostruito a Nara da Fujiwara no Fuhito nel 710, divenendo uno tra i primi stabilimenti religiosi della nuova capitale.\nIl K\u014dfuku-ji bruci\u00f2 numerose volte, destino tragico di molti monumenti storici giapponesi costruiti in legno. Nel 1180 and\u00f2 a fuoco contemporaneamente al complesso templare T\u014ddai-ji (\u6771\u5927\u5bfa), durante le guerre che punteggiarono la fine dell'era Heian. In tale periodo i capi del clan Fujiwara, che dominavano a corte, demandarono ai monaci del K\u014dfuku-ji il controllo politico sulla provincia di Yamato. Le architetture attuali risalgono dunque alle successive epoche Kamakura e Muromachi, durante le quali lo shogunato considerava il complesso come il centro politico di Yamato, sulla quale esercitava anche la funzione di protezione.\nA questa epoca, molti figli dei nobili venivano educati al K\u014dfuku-ji, cosa che provoc\u00f2 dei conflitti tra i vari clan i cui giovani vi erano ammessi, come quelli tra l'Ichij\u014d-in (\u4e00\u4e57\u9662) della famiglia Konoe (\u8fd1\u885b\u5bb6, Konoe-ke) e il Daij\u014d-in (\u5927\u4e57\u9662) della famiglia Kuj\u014d (\u4e5d\u6761\u5bb6, Kuj\u014d-ke).\nContrariamente al T\u014ddai-ji, la cui ricostruzione fu influenzata dell'architettura cinese del periodo Song, il K\u014dfuku-ji fu restaurato nel suo stile iniziale (way\u014d). \nFu particolarmente colpito dalla politica anti-Buddhista dell'inizio dell'era Meiji, durante la quale la maggior parte delle sue propriet\u00e0 furono confiscate. Negli ultimi anni i monaci del K\u014dfuku-ji stanno tentando di recuperare quanto \u00e8 andato perduto e di far tornare il complesso allo splendore dei tempi precedenti al Meiji.\nI monumenti.\nVecchi edifici:\nDi recente costruzione:"}
{"id": "3047210", "revid": "767487", "url": "https://it.wikipedia.org/wiki?curid=3047210", "title": "Due cuori e una provetta", "text": "Due cuori e una provetta (\"The Switch\") \u00e8 un film del 2010 diretto da Josh Gordon e Will Speck.\nIl film, sceneggiato da Allan Loeb e basato su una storia breve di Jeffrey Eugenides pubblicata sul \"New Yorker\" nel 1996, vede come protagonisti Jennifer Aniston e Jason Bateman, che interpretano due grandi amici che si dividono dopo la scelta di lei di diventare mamma con l'inseminazione artificiale, ritrovandosi poi qualche anno pi\u00f9 tardi con un bambino che fatalmente far\u00e0 mutare il loro rapporto.\nTrama.\nKassie \u00e8 una donna single quarantenne che decide di avere un figlio ricorrendo all'inseminazione artificiale. Il suo nevrotico e ipocondriaco amico Wally vorrebbe offrirsi come padre naturale, essendo anche segretamente innamorato di lei, ma Kassie ha gi\u00e0 pianificato tutto e trovato un donatore: Roland. L'amica che gli preferisce un quasi sconosciuto \u00e8 un duro colpo per Wally che, durante la \"festa dell'inseminazione\", dopo essersi ubriacato, rovescia accidentalmente lo sperma donato da Roland nel lavandino decidendo poi di riparare al danno sostituendovi il proprio. Nessuno sapr\u00e0 quanto avvenuto e lo stesso Wally, passata la sbronza, non ricorda pi\u00f9 nulla dell'accaduto.\nKassie decide di ritornare dai suoi in Minnesota e dunque i due amici non si vedono pi\u00f9. Solo dopo sette anni, ritorna a New York con il figlio Sebastian che subito stringe una forte amicizia con Wally, al quale lo legano impressionanti similitudini, soprattutto caratteriali.\nDopo un chiarimento con l'amico Leonard, che gli era vicino la sera dello scambio del seme, Wally pur essendo ancora confuso, ricostruisce quanto accaduto, dando cos\u00ec una spiegazione alle evidenti somiglianze con Sebastian. Il problema ora \u00e8 dirlo a Kassie, che nel frattempo ha preso a frequentare Roland, l'affascinante inseminatore tornato libero dopo il divorzio dalla moglie. A Sebastian \u00e8 antipatico ma lei \u00e8 comunque convinta che potrebbe essere il suo compagno ideale. Nella festa organizzata per annunciare il loro fidanzamento, Wally trova il coraggio per dire tutta la verit\u00e0 e anche per confessare pubblicamente il suo amore verso Kassie.\nLei sulle prime lo odia e non vuole pi\u00f9 vederlo, poi, dopo averci riflettuto, torna da lui e cos\u00ec, per la gioia di Sebastian, i tre si uniscono a formare una famiglia.\nProduzione.\nLa produzione del film part\u00ec nei primi mesi del 2009, quando la \"Mandate Pictures\", societ\u00e0 controllata dalla Lions Gate Entertainment, approv\u00f2 la sceneggiatura presentata dall'autore Allan Loeb e basata sul racconto di Jeffrey Eugenides \"Baster\", pubblicato nel 1996 sul \"New Yorker\". Il titolo di lavorazione infatti, era proprio \"The Baster\", poi cambiato nei mesi successivi nell'attuale titolo originale \"The Switch\". Jennifer Aniston e Jason Bateman furono tra i primi attori ad entrare nel cast, nel mese di febbraio 2009. La fase di casting continu\u00f2 anche nel mese di marzo, quando si aggiunsero altri attori, tra cui Jeff Goldblum.\nA fine marzo 2009 iniziarono le riprese, svolte a New York. Dopo che le riprese furono terminate, si rese necessaria una fase di \"re-shoot\", attuata nel mese di ottobre 2009.\nDistribuzione.\nIl film \u00e8 stato distribuito nelle sale cinematografiche degli Stati Uniti dal 20 agosto 2010, distribuito dalla Miramax Films. In Italia \u00e8 stato distribuito dalla Moviemax dal 5 novembre 2010.\nAccoglienza.\nIncassi.\nNegli Stati Uniti il film ha incassato 8.436.713 dollari durante il week-end d'apertura e oltre 27 milioni di dollari in totale. Complessivamente la pellicola ha incassato circa 40 milioni di dollari in tutto il mondo.\nCritica.\n\"USA Today\" ha definito la trama completamente sconnessa dalla vita reale. \u00abA volte i film imitano la vita reale, rivelando identit\u00e0 nascoste della condizione umana. Questo non \u00e8 uno di quei casi.\u00bb ha scritto il quotidiano statunitense. Secondo il \"Chicago Tribune\" i principali limiti del film sono costituiti dai due registi, Josh Gordon e Will Speck, che non hanno saputo dare dinamicit\u00e0 al film, e il personaggio interpretato da Jeff Goldblum, che comprime le potenzialit\u00e0 dell'attore. Il \"San Francisco Chronicle\" ha apprezzato l'interpretazione di Jennifer Aniston, spiegando come l'attrice sia dotata di una rilassante e spontanea capacit\u00e0 comica. Commenti positivi si sono registrati anche per le interpretazioni di Jeff Goldblum e Juliette Lewis. Il film \u00e8 stato candidato ai Razzie Awards 2010 nella sezione Peggior attrice protagonista per Jennifer Aniston, senza per\u00f2 vincerlo."}
{"id": "3047212", "revid": "1305772", "url": "https://it.wikipedia.org/wiki?curid=3047212", "title": "The Switch", "text": ""}
{"id": "3047214", "revid": "599013", "url": "https://it.wikipedia.org/wiki?curid=3047214", "title": "Cesky Atleticky Svaz", "text": ""}
{"id": "3047216", "revid": "1714743", "url": "https://it.wikipedia.org/wiki?curid=3047216", "title": "Maria d'Assia-Kassel", "text": "Infanzia.\n\"\"Sua Altezza Serenissima\" la principessa e langravina Maria di Assia-Kassel\", seconda figlia femmina del langravio Federico d'Assia-Kassel, e di sua moglie la principessa Carolina di Nassau-Usingen, nacque ad Hanau nell'Assia-Kassel. Attraverso suo padre, era una bisnipote di Giorgio II di Gran Bretagna. Il maggiore dei fratelli di sua madre era il Langravio d'Assia-Kassel. Nel 1803, il titolo di suo zio fu elevato ad Elettore d'Assia \u2014 in base al quale l'intero ramo Kassel della dinastia d'Assia sal\u00ec di un gradino nella gerarchia.\nMatrimonio e Figli.\nIl 12 agosto 1817, a Kassel, spos\u00f2 il granduca Giorgio, Granduca di Meclemburgo-Strelitz, figlio di Carlo II, Granduca di Meclemburgo-Strelitz e della sua prima moglie, la principessa Federica Carolina Luisa d'Assia-Darmstadt. Insieme ebbero quattro figli:"}
{"id": "3047224", "revid": "71433", "url": "https://it.wikipedia.org/wiki?curid=3047224", "title": "The Boondock Saints", "text": ""}
{"id": "3047232", "revid": "767487", "url": "https://it.wikipedia.org/wiki?curid=3047232", "title": "Monte Wakakusa", "text": "Il monte Wakakusa , conosciuto anche come monte Mikasa , \u00e8 una montagna alta 342\u00a0m situata a Nara, nella prefettura di Nara, in Giappone, ad est del parco di Nara."}
{"id": "3047233", "revid": "2181294", "url": "https://it.wikipedia.org/wiki?curid=3047233", "title": "Laurie Strode", "text": "Laurie Strode \u00e8 un personaggio fittizio e la protagonista della saga cinematografica horror \"Halloween\", interpretata da Jamie Lee Curtis nei film originali e da Scout Taylor-Compton nel remake e nel sequel.\nAppare in sei dei dieci film di \"Halloween\", comparendo per la prima volta nel film di John Carpenter \"Halloween - La notte delle streghe\" nel 1978. \u00c8 la principale interprete femminile ed eroina del primo, del secondo, del settimo, del nono e del decimo film nella serie. Appare solo brevemente all'inizio del film \"Halloween - La resurrezione\", mentre non appare in \"Halloween III - Il signore della notte\", \"Halloween 4 - Il ritorno di Michael Myers\", \"Halloween 5 - La vendetta di Michael Myers\" e \"Halloween 6 - La maledizione di Michael Myers\".\nLaurie esemplifica il personaggio della final girl.\nApparizioni.\nHalloween - La notte delle streghe.\nLaurie Strode appare per la prima volta in \"Halloween - La notte delle streghe\" interpretata da Jamie Lee Curtis. La diciassettenne Laurie ha in programma di fare da babysitter a Tommy Doyle durante la notte di Halloween, nel 1978. Comunque, durante la giornata, lei continua a vedere ovunque vada un misterioso uomo mascherato; a sua insaputa, si tratta di Michael Myers, un paziente scappato da un istituto mentale che uccise la sua sorella maggiore quindici anni fa ed ha cominciato a pedinarla. Mentre Laurie fa da babysitter a Tommy, Myers uccide le migliori amiche di lei, Annie e Lynda, nella casa dall'altra parte della strada. Crescendo il suo interesse quando non sono riuscite a chiamarla, Laurie va ad investigare e vede i loro cadaveri disposti in modo che li trovasse, prima di essere attaccata da Myers. Laurie cerca di difendersi uccidendolo, ma niente sembra ucciderlo. Mentre Myers sorge nuovamente e comincia a strozzarla, Laurie viene salvata dal dott. Sam Loomis, il quale spara sei colpi a Michael, che cade gi\u00f9 dal balcone.\nHalloween II - Il signore della morte.\nLa storia riprende dopo le vicende del primo film, con Laurie che viene portata in ospedale. Una volta appreso chi l'aveva attaccata, Laurie si chiede \"Perch\u00e9 a me?\". Dopo essere stata sedata, Laurie ha un sogno in cui visita un vecchio ragazzo in ospedale. Svegliandosi, comincia a vagare nei corridoi dell'ospedale fino a ritrovarsi faccia a faccia con Michael Myers, che aveva ucciso l'intero staff dell'ospedale. Nel frattempo, al Dr. Loomis viene detto che Michael \u00e8 evidentemente il fratello biologico di Laurie: lei venne messa in adozione dopo la morte dei suoi genitori. Concludendo che Laurie \u00e8 ancora in pericolo, Loomis corre verso l'ospedale e causa un'esplosione che fagocita se stesso e Myers. La traumatizzata Laurie viene vista per l'ultima volta mentre viene trasferita in un altro ospedale.\nHalloween 4 - Il ritorno di Michael Myers.\nSecondo la trama di questo film, Laurie sarebbe morta in un incidente stradale prima degli eventi del film insieme al compagno Jimmy. Il ruolo di protagonista viene affidato alla figlia, Jamie Lloyd. Il personaggio di Laurie Strode non comparir\u00e0 nemmeno in \"Halloween 5 - La vendetta di Michael Myers\" e \"Halloween 6 - La maledizione di Michael Myers\".\nHalloween - 20 anni dopo.\nIn questo film si scopre che Laurie aveva inscenato la sua morte come modo per scappare dal suo fratello omicida, di cui il corpo non venne mai ritrovato dopo \"Halloween II\". Ora vive sotto il nome di Keri Tate, e lavora come preside di una scuola privata della California, frequentata da suo figlio John Tate. Dopo essere stata data per morta all'et\u00e0 di 17 anni, decide di cambiare il proprio nome per dimenticare gli eventi accaduti. Laurie \u00e8 diventata un alcolista, \u00e8 ancora perseguitata dai ricordi della furia di suo fratello, e vive nel timore che lui possa ritornare. Sebbene John la consideri paranoica, le sue paure diventano realt\u00e0 quando Myers si ripresenta ad Halloween e uccide due amici di John. Dopo aver messo al sicuro suo figlio e la ragazza di quest'ultimo, Laurie decide di smettere di fuggire e di affrontare suo fratello. Dopo una dura lotta con Michael lo sconfigge, ma non convinta di averlo ucciso veramente, lo decapita.\nHalloween - La resurrezione.\nIn \"Halloween - La resurrezione\", si scopre che l'uomo ucciso da Laurie era un paramedico con il quale Myers aveva scambiato i vestiti. Laurie \u00e8 ora una paziente al Grace Anderson Sanitarium, dove si sta preparando per il ritorno di Michael, e quando lui lo fa, lei lo adesca sul tetto dell'instituto. Sebbene Michael cade nella trappola, Laurie ha paura di aver ucciso nuovamente la persona sbagliata, ma Michael la pugnala uccidendola.\nHalloween - The Beginning, l'adattamento di Rob Zombie.\nLaurie Strode appare nel remake\\reboot\\prequel di Rob Zombie interpretata da Scout Taylor-Compton. Questo film stabilisce dall'inizio che Laurie \u00e8 la sorella minore di Michael, e mostra che il giovane Michael la ami molto. Quando Michael \u00e8 mandato via per il motivo di aver ucciso sua sorella maggiore Judith, la madre di Laurie \u00e8 incapace di affrontarlo e comette suicidio. La neonata Laurie viene scoperta dallo Sceriffo Brackett, che la omette dai registri per la sua protezione, ed viene infine adottata dalla famiglia Strode. Il Michael adulto scappa e ritorna a casa alla ricerca di sua sorella, uccidendo i suoi genitori adottivi e la sua amica Lynda prima di rapirla. Michael tenta di comunicare con Laurie attraverso una foto di loro due da piccoli, ma lei non capisce e lo attacca. Laurie si nasconde mentre Michael la cerca nella loro casa d'infanzia; quando la trova, lei gli spara in faccia con una pistola presa dal dott. Loomis.\nHalloween II, il sequel di Rob Zombie.\nNel sequel del 2009, Laurie si \u00e8 trasferita con i Brackett e partecipa alla terapia per il suo trauma regolare, sebbene soffra di incubi ricorrenti collegati a Michael e a sua madre. Laurie scopre ad Halloween dal libro del dott. Loomis che lei in realt\u00e0 si chiama Angel Myers ed \u00e8 in realt\u00e0 la sorella di Michael, e che lo sceriffo Brackett aveva dato una mano nella sua adozione. Sconvolta, esce dalla casa dei Brackett solo per trovare poi Annie Brackett morta tra le braccia di Michael. Laurie continuamente vede delle visione e Loomis le rivela che lei soffre la stessa malattia di Michael. Nel climax del film, Laurie pugnala Michael al volto. Alla fine del film, lei viene mandata in un istituto mentale, dove vede un ulteriore visione di sua madre.\nNel director's cut del film, Laurie, invece, cerca di uccidere il dott. Loomis ferito e inconscio dopo che Michael viene ucciso, e viene uccisa involontariamente dalla polizia.\nHalloween.\nQuarant\u2019anni dopo gli avvenimenti del primo film, Jamie Lee Curtis torna a interpretare Laurie Strode, una donna forte ma spaventata che da quarant\u2019anni cerca in ogni modo di uccidere l\u2019uomo nero. Una notte, dopo l\u2019incidente del pullman penitenziario che trasportava quest\u2019ultimo, egli riusc\u00ec a scappare tornando a seminare panico e terrore ad Haddonfield. Laurie, insieme a sua figlia Karen e sua nipote Allyson riuscir\u00e0 a mettere in trappola Michael\u2026 la notte di halloween non \u00e8 ancora finita.\nHalloween Kills.\nDopo aver messo Michael in trappola in Halloween (2018), Laurie, Karen e Allyson vengono trasportate in ospedale dove Laurie viene sottoposta a un intervento chirurgico per curare le sue ferite. Per tutta la durata del film Laurie rimarr\u00e0 in ospedale mentre sua figlia e sua nipote cercheranno nuovamente di combattere l\u2019uomo nero, riuscito nuovamente a scappare.\nVideogiochi.\nIl personaggio di Laurie Strode compare nel videogioco Dead by Daylight, come \"sopravvissuto\" acquistabile. Fa la sua apparizione assieme al \"killer\" Michael Myers, anch\u2019esso presente nel gioco, ed alla mappa di \"Haddonfield: Lampkin Lane\", rappresentante il quartiere nella quale \u00e8 stato girato il film.\nCasting.\nIn un'intervista, Carpenter ammette che \"Jamie Lee non era la prima scelta per Laurie. Non avevo idea di chi fosse. Aveva 19 anni e in uno show TV al momento, ma non guardavo la TV\". Originariamente voleva scritturare Anne Lockhart, la figlia di June Lockhart da \"Lassie\". Lockhart, comunque, aveva impegni per molti altri film e progetti televisivi. Debra Hill dice di aver scoperto che Curtis era la figlia della star di \"Psyco\" Janet Leigh, \"Sapevo che scritturando Jamie Lee sarebbe stata una grande pubblicit\u00e0 per il film perch\u00e9 sua madre era in \"Psyco\"\"."}
{"id": "3047238", "revid": "599013", "url": "https://it.wikipedia.org/wiki?curid=3047238", "title": "Armando Toracca", "text": "Carriera.\nEsord\u00ec nel 1970 nella gara in salita Camucia-Cortona, con una Bultaco 175, vincendo la categoria e arrivando 5\u00ba nella classifica assoluta. In quell'anno fin\u00ec il Campionato Italiano Juniores della 250 al 13\u00ba posto.\nNel 1971 fece il suo esordio tra i \"Seniores\" e debutt\u00f2 nella classe 125 del Motomondiale, al GP delle Nazioni, dovendosi ritirare per la rottura della sua . Termin\u00f2 il Campionato Italiano Velocit\u00e0 della \"350\" al 7\u00ba posto con una vecchia Aermacchi Ala d'Oro. La buona prestazione attir\u00f2 su di lui l'interesse della Paton, che affid\u00f2 allo spezzino la sua 500 bicilindrica.\nCon la mezzo litro milanese Toracca corse fino al 1975, ottenendo come migliore risultato il 3\u00ba posto nell'Italiano 1974, anno in cui vinse il titolo nazionale della 250 con una Yamaha TD e si classific\u00f2 6\u00ba nel GP delle Nazioni, conquistando 5 punti nella classifica iridata.\nLa stagione 1975 fu anche l'anno del suo ingaggio da parte dell'MV Agusta, in sostituzione di Gianfranco Bonera infortunatosi a Modena in gara. Il suo debutto sulla 500 di Cascina Costa avvenne al GP di Francia, finito al 4\u00ba posto dietro il compagno di Marca Phil Read. Toracca partecip\u00f2 ad altri tre GP sotto le insegne MV (Austria, Germania e Nazioni), finendo sempre al 4\u00ba posto tranne che in Germania, dove si ritir\u00f2 per rottura del magnete. Ripresosi Bonera, Toracca continu\u00f2 la stagione da privato, in sella ad una Suzuki-SAIAD bicilindrica derivata dalla \"Titan\", terminando al 9\u00ba posto il Mondiale della mezzo litro.\nNel 1976 fu ingaggiato dal team di Roberto Gallina, insieme a Marco Lucchinelli: poco motivato, Toracca lascer\u00e0 la squadra durante la stagione. L'anno successivo, di nuovo da privato, andr\u00e0 a punti in 5 GP della 500 con una Suzuki RG, ottenendo anche il suo unico podio nel Mondiale (3\u00ba al \"Nazioni\"). Il 1977 fu l'ultima stagione da pilota a tempo pieno per il centauro spezzino: dopo alcune gare nel 1978, infatti, Toracca decise di chiudere la sua carriera."}
{"id": "3047245", "revid": "747392", "url": "https://it.wikipedia.org/wiki?curid=3047245", "title": "Baume &amp; Mercier", "text": "La Baume &amp; Mercier \u00e8 un'azienda svizzera fondata a Ginevra nel 1830, specializzata nella costruzione di orologi di lusso.\nAppartiene al gruppo Richemont e insieme a Cartier e Piaget forma il centro di questo gruppo. Baume &amp; Mercier \u00e8 presente in 75 paesi e produce all'incirca 200.000 orologi l'anno. Il fulcro del mercato \u00e8 in Europa e specialmente in Italia, Spagna e Francia. Sono presenti 220 concessionari in tutto il mondo e si \u00e8 affermata nel mercato nella vendita di cronografi sportivi. Nel 2018 ha presentato al salone internazionale dell'alta orologeria di Ginevra (SIHH 2018) il primo modello con calibro prodotto dalla propria manifattura.\nStoria.\nLa societ\u00e0 Baume &amp; Mercier fu inizialmente fondata col nome di \"Fr\u00e8res Baume\" nel 1830 dai fratelli Louis-Victor e C\u00e9lestin Baume, i quali aprirono un'attivit\u00e0 di orologeria a Les Bois, un paese del Giura svizzero. I due produttori elvetici di orologi si espansero a livello internazionale, stabilendo una filiale a Londra nel 1921 con il nome di \"Baume Brothers\" (Fratelli Baume), la quale port\u00f2 a una diffusione in tutto l'Impero Britannico. Alla fine dell'Ottocento, la societ\u00e0 si era gi\u00e0 creata una solida fama internazionale e i suoi orologi avevano stabilito dei primati di precisione e vinto diverse gare di cronometraggio.\nNel 1918, il direttore dell'azienda William Baume entr\u00f2 in societ\u00e0 con Paul Mercier, con il quale fond\u00f2 la \"Baume &amp; Mercier\" a Ginevra. La ditta si specializz\u00f2 nella produzione di orologi da polso, con modelli dalle fogge particolarmente originali che non avevano la tradizionale forma rotonda. Nel 1919, alla Baume &amp; Mercier fu conferito il Punzone di Ginevra, che a quel tempo era il pi\u00f9 alto riconoscimento a livello internazionale per la produzione di orologeria di eccellenza.\nDurante gli anni ruggenti, il marchio spos\u00f2 la causa dell'emancipazione femminile. Nel periodo attorno al 1940, Baume &amp; Mercier lanci\u00f2 diverse innovative collezioni di orologi da donna, tra cui spiccava la linea Marquise.\nNegli anni Settanta, Baume &amp; Mercier ha proposto orologi di forma particolare come il Galaxie e lo Stardust. Nel 1973, Baume &amp; Mercier ha presentato il Riviera, uno dei primi orologi da polso sportivi in acciaio al mondo. Nel 1988, la societ\u00e0 svizzera di orologeria \u00e8 entrata a far parte del gruppo Richemont.\nIl marchio presenta le collezioni Clifton, Classima e Hampton per uomo e per donna, la collezione Capeland per uomo, e le collezioni Linea e Promesse per donna. Nel 2015, Baume &amp; Mercier ha potenziato la sua offerta di orologio sportivi avviando una collaborazione con la famosa casa automobilistica sportiva americana Carroll Shelby International. L\u2019azienda adesso presenta, nelle collezioni Capeland e Clifton, l\u2019edizione limitata di modelli \"Shelby Cobra\" famosi per la classica auto sportiva.\nAmbasciatori.\nTra gli ambasciatori del marchio di Baume &amp; Mercier si annoverano Gwyneth Paltrow, Emmanuelle Chriqui, Andy Garc\u00eda, Gary Sinise, Ashton Kutcher, David Duchovny, Teri Hatcher, Kim Basinger, Evangeline Lily, e Kiefer Sutherland. La campagna pubblicitaria con celebri testimonial \"Baume &amp; Mercier &amp; Me\" ha raccolto fondi da destinare in beneficenza.\nA dicembre 2015 il famoso attore, cantante e modello cinese Chen Kun \u00e8 diventato il testimonial di Baume &amp; Mercier, indossando un orologio della collezione Clifton nella sua campagna preliminare.\nCollezione attuale.\nModelli attuali della collezione Baume &amp; Mercier:\nFascia di prezzo.\nCon un prezzo al pubblico medio tra i 2000 e i 5000 USD, gli orologi Baume &amp; Mercier si collocano nella fascia media del mercato degli orologi di lusso.\nNel 2016, Baume &amp; Mercier ha iniziato a presentare prodotti pi\u00f9 abbordabili di prezzo inferiore a 1000 USD con il lancio dei modelli \"My Classima\", una sotto-collezione della collezione di orologi classici Classima."}
{"id": "3047264", "revid": "37401", "url": "https://it.wikipedia.org/wiki?curid=3047264", "title": "Adenet Le Roi", "text": ""}
{"id": "3047269", "revid": "701660", "url": "https://it.wikipedia.org/wiki?curid=3047269", "title": "Quartiere cristiano", "text": "Il quartiere cristiano (, ) \u00e8 uno dei quattro quartieri della Citt\u00e0 Vecchia di Gerusalemme; gli altri sono il quartiere ebraico, il quartiere musulmano e il quartiere armeno.\n\u00c8 situato nell'angolo nord-ovest della citt\u00e0 vecchia e si estende da Porta Nuova (a nord) fino alla Porta di Giaffa (a sud). Costeggia le mura ad ovest mentre ad est confina col quartiere musulmano all'altezza della Porta di Damasco. All'interno del quartiere cristiano si trova la Basilica del Santo Sepolcro, uno dei luoghi pi\u00f9 sacri per i cristiani. La maggioranza della popolazione \u00e8 costituita da palestinesi cristiani."}
{"id": "3047273", "revid": "765341", "url": "https://it.wikipedia.org/wiki?curid=3047273", "title": "Coppa Davis 2008 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Coppa Davis 2008. Essa \u00e8 a sua volta suddivisa in quattro gruppi: Gruppo I, Gruppo II, Gruppo III, Gruppo IV"}
{"id": "3047274", "revid": "767487", "url": "https://it.wikipedia.org/wiki?curid=3047274", "title": "Mike Green (cestista 1985)", "text": "Carriera.\nUniversit\u00e0.\nA livello universitario Green ha giocato nei Bulldogs della Butler University.\nNella stagione 2007-08 venne nominato giocatore dell'anno nella Horizon League, una divisione del Campionato universitario NCAA, guidando la sua squadra nelle statistiche di punti, rimbalzi e assist.\nSi dichiar\u00f2 eleggibile al Draft NBA 2008, ma non venne selezionato, prov\u00f2 cos\u00ec ad entrare nella massima lega americana giocando con i Philadelphia 76ers la Orlando Pro Summer League nel 2010 e successivamente giocando per i Portland Trail Blazers nella NBA Summer League.\nEuropa.\nInizia la carriera cestistica europea nel 2008, giocando in Turchia per l'Antalya B\u00fcy\u00fck\u015fehir Belediyesi, terminando il campionato con 11,6 punti e 4,4 assist a partita.\nSuccessivamente si trasferisce in Belgio e gioca la stagione 2009-2010 con Liegi, realizzando 13,6 punti e 4,3 assist a partita.\nNel 2010 inizia la sua carriera italiana, disputando il campionato 2010-11 con la Pallacanestro Cant\u00f9, chiudendo il campionato al secondo posto e perdendo la finale scudetto contro la Mens Sana Siena.\nNel 2011 passa in Legadue al Basket Barcellona, con cui disputa il campionato 2011-12, chiudendo la regular season al quinto posto e perdendo la semifinale dei play-off promozione contro la New Basket Brindisi.\nLa Pallacanestro Varese lo acquista nel 2012 a titolo definitivo.\nDurante l'estate 2013 passa al Khimki BC, in Russia.\nStatistiche.\n\"Statistiche aggiornate al 30 giugno 2013\""}
{"id": "3047275", "revid": "80339", "url": "https://it.wikipedia.org/wiki?curid=3047275", "title": "Khasan", "text": ""}
{"id": "3047276", "revid": "765341", "url": "https://it.wikipedia.org/wiki?curid=3047276", "title": "Coppa Davis 2008 Zona Asia/Oceania", "text": "La Zona Asia/Oceania (\"Asia and Oceania Zone\") \u00e8 una delle tre divisioni zonali della Coppa Davis 2008. Essa \u00e8 a sua volta suddivisa in quattro gruppi: Gruppo I, Gruppo II, Gruppo III, Gruppo IV."}
{"id": "3047279", "revid": "352448", "url": "https://it.wikipedia.org/wiki?curid=3047279", "title": "Maria di Ventadorn", "text": ""}
{"id": "3047280", "revid": "352448", "url": "https://it.wikipedia.org/wiki?curid=3047280", "title": "Raimbaut d'Orange", "text": ""}
{"id": "3047282", "revid": "352448", "url": "https://it.wikipedia.org/wiki?curid=3047282", "title": "Almucs di Castelnau", "text": ""}
{"id": "3047284", "revid": "352448", "url": "https://it.wikipedia.org/wiki?curid=3047284", "title": "Iseut di Capio", "text": ""}
{"id": "3047286", "revid": "486946", "url": "https://it.wikipedia.org/wiki?curid=3047286", "title": "F\u00e9d\u00e9ration Internationale d'Escrime", "text": ""}
{"id": "3047287", "revid": "765341", "url": "https://it.wikipedia.org/wiki?curid=3047287", "title": "Coppa Davis 2008 Zona Europea/Africana", "text": "La Zona Euro-Africana (\"European and African Zone\") \u00e8 una delle tre divisioni zonali della Coppa Davis 2008. Essa \u00e8 a sua volta suddivisa in quattro gruppi: Gruppo I, Gruppo II, Gruppo III, Gruppo IV."}
{"id": "3047295", "revid": "88740", "url": "https://it.wikipedia.org/wiki?curid=3047295", "title": "Coppa Davis 2008 Zona Europea/Africana Gruppo I", "text": "Nel \"Group I\" partecipano nove squadre, di cui due vengono ammesse ai World Group Play-offs, mentre altrettante vengono retrocesse al Group II."}
{"id": "3047300", "revid": "92723", "url": "https://it.wikipedia.org/wiki?curid=3047300", "title": "Coppa Davis 2008 Zona Europea/Africana Gruppo II", "text": "Nel \"Group II\" partecipano 16 squadre, di cui due vengono ammesse al \"Group I\", mentre altrettante vengono retrocesse al Group III."}
{"id": "3047302", "revid": "1149807", "url": "https://it.wikipedia.org/wiki?curid=3047302", "title": "Dengeki! Pikachu", "text": " \u00e8 un manga ideato da Toshihiro Ono. Originariamente serializzato sulla rivista \"CoroCoro Comic\" da aprile 1997 a dicembre 1999, venne in seguito distribuito in Giappone in quattro volumi \"tank\u014dbon\" da Shogakukan e negli Stati Uniti da Viz Media con il titolo \"The Electric Tale of Pikachu\".\nL'opera \u00e8 basata sulla serie televisiva anime \"Pok\u00e9mon\" e ha pertanto come protagonista Ash Ketchum, affiancato nel suo viaggio per il mondo da Pikachu, Brock e Misty.\nProduzione.\nToshihiro Ono inizi\u00f2 a lavorare a \"Dengeki! Pikachu\" quando il suo editore gli richiese di realizzare dei capitoli di accompagnamento alla serie TV dei Pok\u00e9mon, di imminente uscita. Ono fu subito entusiasta dell'idea, essendo da sempre interessato al tema del viaggio, cos\u00ec il manga debutt\u00f2 nel marzo 1997, un mese prima dell'inizio dell'anime.\nDurante la serializzazione dell'opera, Ono riceveva la sceneggiatura dell'episodio della serie televisiva e rielaborava la storia per fare in modo che rientrasse nelle pagine previste dal capitolo. Pur sorpreso dalla longevit\u00e0 del manga, Ono si \u00e8 detto dispiaciuto di non aver potuto coinvolgere maggiormente il personaggio di Gary Oak e di non aver incluso Lugia.\nDifferenze con la serie animata.\nAlcuni personaggi, come Sabrina, hanno un carattere diverso rispetto all'anime. Nel manga Jessie e James del Team Rocket sono ufficialmente una coppia. Inoltre gli allenatori possiedono Pok\u00e9mon che differiscono dalla serie animata: Ash, ad esempio, possiede un Fearow.\nIl manga, nonostante sia stato pubblicato da una rivista \"kodomo\", ha parecchi contenuti sessuali, come ragazze come Jessie, Misty e le tre sorelle sensazionali che, diversamente dall'anime, hanno un seno molto pi\u00f9 grande. Inoltre alla fine di un capitolo Misty va alle terme con Ash e Brock e si stupisce di quanto sia cresciuto il suo seno, ma, essendosi accorta che loro due la stavano spiando, corre via offesa. Tutti questi contenuti sono stati censurati dalla versione americana pubblicata da Viz Media, riducendo di molto il seno dei personaggi femminili e eliminando del tutto le due pagine che mostrano Misty alle terme."}
{"id": "3047303", "revid": "339392", "url": "https://it.wikipedia.org/wiki?curid=3047303", "title": "Electric Tale of Pikachu", "text": ""}
{"id": "3047304", "revid": "1784425", "url": "https://it.wikipedia.org/wiki?curid=3047304", "title": "Ali Salim al-Bayd", "text": "Fu vicepresidente della Repubblica dello Yemen dopo l'unificazione, dal 22 maggio 1990 al maggio 1994. Al-Bayd fugg\u00ec nel vicino Sultanato dell'Oman dopo la fallita secessione da lui tentata.\nDopo 15 anni di esilio, \u02bfAl\u012b S\u0101lim al-Bay\u1e0d \u00e8 riapparso sulla scena politica il 21 maggio 2009, in occasione del 19\u00ba anniversario dell'unit\u00e0 fra Yemen del Nord e Yemen del Sud. Ci\u00f2 ha provocato un brusco innalzamento della tensione nel meridione yemenita, con scontri e violenze tra i manifestanti e le forze di sicurezza yemenite. In un'intervista televisiva tenuta in Germania, l'ex-vicepresidente della Repubblica si \u00e8 dichiarato capo dei separatisti sud-yemeniti e ha preannunciato il suo ritorno nel meridione yemenita, definendo \"una trappola\" l'accordo di unificazione del 1990. Come risultato di ci\u00f2 ha perduto il suo diritto di risiedere in Oman per aver violato le condizioni sottoscritte per ottenerne la cittadinanza."}
{"id": "3047308", "revid": "2184720", "url": "https://it.wikipedia.org/wiki?curid=3047308", "title": "Grazie mille (singolo)", "text": "Grazie mille \u00e8 una canzone degli 883, pubblicata come secondo singolo dall'album \"omonimo\" del 1999. Il brano \u00e8 contenuto anche negli album \"Mille grazie\", \"Love/Life\" e \"TuttoMax\". Nel video di questo brano si vede l'ultima eclissi solare del II millennio, avvenuta l'11 agosto 1999, visibile in tutta l'Europa. \u00c8 stato frequentemente trasmesso in radio, raggiungendo la posizione numero 1 dell'airplay.."}
{"id": "3047311", "revid": "287204", "url": "https://it.wikipedia.org/wiki?curid=3047311", "title": "Olympos", "text": ""}
{"id": "3047315", "revid": "599013", "url": "https://it.wikipedia.org/wiki?curid=3047315", "title": "Amir Kari\u0107", "text": "Carriera.\nClub.\nDopo aver partecipato all'Euro 2000 si trasfer\u00ec nel campionato inglese, all'Ipswich Town, nel settembre 2000 per 700\u00a0000 sterline.\nLe sue apparizioni da sostituto si limitarono a 3 prima della fine del contratto. Kari\u0107 stette poi per un periodo con il Crystal Palace, dove gioc\u00f2 per 30 minuti prima di essere sostituito.\nIn seguito gioc\u00f2 per l'FK Mosca.\nNella stagione 2005-2006 gioc\u00f2 per la squadra cipriota dell'.\nDurante la sua carriera gioc\u00f2 anche per il Rudar Velenje, l'AEL Limassol, il Gamba Osaka e per l'FC Koper.\nNazionale.\nGioc\u00f2 per la Slovenia all'Euro 2000 e alla Coppa del Mondo FIFA del 2002."}
{"id": "3047317", "revid": "200568", "url": "https://it.wikipedia.org/wiki?curid=3047317", "title": "Coppa Davis 2007 World Group", "text": "Il World Group \u00e8 il pi\u00f9 alto livello della Coppa Davis 2007. Le otto squadre perdenti il primo turno devono prendere parte ai World Group Play-offs per evitare la retrocessione e al contempo assicurarsi la permanenza nel World Group della Coppa Davis 2008."}
{"id": "3047324", "revid": "599013", "url": "https://it.wikipedia.org/wiki?curid=3047324", "title": "Coppa Davis 2007 World Group Play-offs", "text": ""}
{"id": "3047326", "revid": "726373", "url": "https://it.wikipedia.org/wiki?curid=3047326", "title": "Alien Swarm", "text": "Alien Swarm \u00e8 un gioco d'azione, sviluppato e pubblicato da Valve Corporation. Si tratta di un remake del mod \"Alien Swarm\" di \"Unreal Tournament 2004\", sviluppato dal team originale ora assunto da Valve. \u00c8 stato distribuito gratuitamente il 19 luglio 2010.\nModalit\u00e0 di gioco.\nIl gameplay di Alien Swarm si basa su uno stile di gioco abbastanza impegnativo, in cui correre e sparare non sono le sole cose da fare per sopravvivere. Dal momento che il numero di nemici \u00e8 elevato, nel gioco sono presenti possibilit\u00e0 particolari, come bloccare porte per rallentare gli alieni, rallentare il tempo momentaneamente o stordire o immobilizzare gli alieni con particolari armi o oggetti. Il personaggio viene comandato in terza persona, con una visuale dall'alto, e il cursore svolge il ruolo sia di puntatore che di indicatore delle munizioni. Nonostante tutta la campagna si svolga in una colonia spaziale, la variet\u00e0 degli ambienti \u00e8 notevole, e si passa da ambientazioni innevate a interni, da fogne a centrali elettriche. Interessanti anche alcune aggiunte alla campagna, come sezioni di slow motion legate a particolari eventi scriptati oppure all'adrenalina, un equipaggiamento che permette di rallentare lo scorrere del tempo per una decina di secondi, in modo da puntare con pi\u00f9 calma le armi.\nPersonaggi.\nIn totale vi sono 8 personaggi totali giocabili, divisi in 4 classi: Comandanti, Armi speciali, Medici, Esperti di tecnologia. Ogni personaggio ha abilit\u00e0 e bonus diversi da tutti gli altri, per esempio, ci sono medici che curano pi\u00f9 velocemente ma hanno meno resistenza in battaglia e viceversa, eccetera.\nComandanti.\nArrecano pi\u00f9 danno delle altre classi e possono portare pi\u00f9 munizioni esplosive. Sono inoltre gli unici personaggi che possono utilizzare il Vindicator, un fucile a pompa devastante, e le mine incendiarie. Solitamente sono i primi ad andare incontro ai nemici, considerando la notevole potenza di fuoco anteriore a loro disposizione, ma all'occorrenza possono svolgere anche ruoli di supporto (soprattutto se equipaggiati con lanciagranate). I due personaggi giocabili di questa classe sono Sarge e Jaeger.\nArmi speciali.\nSono gli unici in grado di utilizzare le armi pesanti del gioco, cio\u00e8 l'autogun, arma paragonabile ai normali fucili mitragliatori ma con una potenza di fuoco pi\u00f9 elevata e caricatore decisamente pi\u00f9 ampio, senza contare la mira automatica, e la minigun (solo a un livello sufficiente), un mitragliatore devastante che per\u00f2 deve essere \"preparato\" prima di poter sparare. Non hanno bonus di danno (e non ne hanno bisogno), ma hanno bonus quali velocit\u00e0 di ricarica e resistenza aggiuntiva. I personaggi giocabili sono Wildcat e Wolfe.\nMedici.\nClasse fondamentale nelle missioni con rischio di infestazione (condizione molto pericolosa curabile solo da questa classe). Anche se non sono proprio resistenti, sono leggermente pi\u00f9 veloci di altre classi e possono curare i propri compagni feriti con l'\"heal beacon\", una sorta di \"campo curante\" che cura lentamente tutti i marines nel suo raggio d'azione, e il fucile curante, che cura velocemente una persona per volta senza rallentare la squadra. I personaggi di questa classe sono Faith e Bastille.\nEsperti di tecnologia.\nChiamati semplicemente \"Tech\" nel gioco, hanno accesso a numerosi vantaggi: ricaricano le loro armi pi\u00f9 in fretta, possono utilizzare il P-Rifle, un mitragliatore leggero con mira automatica, assemblano le mitragliatrici automatiche velocemente, bloccano le porte velocemente e sono gli unici in grado di completare particolari obbiettivi o di sbloccare alcuni pannelli o di inserirsi in alcuni computer. Ci\u00f2 viene fatto tramite dei minigiochi del tipo \"assembla il circuito\" o \"allinea i numeri\", e cos\u00ec via. Possono, tra l'altro, utilizzare la mini-mappa dell'area di missione. In molte missioni, se il \"Tech\" di turno viene ucciso, il gioco deve ricominciare perch\u00e9 alcuni obiettivi diventano impossibili da completare. I personaggi giocabili sono Crash e Vegas."}
{"id": "3047329", "revid": "765341", "url": "https://it.wikipedia.org/wiki?curid=3047329", "title": "Coppa Davis 2007 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Coppa Davis 2007. Essa \u00e8 a sua volta suddivisa in quattro gruppi:Group I, Group II, Group III, Group IV\nGruppo III.\nLocalit\u00e0: Federaci\u00f3n Nacional de Tenis de Guatemala, Citt\u00e0 del Guatemala, Guatemala (Cemento)\nDate: 20-24 giugno\nGruppo IV.\nLocalit\u00e0: Federaci\u00f3n Nacional de Tenis de Guatemala, Citt\u00e0 del Guatemala, Guatemala (Cemento)\nDate: 20-24 giugno\nRitirate: Bermuda, Caraibi Orientali, Saint Lucia"}
{"id": "3047333", "revid": "3115", "url": "https://it.wikipedia.org/wiki?curid=3047333", "title": "Codice fridericiano di Innsbruck", "text": "Il Codice federiciano di Innsbruck \u00e8 un manoscritto medievale di compilazione alto trecentesca, venuto alla ribalta nel 2005, anno in cui Josef Riedmann e Walter Neuhauser lo scoprirono tra i manoscritti della Biblioteca dell'Universit\u00e0 di Innsbruck (Codex 400 del catalogo).\nL'importanza del codice risiede nel fatto che vi \u00e8 tramandata copia amanuense di un carteggio di oltre 200 documenti, tra epistole e mandati, appartenuti alla dinastia Hohenstaufen, tra i quali circa 30 documenti di Federico II di Svevia, oltre un centinaio di suo figlio Corrado IV, e altre epistole provenienti da eminenti personaggi politici di spicco dell'epoca, tra cui vari papi, il Sultano mamelucco d'Egitto, e il Re di Gerusalemme Giovanni di Brienne - che fu anche suocero di Federico, avendone questi sposato la figlia Jolanda di Brienne in seconde nozze.\nTradizione e scoperta del documento.\nIl documento, rimasto a lungo nell'ombra, \u00e8 stato portato all'attenzione degli studiosi dai due scopritori, Walter Neuhauser, ex bibliotecario dell'ateneo, e Josef Riedmann, medievista e docente a Innsbruck.\nPrima della destinazione finale, il codice era stato custodito a lungo nella \"Certosa Allerengelberg\", in Val Senales, da dove era poi confluito nel patrimonio librario dell'ateneo tirolese, dopo che, nel 1782, si giunse alla chiusura del monastero certosino nell'ambito della riforma giuseppinista.\nPrima di uscire dall'anonimato, la silloge epistolare recava l'oscuro titolo di \"Notulae Rhetoricales Diversae\", che sembra alludere a una probabile raccolta di modelli epistolari da cui prendere ispirazione nella redazione della corrispondenza del monastero. Si ritiene che l'opacit\u00e0 del titolo, insieme all'aspetto dimesso e poco appariscente del codice, abbia concorso a fuorviare l'attenzione degli studiosi potenzialmente interessati, lasciando cos\u00ec che il manoscritto rimanesse trascurato e sconosciuto per oltre sette secoli.\nCaratteristiche.\nLa scrittura \u00e8 caratteristica della fase di passaggio dalla minuscola carolingia alla scrittura gotica: questo permette, su base paleografica, di datare la composizione del manoscritto agli anni 1260/1270. Sono presenti moltissime abbreviazioni scribali, indice della necessit\u00e0 di risparmiare spazio: coerente con questo spirito \u00e8 l'assenza, sui fogli, di qualsiasi concessione a elementi decorativi.\nI nomi propri contengono spesso dei refusi: \"Hector von Armenien\" anzich\u00e9 \"Hethum von Armenien\" (Aitone I d'Armenia) o \"Anfusus von Kastilien\" anzich\u00e9 \"Alfons von Kastilien\" (Alfonso di Castiglia). In generale, la corruzione dei nomi si avverte soprattutto per le personalit\u00e0 pi\u00f9 \"distanti\" mentre, al contrario, pu\u00f2 capitare che nomi di personalit\u00e0 pi\u00f9 vicine siano riportati in modo corretto e per esteso. Queste particolarit\u00e0 fanno ipotizzare che il copista fosse un parlante di lingua tedesca.\nSecondo gli scopritori, \u00e8 da escludere che i testi delle lettere siano il frutto di contraffazioni o di esercizi di stile di qualche scrittore del XIII secolo.\nProspettive storiografiche.\nDopo la scoperta, se ne \u00e8 avuta la presentazione agli studiosi dell'et\u00e0 normanno-sveva. Un primo rapporto preliminare \u00e8 stato pubblicato nel 2006 da uno degli scopritori.\nSi \u00e8 in attesa di un'edizione critica, in preparazione nell'ambito della collezione \"Monumenta Germaniae Historica\".\nTuttavia, gi\u00e0 da un primo e sommario esame, i contenuti della silloge autorizzano un notevole ottimismo tra gli studiosi: si ritiene, infatti, che il codice sia in grado di svelare alcuni aspetti sconosciuti della personalit\u00e0 dell'imperatore svevo e, soprattutto, di gettare nuova luce sulla figura politica del figlio Corrado, la ricostruzione della cui immagine \u00e8 stata afflitta dalla penuria di fonti. Il profilo e il ruolo politico di quest'ultimo, in particolare, sembrano uscire notevolmente valorizzati, nella capacit\u00e0 esibita di proseguire l'azione del padre e di intrattenere relazioni diplomatiche di alto profilo internazionale, estese dall'Inghilterra all'Europa continentale fino al Medio Oriente. Al contempo, le carte mostrano il giovane imperatore in grado di esercitare la sovranit\u00e0 che gli deriva dalla corona di Sicilia, investito personalmente di questioni come l'ampliamento del porto di Salerno e di quello di Barletta, dettando le linee organizzative dello \"Studium Universale\" di Salerno (secondo il modello dell'Universit\u00e0 di Napoli), intervenendo sulla manutenzione di ponti, sulle misure per incentivare l'immigrazione ebraica nel Regno di Sicilia, fino a occuparsi personalmente perfino di faccende minute e quotidiane, in ambiti molto disparati, come la costruzione di un mulino ad acqua, questioni di vicinato o dispute giuridiche in materia di successioni."}
{"id": "3047334", "revid": "765341", "url": "https://it.wikipedia.org/wiki?curid=3047334", "title": "Coppa Davis 2007 Zona Asia/Oceania", "text": "La Zona Asia/Oceania (\"Asia and Oceania Zone\") \u00e8 una delle tre divisioni zonali della Coppa Davis 2007. Essa \u00e8 a sua volta suddivisa in quattro gruppi :Gruppo I, Gruppo II, Gruppo III, Gruppo IV.\nGruppo III.\nLocalit\u00e0: Sri Lanka Tennis Association, Colombo, Sri Lanka (Cemento)\nData: 16-22 luglio\nGruppo IV.\nLocalit\u00e0: Theinbyu Tennis Plaza, Yangon, Birmania (Cemento)\nData: 9-13 maggio"}
{"id": "3047335", "revid": "599013", "url": "https://it.wikipedia.org/wiki?curid=3047335", "title": "Roberto Dalla Vecchia (cestista)", "text": "Ala grande di 206\u00a0cm per 103\u00a0kg, ha disputato quattordici stagioni in Serie A tra il 1983 e il 2000. Attualmente ricopre l'incarico di assistente allenatore alla Cestistica Verona (Serie C Gold).\nCarriera.\nViene acquistato nel 1981 a 17 anni dalla Scaligera Basket Verona che milita nel campionato italiano di serie B.\nRimane in forza alla Scaligera fino al 1991 quindi gioca la stagione 1991-92 nella Virtus Bologna. L'anno successivo torna a giocare a Verona per altre 6 stagioni, nel 1998 milita nella Pallacanestro Pistoia per sette gare e poi torna a Verona.\nDurante la sua lunga militanza in maglia gialloblu contribuisce a tre promozioni in A2 e due in A1, alla conquista della Coppa Italia nel 1991, della Supercoppa Italiana nel 1996 e della Coppa Kora\u0107 nel 1998.\nChiude la carriera nei professionisti nel 1999-2000 in A2 a Fabriano, nelle stagioni successive gioca in serie B2 con Lumezzane e Bassano poi torna per l'ennesima volta a Verona nella stagione 2002-2003 alla San Zeno Basket in C1 per una stagione.\nAttualmente allena la squadra giovanile di pallacanestro della Cestistica Verona."}
{"id": "3047336", "revid": "486946", "url": "https://it.wikipedia.org/wiki?curid=3047336", "title": "Amir Karic", "text": ""}
{"id": "3047337", "revid": "1442080", "url": "https://it.wikipedia.org/wiki?curid=3047337", "title": "Pallavolo maschile ai Goodwill Games", "text": "Il campionato di pallavolo maschile ai Goodwill Games fu disputato in soltanto 2 edizioni con una cadenza di ogni quattro anni durante i Goodwill Games. Venne introdotto nel 1986, anno in cui ebbero inizio i primi Goodwill Games.\nParteciparono 8 squadre per ogni edizione. Ultimo vincitore del titolo \u00e8 l'Italia, che vinse la competizione per la prima volta."}
{"id": "3047338", "revid": "372624", "url": "https://it.wikipedia.org/wiki?curid=3047338", "title": "Discobolo di Mirone", "text": ""}
{"id": "3047340", "revid": "765341", "url": "https://it.wikipedia.org/wiki?curid=3047340", "title": "Coppa Davis 2007 Zona Europea/Africana", "text": "La Zona Euro-Africana (\"European and African Zone\") \u00e8 una delle tre divisioni zonali della Coppa Davis 2007. Essa \u00e8 a sua volta suddivisa in quattro gruppi: Gruppo I, Gruppo II, Gruppo III, Gruppo IV.\nGruppo III.\nGirone 1.\nLocalit\u00e0: Smash Tennis Academy, Il Cairo, Egitto (Terra)\nData: 9-13 maggio\nGirone 2.\nLocalit\u00e0: Avenir Sportif de la Marsa, Tunisia, Tunisia (Terra)\nData: 9-13 maggio\nGruppo IV.\nLocalit\u00e0: Erevan, Armenia (Terra)\nData: Settimana 6 agosto\nRitirate: Azerbaijan, Benin, Gabon, Libia, Malta, Senegal, Uganda"}
{"id": "3047347", "revid": "599013", "url": "https://it.wikipedia.org/wiki?curid=3047347", "title": "Domenico (disambigua)", "text": ""}
{"id": "3047348", "revid": "149727", "url": "https://it.wikipedia.org/wiki?curid=3047348", "title": "Ferrovia Vercelli-Valenza", "text": ""}
{"id": "3047349", "revid": "767487", "url": "https://it.wikipedia.org/wiki?curid=3047349", "title": "Isole di fuoco", "text": "Isole di fuoco \u00e8 un documentario breve del 1954 diretto da Vittorio De Seta.\nIl film \u00e8 ambientato a Stromboli.\nNel 2008 la pellicola \u00e8 stata restaurata dalla Cineteca di Bologna e ripubblicata in un DVD intitolato \"Il mondo perduto - I cortometraggi di Vittorio De Seta 1954-1959\","}
{"id": "3047350", "revid": "287204", "url": "https://it.wikipedia.org/wiki?curid=3047350", "title": "Balikesir", "text": ""}
{"id": "3047351", "revid": "30610", "url": "https://it.wikipedia.org/wiki?curid=3047351", "title": "Sun Yang", "text": "Biografia.\nCarriera sportiva.\nAi Giochi Olimpici casalinghi di Pechino del 2008 arriva ottavo nella finale dei 1500 stile libero, vinta dal tunisino Oussama Mellouli, seguito dall'australiano Grant Hackett e dal canadese Ryan Cochrane.\nNel 2009, ai Mondiali di Roma, ottiene il bronzo nei 1500 stile libero sempre dietro a Mellouli e a Cochrane.\nNel 2010, l'anno della consacrazione, ottiene due ori ai Giochi Asiatici, nei 1500 stile libero e nella staffetta 4x200 stile libero, e due argenti, nei 200\u00a0m, e nei 400\u00a0m stile libero.\nNel 2011, ai Mondiali di nuoto di Shanghai, dopo aver ottenuto durante l'anno tutti i migliori crono dai 200\u00a0m ai 1500\u00a0m stile libero, viene battuto dal sudcoreano Park Tae-hwan nei 400 metri stile libero, ma vince negli 800\u00a0m stile libero battendo Ryan Cochrane e nei 1500 stile stabilendo il nuovo record del mondo, che durava da 10 anni, battendo sempre Cochrane. Vince, inoltre, un bronzo nella staffetta 4x200 stile libero dietro agli Stati Uniti e alla Francia.\nAi Giochi della XXX Olimpiade di Londra del 2012 vince due ori nei 400\u00a0m e nei 1500\u00a0m stile libero, migliorando ulteriormente il suo record del mondo di quasi 3 secondi, un argento ex-aquo nei 200\u00a0m stile libero con Park Tae-hwan, battuti entrambi dal francese Yannick Agnel, e un bronzo nella staffetta 4x200 ancora una volta dietro agli Stati Uniti e alla Francia.\nNel 2013 ai campionati mondiali di Barcellona conquista l'oro nei 400 metri stile, davanti al giapponese K\u014dsuke Hagino e all'americano Connor Jeager, negli 800 metri stile libero davanti allo statunitense Michael McBroom e al canadese Ryan Cochrane, e nei 1500 metri stile libero sopravanzando lo stesso Cochrane e l'italiano Gregorio Paltrinieri. A queste si aggiunge poi il bronzo nella staffetta 4x200 metri stile libero in cui, da ultimo frazionista, risale dalla quinta alla terza posizione con un incredibile crono lanciato di 1:43.16, recuperando quasi due secondi e mezzo a Takeshi Matsuda e pi\u00f9 di due secondi a J\u00e9r\u00e9my Stravius.\nDurante il mese di maggio del 2014, viene trovato positivo alla trimetazidina, sostanza stimolante proibita, e viene sospeso per tre mesi, fino al 17 agosto, dalla federazione di nuoto cinese, in modo da potersi presentare ai Giochi Asiatici.\nNel 2015 ai campionati mondiali di Kazan' conquista l'oro nei 400 e negli 800 metri stile libero, e l'argento nei 200 metri stile libero, rinunciando alla finale dei 1500 per un misterioso incidente avvenuto nel riscaldamento.\nNel 2016 ai Giochi Olimpici di Rio de Janeiro conquista l'oro nei 200 metri stile libero e l'argento nei 400 metri stile libero.\nAi Campionati mondiali di nuoto 2017 a Budapest conquista l'oro nei 200 metri (davanti a Townley Haas e Aleksandr Krasnych) nei 400 metri stile libero (davanti a Mack Horton e a Gabriele Detti).\nTest antidoping e squalifica.\nIl 4 settembre 2018 viene sottoposto ad un controllo antidoping a sorpresa presso la sua villa nella provincia dello Zhejiang. Dopo i prelievi di sangue e urine, ordina alle proprie guardie del corpo di distruggere le fiale, che vengono quindi infrante a colpi di martello, impedendo l'esecuzione dei test. La FINA nel gennaio 2019 apre un'inchiesta, ma conclude per l'assoluzione dell'atleta per la mancata violazione delle norme antidoping.\nL'Agenzia Mondiale Antidoping (Wada) successivamente ricorre al Tribunale Arbitrale dello Sport, chiedendo di squalificare l'atleta da due a otto anni. Nel corso del giudizio, Sun Yang proclama di essere esente da responsabilit\u00e0 e lamenta che solo uno dei tre ispettori antidoping il giorno del controllo aveva con s\u00e9 il tesserino identificativo e che pertanto poteva legittimamente rifiutare di sottoporsi all'esame. Porta a testimoniare la madre ed il medico personale Ba Zhen (noto per essere stato squalificato un anno per doping tra il 2014 e il 2015). Il 28 febbraio 2020 il TAS accoglie il ricorso della Wada ed infligge una squalifica all'atleta di 8 anni. Il provvedimento non \u00e8 retroattivo, pertanto, le medaglie nel frattempo vinte dal giorno della violazione non vengono revocate. La squalifica terminer\u00e0 il 28 febbraio 2028."}
{"id": "3047352", "revid": "1442080", "url": "https://it.wikipedia.org/wiki?curid=3047352", "title": "Pallavolo femminile ai Goodwill Games", "text": "Il campionato di pallavolo femminile ai Goodwill Games fu disputato in 3 edizioni a quattro anni di distanza ciascuna, durante i Goodwill Games. Venne introdotto nel 1986, anno in cui ebbero inizio i primi Goodwill Games.\nParteciparono 8 squadre per ogni edizione. Ultimo vincitore del titolo \u00e8 la Russia, che vinse la competizione per la prima volta."}
{"id": "3047353", "revid": "1573940", "url": "https://it.wikipedia.org/wiki?curid=3047353", "title": "Pseudoscaphirhynchus hermanni", "text": "Lo storione nano (Pseudoscaphirhynchus hermanni ) \u00e8 un pesce della famiglia degli Acipenseridi. Come le altre due specie del genere \"Pseudoscaphirhynchus\" \u00e8 molto raro: tre esemplari furono catturati per la prima volta dopo 15 anni nel 1996. Di quando in quando i pescatori ne catturano qualcuno.\nDescrizione.\nCome dice il nome, lo storione nano \u00e8 il pi\u00f9 piccolo membro della famiglia degli Acipenseridi: infatti raggiunge solamente i 27 cm di lunghezza. Nell'aspetto \u00e8 molto simile allo storione dell'Amu Darya, del quale condivide l'habitat. Si differenzia da questo, oltre che per le dimensioni inferiori, solamente per la mancanza del filamento caudale e per il muso pi\u00f9 allungato. Le sue abitudini sono ancora per la massima parte ignote; tenuto conto della sua rarit\u00e0, esso non riveste alcuna importanza ai fini economici. Come il suo parente maggiore, anch'esso \u00e8 una vittima dello sfruttamento indiscriminato delle acque dell'Amu Darya e del loro grave inquinamento.\nDistribuzione.\n\u00c8 endemico del corso medio e inferiore dell'Amu Darya."}
{"id": "3047356", "revid": "112463516", "url": "https://it.wikipedia.org/wiki?curid=3047356", "title": "Ferrari 250 GT 2+2", "text": "La Ferrari 250 GT 2+2 \u00e8 un'autovettura sportiva costruita dalla casa automobilistica italiana Ferrari dal 1960 al 1963.\nIl contesto generale.\nNon fu presentata, come di consuetudine, a qualche salone dell'automobile, bens\u00ec fu fatta guidare da un direttore di gara della 24 Ore di Le Mans durante una edizione della celebre corsa.\nFu la prima Ferrari ad avere disponibili quattro comodi posti per i passeggeri, da qui l'appellativo 2+2 nella denominazione. Precedentemente erano gi\u00e0 state realizzate delle Ferrari con quattro posti, ma quelli posteriori erano utilizzabili solamente da bambini, oppure da adulti per brevi tragitti, dato l'angusto spazio. Per ottenere ci\u00f2 Pininfarina impost\u00f2 il progetto basandosi sul telaio di di passo della 250 GT Coup\u00e9, ma allungando il corpo vettura di 300\u00a0mm. Allarg\u00f2 anche il modello di 60\u00a0mm e avanz\u00f2 il motore di 200\u00a0mm, tutto per incrementare lo spazio abitacolo. Nonostante queste modifiche il peso si increment\u00f2 di soli . Il risultato fu un modello con una linea elegante e all'avanguardia per l'aerodinamica.\nCinquanta esemplari furono dotati di un motore da di cilindrata e furono rinominati 330 America. Avevano un propulsore di , con l'alesaggio e la corsa che erano rispettivamente di 77\u00a0mm e 71\u00a0mm. Questo propulsore erogava una potenza di 300\u00a0CV. La maggior potenza del motore consent\u00ec l'installazione di accessori come l'aria condizionata. I modelli per\u00f2 erano del tutto simili esteticamente alla 250 GT 2+2.\nCaratteristiche tecniche.\nL'alimentazione era provvista di tre carburatori a doppio corpo di marca Weber. L'accensione era formata da due bobine, due spinterogeni e due distributori d'accensione, questi ultimi posizionati dietro il motore. La distribuzione era garantita da un singolo albero a camme in testa per bancata di cilindri, i quali erano provvisti di due valvole. La lubrificazione era a carter umido, mentre la frizione era monodisco.\nIl motore era un V12 a 60\u00b0 anteriore, longitudinale e da di cilindrata. L'alesaggio e la corsa erano rispettivamente di e 58,8\u00a0mm, mentre le candele erano disposte al di fuori della \u201cV\u201d dei cilindri. Il rapporto di compressione era di 8,8:1. Il propulsore erogava una potenza massima di 240\u00a0CV a 7\u00a0000\u00a0giri al minuto.\nLa trasmissione era costituita da un cambio a quattro rapporti sincronizzati, pi\u00f9 overdrive sulla quarta marcia inseribile elettricamente. L'albero di trasmissione trasmetteva il moto al retrotreno con diversi rapporti, questi ultimi a scelta del cliente.\nIl telaio era tubolare in acciaio. Le sospensioni anteriori erano indipendenti, con quadrilateri trasversali, molle elicoidali e barra stabilizzatrice. Quelle posteriori montavano un ponte rigido, puntoni laterali e balestre longitudinali. Entrambe avevano installati ammortizzatori telescopici. I freni erano a disco, mentre lo sterzo era a vite senza fine e settore dentato. La carrozzeria era coup\u00e9 a 2+2 posti. La velocit\u00e0 massima raggiunta dal modello era di ."}
{"id": "3047357", "revid": "599013", "url": "https://it.wikipedia.org/wiki?curid=3047357", "title": "Anna Bara\u0144ska", "text": "Gioca nel ruolo di schiacciatrice nel Klub Pi\u0142ki Siatkowej Chemik Police.\nCarriera.\nInizi\u00f2 la carriera nel 1999, tra le file del MKS Polonia \u015awidnica. Nel 2001 si trasfer\u00ec al Gwardia Wroc\u0142aw, dove rest\u00f2 fino al 2005. Nel 2005 venne ingaggiata dal Stowarzyszenie Siatk\u00f3wki Kaliskiej Calisia Kalisz, con cui disput\u00f2 tre stagioni, vincendo un campionato, una Coppa di Polonia ed una Supercoppa polacca. Proprio nel periodo trascorso nel Kalisz, riusc\u00ec ad ottenere le sue prime convocazioni in nazionale a partire dall'estate del 2006.\nNel 2008 si trasfer\u00ec al Bialski Klub Sportowy di Bielsko-Bia\u0142a. Nella sua prima stagione col nuovo club vinse la Coppa di Polonia, mentre la stagione successiva riusc\u00ec a vincere il campionato. Nell'estate del 2009, con la nazionale, vinse la medaglia di bronzo al campionato europeo.\nNella stagione 2011-12 viene ingaggiata dal Ma\u0142opolski Klub Siatk\u00f3wki Muszyna, con cui si aggiudica la Supercoppa polacca, mentre nella stagione successiva conquista la Coppa CEV.\nNella stagione 2013-14 veste la maglia della neopromossa Klub Pi\u0142ki Siatkowej Chemik Police con cui si aggiudica tre Coppe di Polonia, quattro scudetti e due Supercoppe polacche; con la nazionale, nel 2015, vince la medaglia d'argento ai I Giochi europei."}
{"id": "3047359", "revid": "712828", "url": "https://it.wikipedia.org/wiki?curid=3047359", "title": "Lungacque", "text": ""}
{"id": "3047363", "revid": "2051852", "url": "https://it.wikipedia.org/wiki?curid=3047363", "title": "Eric Shanteau", "text": ""}
{"id": "3047364", "revid": "1573940", "url": "https://it.wikipedia.org/wiki?curid=3047364", "title": "Pseudoscaphirhynchus fedtschenkoi", "text": "Lo storione del Syr Darya (Pseudoscaphirhynchus fedtschenkoi ) \u00e8 un pesce della famiglia degli Acipenseridi. \u00c8 la specie pi\u00f9 rara del genere \"Pseudoscaphirhynchus\": non viene infatti pi\u00f9 avvistato dagli anni sessanta e potrebbe perfino essere estinto.\nDescrizione.\nLo storione del Syr Darya, che misura 36 cm di lunghezza compreso il filamento caudale, o 27 cm se si esclude questa parte terminale, si differenzia dalle altre due forme del genere \"Pseudoscaphirhynchus\" dell'Amu Darya per l'elevato numero di scudi ossei che ne ricoprono il dorso. Si conoscono due diverse forme, una dal muso allungato, l'altra dal muso pi\u00f9 breve.\nDistribuzione.\nCome dice il nome, \u00e8 endemico del Syr Darya, ma si trova anche nel corso medio e inferiore del Kara Darya, un suo affluente."}
{"id": "3047376", "revid": "799504", "url": "https://it.wikipedia.org/wiki?curid=3047376", "title": "Domenico di Niccol\u00f2", "text": "Biografia.\nNacque a Siena dove si form\u00f2. Il soprannome \u00e8 dovuto a una delle sue opere pi\u00f9 conosciute, gli stalli del coro della cappella del Palazzo Pubblico di Siena. \nRealizz\u00f2 le statue lignee della \"Madonna e di San Giovanni Evangelista\" per la chiesa di San Pietro a Ovile a Siena, conservate nel Museo dell'Opera della Metropolitana, la \"Madonna col Bambino in trono\" per la chiesa di Santa Maria Maddalena a Torrenieri, nei pressi di Siena, e l'\"Annunciazione\" conservata oggi nel museo diocesano di Montalcino."}
{"id": "3047377", "revid": "729019", "url": "https://it.wikipedia.org/wiki?curid=3047377", "title": "Obelia (metropolitana di Sofia)", "text": "Obelia \u00e8 una stazione della Metropolitana di Sofia.\nLa stazione venne inaugurata nel 2003 in superficie, \u00e8 collocata nel primo stralcio del metrodiametar, e si trova sopra il fiume Kakach. A nord vi \u00e8 l'interscambio con gli autobus urbani ed extraurbani.\nCollegamenti esterni.\n Sito ufficiale"}
{"id": "3047379", "revid": "339392", "url": "https://it.wikipedia.org/wiki?curid=3047379", "title": "Domenico di Niccol\u00f2 dei Cori", "text": ""}
{"id": "3047381", "revid": "287204", "url": "https://it.wikipedia.org/wiki?curid=3047381", "title": "Jessica Paoletta", "text": "In carriera pu\u00f2 vantare 10 medaglie vinte ai campionati italiani assoluti (tra indoor ed outdoor) e 14 a livello giovanile (sempre tra indoor ed outdoor) con 6 titoli nazionali frutto di 2 doppiette 100\u2013200 m (allieve e promesse), un successo sui 60 m (juniores) ed un altro con la staffetta 4 x 200 m (promesse).\nA livello internazionale, ha vinto la medaglia d'oro con la staffetta 4 x 100 m ai Giochi del Mediterraneo in Turchia a Mersin nel 2013 insieme a Micol Cattaneo, Ilenia Draisci ed Audrey Alloh.\nBiografia.\nGli esordi ed il reclutamento dal Centro Sportivo dell'Esercito.\nSpecializzata nelle gare di velocit\u00e0, fa parte dell'Esercito di cui \u00e8 Primo caporal maggiore e dell'Atletica Studentesca Reatina CA.RI.RI.\nIl suo miglior tempo sui 100 metri \u00e8 di 11\u201d52, ottenuto con vento a sfavore (-0,4) a Grosseto agli Assoluti 2010, dov'\u00e8 arrivata seconda.\n2005-2006: primi titoli nazionali giovanili, mondiali allievi e juniores.\nDoppietta di titoli italiani nella categoria allieve su 100 m (11\u201d93) e 200 m (24\u201d88) nel 2005.\nEsordisce in una manifestazione internazionale di categoria: ai Mondiali allievi di Marrakech in Marocco non va oltre la batteria nei 100 m.\nNel 2006 agli juniores indoor, oltre il titolo sui 60 m (7\u201d62), ha vinto anche il bronzo con la staffetta 4 x 200 m; agli assoluti indoor, \u00e8 stata ottava sui 60 m; nella stagione outdoor dello stesso anno, \u00e8 stata quinta agli assoluti e poi ha conquistato due medaglie ai campionati di categoria: argento sui 100 e bronzo sui 200 m.\nAi Mondiali juniores in Cina a Pechino non ha superato la batteria n\u00e9 dei 100 m n\u00e9 con la 4x100 m.\n2007-2009: medaglie giovanili, europei juniores e under 23.\nNel 2007 nessuna medaglia vinta nella stagione indoor con un quarto posto sui 60 m juniores e poi in quella outdoor agli assoluti non \u00e8 andata oltre la batteria sui 200 m e l'ottava posizione nella 4 x 100 m.\nAgli Europei juniores di Hengelo nei Paesi Bassi \u00e8 stata quinta con la 4x100 m.\nIl 2008 le ha visto vincere due medaglie d'argento entrambe nella stagione indoor della categoria promesse, sui 60 m e con la 4 x 200 m; agli assoluti indoor invece si \u00e8 fermata in batteria sui 60 m ed \u00e8 stata tredicesima con la staffetta 4 x 200 m. In quelli outdoor non \u00e8 andata oltre la batteria dei 100 m.\nTre le medaglie conquistate nel 2009: due di bronzo nella categoria promesse su 60 (indoor) e 100 m (outdoor); argento invece agli assoluti con la staffetta 4 x 100 m. Poi un quinto posto sui 200 m promesse e soltanto batteria sui 100 m agli assoluti.\nAgli Europei under 23 a Kaunas in Lituania \u00e8 uscita in batteria sui 100 m.\n2010: en plein di medaglie ai campionati nazionali ed europei.\nSette medaglie vinte in altrettante finali corse nel 2010: agli indoor promesse, bronzo sui 60 ed oro con la 4 x 200 m. Poi doppietta di titoli sempre nella categoria promesse nella versione outdoor su 100 m (11\u201d52) e 200 m (23\u201d89). Tris di medaglie agli assoluti con argento sui 100 m, bronzo nei 200 m ed ancora argento con la 4 x 100 m.\nAgli Europei in Spagna a Barcellona non ha superato la batteria con la 4x100 m.\n2011-2012: ancora medaglie agli assoluti.\nDue medaglie su tre finali disputate agli assoluti del 2011: infatti dopo il quarto posto sui 60 m indoor, \u00e8 arrivato prima il bronzo sui 100 m e poi l'argento con la 4 x 100 m agli outdoor.\nAltre tre medaglie vinte nel 2012, tutte d'argento: agli assoluti indoor su 60 e 4 x 200 m, in quelli outdoor invece con la 4 x 100 m. Poi quinta posizione sui 100 m e soltanto batteria nella doppia distanza.\n2013-2015: insuccessi agli assoluti e medaglia d'oro ai giochi del mediterraneo.\nNel 2013 \u00e8 arrivato il bronzo con la 4 x 100 m agli assoluti di Milano dove ha chiuso ottava sui 100 m ed in batteria sui 200 m.\nAi Giochi del Mediterraneo svoltisi a Mersin in Turchia ha vinto la medaglia d'oro con la staffetta 4x100 m.\nNel 2014 \u00e8 stata quarta sui 60 m e non \u00e8 partita con la staffetta 4x200 m agli assoluti indoor, mentre all'aperto ha finito quinta sui 100 m, non \u00e8 partita in batteria sui 200 m e con la 4x100 m ha terminato al quarto posto.\nOttavo posto con la staffetta 4x100 m all'Europeo per nazioni in Germania a Braunschweig.\nAgli assoluti indoor di Padova nel 2015 \u00e8 stata quinta sui 60 m; a quelli all'aperto di Torino ha gareggiato in 3 specialit\u00e0: 4\u00aa sui 100 m, 8\u00aa nei 200 m e vicecampionessa con la staffetta 4x100 m.\nIn ambito internazionale ha partecipato all'Europeo per nazioni di \u010ceboksary (Russia): sesta sui 100 m e quinta con la staffetta 4x100 m."}
{"id": "3047393", "revid": "599013", "url": "https://it.wikipedia.org/wiki?curid=3047393", "title": "Joanne King", "text": "Carriera.\nHa vinto i campionati del mondo di triathlon, nella categoria \"junior\", a Cleveland nel 1996.\nSi \u00e8 laureata campionessa del mondo di triathlon a Losanna nel 1998.\n\u00c8 stata competitiva ai massimi livelli anche su lunga distanza. Ha, infatti, conseguito un ottimo 2\u00ba posto ai mondiali \"long distance\" di S\u00e4ter del 1999."}
{"id": "3047398", "revid": "131145", "url": "https://it.wikipedia.org/wiki?curid=3047398", "title": "Substrato (ecologia)", "text": "In biologia ed ecologia il termine substrato indica la superficie su cui vive un essere vivente.\nI substrati possono avere sia natura biotica e abiotica; ad esempio alcune alghe prosperano su un substrato di rocce e, al tempo stesso, costituiscono il substrato di altre specie animali o vegetali.\nI substrati possono essere anche sintetici; ad esempio nelle coltivazioni idroponiche si usano substrati in lana di roccia, fibra di vetro, fibra di ceramica."}
{"id": "3047403", "revid": "767487", "url": "https://it.wikipedia.org/wiki?curid=3047403", "title": "Krasnogorskij rajon (Oblast' di Brjansk)", "text": "Il Krasnogorskij rajon () \u00e8 un rajon dell'Oblast' di Brjansk, nella Russia europea; il cui capoluogo \u00e8 Krasnaja Gora. Istituito nel 1929, ricopre una superficie di 1.120 chilometri quadrati ed ospita una popolazione di circa 14.500 abitanti."}
{"id": "3047412", "revid": "33679181", "url": "https://it.wikipedia.org/wiki?curid=3047412", "title": "Maser\u00e0", "text": ""}
{"id": "3047413", "revid": "767487", "url": "https://it.wikipedia.org/wiki?curid=3047413", "title": "Takers", "text": "Takers \u00e8 un film statunitense del 2010 diretto da John Luessenhop, con Matt Dillon, Paul Walker, Hayden Christensen e Idris Elba.\nSi ispira a \"Heat - La sfida\" di Michael Mann, per stessa ammissione dello sceneggiatore Gabriel Casseus (l'intervista \u00e8 contenuta nell'edizione Blu-ray del film).\nTrama.\nUn famoso gruppo di criminali, formato da John Rahway, Ghost, Jesse Attica, A.J., Jake Attica e dal loro leader Gordon Cozier, \u00e8 solito prendersi gioco della polizia, riuscendo a compiere rapine in banca in modo perfetto: molto velocemente e senza lasciare tracce. Un giorno decidono di mettere a segno un ultimo grande colpo, per chiudere degnamente la loro carriera da rapinatori, ma se la dovranno vedere con il tenace detective Jack Welles che far\u00e0 di tutto per riuscire a fermarli.\nProduzione.\nLa Screen Gems, societ\u00e0 sussidiaria della Sony Pictures Entertainment, in collaborazione con la \"Rainforest Films\" e la \"Grand Hustle Entertainment\", avvi\u00f2 la produzione del film a fine 2008. La sceneggiatura fu scritta da Peter Allen, Gabriel Casseus, John Luessenhop e Avery Duff, e la direzione fu assunta dal regista John Luessenhop. Quando ancora il titolo di lavorazione del film era \"Bone Deep\", tra i primi attori ad entrare nel cast vi furono Chris Brown, Paul Walker, Hayden Christensen e Zoe Saldana. Il budget stimato per realizzare il film fu di circa 20 milioni di dollari.\nLe riprese, effettuate nel corso del 2009, si sono svolte prevalentemente nella citt\u00e0 di Culver City, in California.\nDistribuzione.\nLa Sony Pictures Entertainment ha distribuito il film nelle sale cinematografiche degli Stati Uniti dal 27 agosto 2010. In Italia \u00e8 stato distribuito direttamente sul mercato home video dal 23 marzo 2011.\nAccoglienza.\nIncassi.\nIn patria il film ha incassato oltre 57 milioni di dollari.\nCritica.\nIl film non ha ottenuto riscontri positivi dalla critica. Per il \"Chicago Tribune\" la trama \u00e8 lenta e prevedibile, mentre Bill Gibron su \"filmcritic.com\" ha definito \"Takers\" una storia crime inferiore alla media. Il \"San Francisco Chronicle\" lo ha definito un film nonsenso, e anche \"USA Today\" lo ha classificato come uno sparatutto dove le eventuali aspirazioni poetiche del genere gangster sono molto difficili da cogliere. Rotten Tomatoes ha riassunto i giudizi dei principali critici in un punteggio di 24/100."}
{"id": "3047419", "revid": "110157", "url": "https://it.wikipedia.org/wiki?curid=3047419", "title": "Krasnogorskij rajon (Udmurtia)", "text": "Il Krasnogorskij rajon (, in lingua udmurta \u041a\u0440\u0430\u0441\u043d\u043e\u0433\u043e\u0440\u0441\u043a \u0451\u0440\u043e\u0441), \u00e8 un municipal'nyj rajon della Repubblica Autonoma dell'Udmurtia, in Russia. Istituito il 15 luglio 1929, occupa una superficie di circa 1.860 chilometri quadrati, ha come capoluogo Krasnogorskoe e una popolazione di 11.600 abitanti."}
{"id": "3047421", "revid": "515394", "url": "https://it.wikipedia.org/wiki?curid=3047421", "title": "Domenico di Paris", "text": "Biografia.\nDomenico di Paris nacque a Monselice, e si form\u00f2 nella vicina Padova, dove entr\u00f2 in contatto, rimanendone colpito, con le opere realizzate dal celebre Donatello per la basilica di Sant'Antonio.\nIntorno alla met\u00e0 del XV secolo si spost\u00f2 a Ferrara, dove fu molto attivo sia come scultore che come architetto, prima insieme a Niccol\u00f2 Baroncelli e, dopo la morte di questi, da solo, assurgendo al ruolo di assoluto protagonista della scultura alla corte estense. Tra le sue opere ferraresi quelle pi\u00f9 note sono: il gruppo in bronzo della \"Crocifissione\" del 1456 per la cattedrale, completando il lavoro gi\u00e0 iniziato da Baroncelli, morto precocemente, e le figure con le Virt\u00f9 del 1467 situate nella sala degli stucchi a palazzo Schifanoia."}
{"id": "3047427", "revid": "125215005", "url": "https://it.wikipedia.org/wiki?curid=3047427", "title": "Anna Cugini", "text": ""}
{"id": "3047431", "revid": "466539", "url": "https://it.wikipedia.org/wiki?curid=3047431", "title": "Gianni Brezza", "text": "Divenuto famoso come primo ballerino negli spettacoli di variet\u00e0 serali della Rai a cavallo fra gli anni sessanta e settanta, dagli anni ottanta in poi ha avuto un lungo sodalizio sentimentale e professionale con Loretta Goggi, della quale \u00e8 stato compagno fino alla morte.\nBiografia.\nNato a Pola, citt\u00e0 alla quale rester\u00e0 sempre molto legato, il nome originale della sua famiglia era Brezach. In seguito all'esodo istriano nel dopoguerra la famiglia si trasferisce a La Spezia. Grande appassionato della vita di mare, dopo aver perso entrambi i genitori decide di entrare nella Marina Militare. Durante il servizio viene scelto, insieme ad altri colleghi di corso, dal regista Francesco De Robertis, che stava cercando attori non professionisti per interpretare il film \"Ragazzi della marina\" nel 1958.\nAbbandonata la carriera militare dopo quattro anni di servizio, si trasferisce a Roma nei primi anni sessanta per continuare l'attivit\u00e0 cinematografica; oltre ad interpretare particine in alcuni film, inizia a lavorare anche come danzatore. Alto e di bell'aspetto, dal portamento atletico ed elegante, riesce ad entrare nel corpo di ballo della Rai, diventandone ben presto primo ballerino. Lavora nei principali variet\u00e0 a cavallo fra gli anni sessanta e settanta, tra cui \"Canzonissima\", \"Studio Uno\", \"Doppia Coppia\" (1969), \"Ciao Rita\" (1971), \"Per un gradino in pi\u00f9\" (1971) e \"Milleluci\" (1974), danzando, tra gli altri, con Mina, Raffaella Carr\u00e0, Sandra Mondaini, Sylvie Vartan, Rita Pavone, Gisella Pagano, Lola Falana; compare anche in due film con Rita Pavone e in un noto spot pubblicitario, quello del bitter San Pellegrino. Verso la met\u00e0 degli anni settanta abbandona la professione di danzatore per questioni di et\u00e0 e si dedica all'attivit\u00e0 di skipper.\nNel 1979 tuttavia la Rai lo convince a tornare sul palcoscenico per guidare, in qualit\u00e0 di coreografo, i passi di Loretta Goggi nei numeri di ballo della trasmissione \"Fantastico\". Nonostante la differenza d'et\u00e0 (42 anni lui e 29 lei) e il fatto che Brezza fosse gi\u00e0 sposato e padre di tre figli, tra i due nasce un'attrazione reciproca che ben presto sfocia in una relazione, sentimentale e professionale, che durer\u00e0 per tutta la sua vita. Dopo due anni di clandestinit\u00e0 la relazione esce allo scoperto e la coppia interpreta il fotoromanzo \"Amore in alto mare\" per la rivista Bolero.\nNegli anni seguenti si dedica alla carriera della compagna: oltre a farle da coreografo, ne diventa anche manager, addetto stampa, PR e, nei primi anni, anche fotografo e curatore d'immagine. Sotto la guida di Brezza, che ne valorizza le doti di intrattenitrice, la Goggi raggiunge la piena maturit\u00e0 artistica, diventando una delle presentatrici di maggior successo degli anni ottanta in una serie di trasmissioni di grande popolarit\u00e0 dirette (e spesso ideate) dal compagno: \"Loretta Goggi in Quiz\" (1984), \"Il bello della diretta\" (1986), \"Canzonissime\" (1987), \"Ieri, Goggi e domani\" (1988), \"Via Teulada 66\" (1988), \"Festa di compleanno\" (1991-92), \"Il canzoniere delle feste\" (1992-93), \"Innamorati pazzi\" (1999). Negli anni 2000 la Goggi, che inizia ad apparire meno frequentemente in televisione, si dedica maggiormente all'attivit\u00e0 teatrale, e Brezza la dirige negli spettacoli \"Se stasera sono qui\" (2006-07) e \"SPA - Solo Per Amore\" (2010-2011).\nIl 26 aprile 2008, dopo una quasi trentennale relazione, Gianni Brezza e Loretta Goggi si sposano. \u00c8 morto a Roma il 5 aprile 2011, per le complicanze di un tumore al colon; riposa a Roma nel Cimitero di Prima Porta."}
{"id": "3047436", "revid": "103122493", "url": "https://it.wikipedia.org/wiki?curid=3047436", "title": "Marina Akulova", "text": "Gioca nel ruolo di palleggiatrice.\nCarriera.\nLa carriera da professionista di Marina Akulova inizia nel 2001, tra le file del Metar, squadra della sua citt\u00e0 natale. Nel 2004 viene ingaggiata dal Volejbol'nyj klub Samorodok, dove resta per quattro stagioni. Con la maglia del Samorodok ottiene le prime convocazioni in nazionale nell'estate del 2006. Proprio nell'anno del suo esordio, riesce a vincere il campionato mondiale. Un anno dopo vince la medaglia di bronzo al campionato europeo.\nDurante l'estate del 2008 vince il Trofeo Valle d'Aosta e si trasferisce allo , poi .\nNella stagione 2012-13 viene ingaggiata dalla Dinamo Mosca, con cui resta per due campionati.\nNella stagione 2014-15 ritorna all'Avtodor-Metar, mentre in quella successiva \u00e8 all'Omi\u010dka, sempre in Superliga: tuttavia a met\u00e0 annata 2015-16 viene ceduta al Racing Club de Cannes, nella Ligue A francese, con cui si aggiudica la Coppa di Francia.\nNella stagione seguente torna nel massimo campionato russo, che disputa con la maglia del ."}
{"id": "3047438", "revid": "729019", "url": "https://it.wikipedia.org/wiki?curid=3047438", "title": "Air National Guard", "text": "L'Air National Guard (abbreviato ANG), \u00e8 \nla componente aerea della National Guard of the United States composta da riservisti.\nIstituita col National Defense Act of 1947, \u00e8 parte integrante della Guardia Nazionale ed \u00e8 suddivisa in unit\u00e0 distribuite su tutto il territorio statunitense; le unit\u00e0 operano sotto l'autorit\u00e0 del governo dello Stato in cui sono situate.\n\u00c8 formata da ognuno dei 50 stati che compongono gli Stati Uniti d'America, dal commonwealth di Porto Rico, dai territori di Guam, delle Isole Vergini e dal Distretto di Columbia, e la disciplina generale riguardo all'organizzazione \u00e8 contenuta nel \"Title 10\" e \"Title 32\" dello United States Code.\nPiloti, navigatori e altro personale tecnico specializzato, viene chiamato in servizio per periodi pi\u00f9 lunghi rispetto ai tradizionali \"un weekend al mese, due settimane l'anno\".\nCompiti.\nLe unit\u00e0 della ANG possono essere mobilitate per il servizio attivo, durante il tempo di guerra o di emergenza nazionale dichiarato dal Congresso, dal Presidente o dal Segretario della Difesa per integrare l'US Air Force.\nL'ANG pu\u00f2 essere chiamata in causa in caso di disastri naturali o emergenze interne, oltre che in quei casi in cui il governatore dello Stato sotto cui \u00e8 posta decida il suo intervento.\nOrganizzazione.\nAttualmente, al maggio 2017, L'ANG controlla:"}
{"id": "3047441", "revid": "767487", "url": "https://it.wikipedia.org/wiki?curid=3047441", "title": "Not a Crime", "text": "Not a Crime \u00e8 un singolo del gruppo gypsy punk Gogol Bordello, edito nel 2006 dalla SideOneDummy Records."}
{"id": "3047443", "revid": "599013", "url": "https://it.wikipedia.org/wiki?curid=3047443", "title": "Joanne Ritchie", "text": "Carriera.\nHa vinto i campionati del mondo di triathlon nel 1991 a Gold Coast in Australia."}
{"id": "3047445", "revid": "2014155", "url": "https://it.wikipedia.org/wiki?curid=3047445", "title": "Augusta di Reuss-K\u00f6stritz", "text": "Infanzia.\nLa Principessa Augusta Reuss di K\u00f6stritz, terzogenita e seconda figlia femmina del Principe Enrico LXIII di Reuss-K\u00f6stritz, e della sua prima moglie, la Contessa Eleonore di Stolberg-Wernigerode, nacque a Klipphausen, nel Regno di Sassonia.\nLa sua famiglia apparteneva alla linea cadetta del Casato di Reuss.\nMatrimonio.\nIl 3 novembre 1849 a Ludwigslust Augusta spos\u00f2 Federico Francesco III, Granduca di Meclemburgo-Schwerin figlio di Paolo Federico, Granduca di Meclemburgo-Schwerin. Insieme ebbero sei figli.\nMorte.\nLa prematura morte di Augusta sollev\u00f2 alcuni interrogativi a corte. Si disse che Augusta mor\u00ec per \"problemi bronchiali associati a malattia cardiaca\". un biografo disse, mor\u00ec per un genere di febbre.\nAugusta fu sepolta nei giardini del Castello di Schwerin e nel 1905 fu costruito un ritratto memoriale dallo scultore Wilhelm Wandschneider."}
{"id": "3047451", "revid": "57342", "url": "https://it.wikipedia.org/wiki?curid=3047451", "title": "Foggia Calcio 1994-1995", "text": "Questa voce raccoglie le informazioni riguardanti il Foggia Calcio nelle competizioni ufficiali della stagione 1994-1995.\nStagione.\nLa squadra nel campionato di Serie A 1994-1995 si classifica al 16\u00ba posto e retrocede in Serie B insieme al Genoa, e Brescia.\nIn Coppa Italia il Foggia dopo avere battuto , Torino e l'Inter, viene eliminato in semifinale dal .\nOrganigramma societario.\nArea direttiva\nArea tecnica"}
{"id": "3047453", "revid": "89688", "url": "https://it.wikipedia.org/wiki?curid=3047453", "title": "Lord Leighton", "text": ""}
{"id": "3047455", "revid": "599013", "url": "https://it.wikipedia.org/wiki?curid=3047455", "title": "Milena Rosner", "text": ""}
{"id": "3047458", "revid": "1543377", "url": "https://it.wikipedia.org/wiki?curid=3047458", "title": "Huso", "text": "Huso \u00e8 un genere della famiglia degli Acipenseridi. Insieme al genere \"Acipenser\" costituisce la sottofamiglia degli Acipenserini.\nDescrizione.\nI membri del genere \"Huso\" si distinguono dagli storioni del genere \"Acipenser\" per la forma della bocca e dei barbigli: nelle due specie di \"Huso\", infatti, la bocca, grande e semilunata, si estende fino al margine del muso e i barbigli sono appiattiti. Negli \"Acipenser\", invece, la bocca \u00e8 assai pi\u00f9 piccola e i barbigli sono arrotondati.\nRispetto al pi\u00f9 numeroso genere \"Acipenser\", \"Huso\" comprende solamente due specie: lo storione ladano o beluga e il kaluga. Lo storione ladano (\"Huso huso\"), diffuso nell'Adriatico, nel Mar Nero e nel Caspio, \u00e8 comunemente noto in Russia come \u00abbeluga\u00bb, con lo stesso nome, cio\u00e8, che lungo le coste settentrionali russe viene attribuito ad un Cetaceo, il delfinattero bianco (\"Delphinapterus leucas\"). Tipica forma migratrice, lo storione ladano si trasferisce abitualmente per svernare e per deporre le uova nei grandi fiumi che sfociano nei mari dove \u00e8 solito vivere: a seconda delle stagioni e dell'entit\u00e0 numerica dei banchi risalenti la corrente, \u00e8 cos\u00ec possibile suddividere la specie in razze estive e razze invernali. Un tempo, questo gigantesco storione era molto comune lungo tutto il corso del Danubio: Schrank, ad esempio, riferisce che nel 1692 esemplari della specie si erano spinti addirittura fino alla Baviera e, secondo Olah, nel 1763 in Ungheria ne furono catturati in quantit\u00e0 tali da rendere impossibile una valutazione economica. Oggi lo storione ladano abita soltanto il corso inferiore del fiume e le acque del Mar Nero prospicienti la sua foce, che abbandona dopo il disgelo per risalire controcorrente fino quasi alla gola delle Porte di Ferro, ove depone generalmente le uova. In Russia si cerca, con misure protezionistiche e allevamenti artificiali, di conservare o ricostituire i popolamenti di questa specie che, quale produttrice del famoso caviale \u00abBeluga\u00bb, riveste una notevole importanza economica. Il secondo rappresentante del genere, il kaluga (\"Huso dauricus\"), o beluga di fiume, \u00e8 diffuso lungo il corso dell'Amur, fino alle sorgenti degli affluenti \u0160ilka e Argun."}
{"id": "3047459", "revid": "271907", "url": "https://it.wikipedia.org/wiki?curid=3047459", "title": "FIA E-Rally Regularity Cup", "text": "La FIA E-Rally Regularity Cup (ERRC) \u00e8 un campionato mondiale organizzato annualmente dalla Federazione Internazionale dell'Automobile e riservato a veicoli ad alimentazione elettrica omologati per la circolazione stradale. La competizione si sviluppa in gare di regolarit\u00e0. \nNella stagione 2018 si sono svolte 10 gare in 9 paesi. Il campionato piloti \u00e8 stato vinto da Didier Malga, quello copiloti da Anne-Val\u00e9rie Bonnel e quello costruttori da Renault. Nella stagione 2019 si sono disputate 12 gare in 10 paesi. Il campionato piloti \u00e8 stato vinto da Fuzzy Kofler, quello copiloti da Franco Gaioni e quello costruttori da Audi. La stagione 2020 prevede 8 gare in sette paesi.\nFino al 2016 la competizione era denominata FIA Alternative Energies Cup (AEC) e le graduatorie erano differenziate in pi\u00f9 categorie, ed in particolare venivano distinti i veicoli puramente elettrici dagli altri veicoli (ibridi ed endotermici). \nLA FIA ERRC rientra nell'ambito del FIA Electric and New Energy Championship (ENEC), di cui fanno parte anche la Solar Cup, una categoria sperimentale riservata a veicoli ad energia solare, e il settore dell'E-Karting."}
{"id": "3047460", "revid": "89688", "url": "https://it.wikipedia.org/wiki?curid=3047460", "title": "Jean Fran\u00e7ois Millet", "text": ""}
{"id": "3047461", "revid": "486946", "url": "https://it.wikipedia.org/wiki?curid=3047461", "title": "Trofeo FIA Energie Alternative", "text": ""}
{"id": "3047464", "revid": "729019", "url": "https://it.wikipedia.org/wiki?curid=3047464", "title": "Pallavolo maschile ai I Goodwill Games", "text": "Il I Campionato di pallavolo maschile ai Goodwill Games si \u00e8 svolto dal 14 al 19 luglio 1986 a Mosca, in Russia. Al torneo hanno partecipato 8 squadre nazionali e la vittoria finale \u00e8 andata per la prima volta all'Unione Sovietica.\nPodio.\nCampione.\nUnione Sovietica(Primo titolo)\nSecondo posto.\nStati Uniti d'America\nTerzo posto.\nGiappone"}
{"id": "3047466", "revid": "913245", "url": "https://it.wikipedia.org/wiki?curid=3047466", "title": "Taavi Peetre", "text": "Biografia.\nIl 11 settembre 2010 Taavi Peetre mor\u00ec annegando nel lago Tamula, mentre era a pesca in barca con amici."}
{"id": "3047473", "revid": "436907", "url": "https://it.wikipedia.org/wiki?curid=3047473", "title": "ZAZ (cantante)", "text": "Ha raggiunto il successo a livello internazionale nel 2010 grazie alla pubblicazione del singolo \"Je veux\", che ha promosso l'uscita dell'album di debutto della cantante, l'omonimo \"Zaz\", che ha raggiunto la vetta della classifica francese degli album pi\u00f9 venduti.\nBiografia.\nSua madre era un'insegnante di spagnolo, suo padre lavorava per una compagnia elettrica. Nel 1995 entr\u00f2 al Conservatorio Regionale di Tours. Studi\u00f2 teoria musicale, ma in particolare violino, pianoforte, chitarra e canto corale. Nel 2000 vinse una borsa di studio che le permise di frequentare una scuola di musica moderna. Nel 2001 ha iniziato la sua carriera di cantante nel gruppo musicale blues Fifty Fingers. Ha cantato in gruppi musicali di Angoul\u00eame ed \u00e8 diventata una delle quattro cantanti di Izar-Adatz.\nIl 10 maggio 2010 \u00e8 stato pubblicato il suo primo album, \"Zaz\", contenente alcune canzoni scritte da lei e altre scritte insieme a diversi produttori. Nel 2010 ha firmato un contratto per i suoi tour, \u00e8 stata invitata a fare diverse apparizioni televisive nel novembre 2010 e \nNel 2012 \u00e8 stata in tour in vari paesi del mondo tra cui Giappone, Canada, Germania, Svizzera, Slovenia, Croazia, Bulgaria, Macedonia, Serbia e Turchia. Nel maggio dell'anno successivo \u00e8 uscito il suo secondo album, composto da Kerradine Soltani. Sempre nel 2013 la sua canzone \"Ebloiue par la nuit\" \u00e8 stata utilizzata nella colonna sonora del film Dead Man Down con Colin Farrell.\nNel 2014 ha inciso il brano \"Belle\" per la colonna sonora di Belle e S\u00e9bastien, film ispirato all'omonimo sceneggiato francese.\nIl 7 settembre 2018 esce il singolo \"Qu\u00e9 vendr\u00e1\", cantato in parte in spagnolo."}
{"id": "3047474", "revid": "287204", "url": "https://it.wikipedia.org/wiki?curid=3047474", "title": "Luca di Tomm\u00e8", "text": "Biografia.\nFortemente influenzato dall'opera dei concittadini senesi Pietro Lorenzetti e Simone Martini, collabor\u00f2 con Bartolo di Fredi e il miniatore senese Niccol\u00f2 di ser Sozzo Tegliacci (o Tegliaccio).\nSi caratterizz\u00f2 per una impeccabile solidit\u00e0 e nitidezza che si ripete in un modulo figurativo carente di vita interna.\nFu un pittore molto attivo e produttivo e segu\u00ec il suo stile di severit\u00e0 iconica, quasi neo-bizantina."}
{"id": "3047475", "revid": "493703", "url": "https://it.wikipedia.org/wiki?curid=3047475", "title": "Luca Tomm\u00e8", "text": ""}
{"id": "3047476", "revid": "110157", "url": "https://it.wikipedia.org/wiki?curid=3047476", "title": "Acipenserinae", "text": "Gli Acipenserini (Acipenserinae) sono una delle due sottofamiglie in cui si suddividono gli Acipenseridi. Comprendono 19 specie suddivise in due generi. Vi appartengono i pi\u00f9 grandi Pesci d'acqua dolce: il maggior esemplare che finora si conosca, uno storione ladano (\"Huso huso\"), raggiungeva la lunghezza di 8,5\u00a0m, pesava 13\u00a0q e, con ogni probabilit\u00e0, aveva superato il secolo di vita. Questa sottofamiglia, i cui rappresentanti sono comparsi sulla Terra circa 200 milioni di anni fa, si compone di forme migratrici diffuse nell'emisfero settentrionale, che presentano numerose caratteristiche particolari.\nDescrizione.\nIl tronco \u00e8 ricoperto da 5 serie longitudinali di scudi ossei (che nelle singole specie differiscono per forma, grandezza e numero), fra le quali, in alcune forme, sono incassati piccoli granuli anch'essi ossei; negli esemplari giovani, inoltre, gli scudi sono meno distanziati, maggiormente sviluppati e dotati di una tagliente carena che si prolunga in una spina. La bocca, delimitata da grosse labbra ricoperte di verruche, pu\u00f2 essere estroflessa a mo' di proboscide; soltanto nei piccoli del genere \"Acipenser\" ancora in possesso del sacco vitellino \u00e8 provvista di denti molto piccoli e deboli; sulla parte inferiore del muso, dinanzi alla bocca, sono impiantati quattro barbigli, diversi da specie a specie per forma e posizione. La pinna dorsale, quella anale e quelle ventrali sono notevolmente spostate all'indietro. Il corpo ha generalmente una colorazione verde-oliva, bruna o grigia sul dorso, biancastra al disotto degli scudi laterali."}
{"id": "3047477", "revid": "287204", "url": "https://it.wikipedia.org/wiki?curid=3047477", "title": "Luca di Tomm\u00e9", "text": ""}
{"id": "3047478", "revid": "287204", "url": "https://it.wikipedia.org/wiki?curid=3047478", "title": "Luca di Tomme", "text": ""}
{"id": "3047479", "revid": "1924342", "url": "https://it.wikipedia.org/wiki?curid=3047479", "title": "Zaz (album)", "text": "Zaz \u00e8 l'album di debutto della cantante soul francese ZAZ, pubblicato in Francia il 10 maggio 2010 dall'etichetta discografica Play On.\nIl disco, promosso dal singolo \"Je veux\", \u00e8 stato in seguito distribuito anche in altre nazioni dalla Sony.\nAlla realizzazione del disco ha partecipato anche il cantante Rapha\u00ebl che ha scritto e prodotto alcune tracce. La stessa cantante, invece, ha partecipato alla scrittura di numerosi brani, mentre tra i produttori appaiono anche Alban Sautour, Kerredine Soltani e Germain Guyot.\nL'album \u00e8 stato acclamato dalla critica e ha raggiunto il primo posto della classifica francese degli album."}
{"id": "3047484", "revid": "767487", "url": "https://it.wikipedia.org/wiki?curid=3047484", "title": "Moglie a sorpresa (film 1992)", "text": "Moglie a sorpresa (\"HouseSitter\") \u00e8 un film del 1992 diretto da Frank Oz.\nTrama.\nNew England. Newton Davis \u00e8 un architetto frustrato: ha poco successo sia nella professione che nella vita privata. Ha progettato e costruito una casa perfetta per s\u00e9 e per Becky, la ragazza di cui \u00e8 innamorato fin dall'infanzia, con la speranza che lei accettasse di sposarlo, ed \u00e8 rimasto ferito dal suo rifiuto.\nQualche tempo dopo, Newton racconta di sfuggita della sua storia con Becky e della casa disabitata, di cui disegna uno schizzo su un tovagliolo di carta, alla cameriera di un ristorante ungherese, ritenendo in un primo momento che la ragazza sia ungherese e non parli lingua inglese. A tarda ora, quando il ristorante viene chiuso, Newton incontra nuovamente la ragazza: scopre cos\u00ec che si chiama Gwen, che \u00e8 americana e che ha fatto solo finta di essere ungherese. Dopo essersi fermati a chiacchierare per strada, i due finiscono per passare la notte insieme nell'appartamento di lei.\nLa mattina dopo, quando si sveglia, Gwen scopre che Newton se n'\u00e8 andato durante la notte, ma che ha dimenticato lo schizzo della casa. Incuriosita dal disegno, Gwen decide di andare a \"Dobbs Mill\", il paese dove Newton \u00e8 nato e cresciuto, per vedere la casa. Quando la vede, Gwen resta affascinata dalla costruzione, ancora disabitata, e decide di fermarsi. Va poi in un negozio di generi alimentari e, chiacchierando col droghiere, dice di essere la moglie di Newton, mettendo la spesa in conto a lui. Si presenta come moglie di Newton anche a Becky, a cui racconta una lunga e romantica storia sul suo incontro con Newton, e ai genitori di Newton, dei quali riesce a conquistare l'affetto: essi soffrono perch\u00e9 da anni il figlio mantiene con loro rapporti freddi e Gwen, con altre bugie, riesce a giustificare il comportamento di Newton.\nNewton, tornato nel paese natale per mettere in vendita la casa, resta sbalordito nel vederla abitata da Gwen. Dopo aver parlato con Becky e con i propri genitori, si rende conto che la presenza di una moglie ha dei vantaggi: Becky adesso lo trova interessante, mentre i rapporti con i suoi genitori sono migliorati. Decide quindi di stare al gioco.\nChiede a Gwen di aiutarlo a conquistare Becky. Gwen, che intrattiene con Becky dei rapporti formalmente corretti, dice a Becky che Newton la ama ancora. Nel frattempo si prodiga per migliorare la posizione lavorativa di Newton e il rapporto con i suoi genitori.\nFingendo di essere una coppia di coniugi, sia pure in crisi, Gwen, evidentemente una bugiarda patologica, s'immedesima sempre di pi\u00f9 nella parte della moglie, mentre Newton comincia ad apprezzare l'intraprendenza e l'immaginazione della ragazza.\nUn ricevimento organizzato da Gwen e dai genitori di Newton nella nuova casa permette lo scioglimento della vicenda. Gelosa di Becky, che corteggia apertamente Newton, Gwen fa una scenata davanti a tutti, accusando Becky di volerle rubare il marito, e alla fine scappa via in lacrime. Newton la segue, pensando inizialmente che la scena faccia parte del piano di Gwen per fargli riconquistare Becky; poi per\u00f2, dalle parole di Gwen, si rende conto che la ragazza si \u00e8 davvero innamorata di lui. Gwen, come una moglie tradita dal marito, dice a Newton che se ne andr\u00e0 via definitivamente.\nBecky, che ha assistito al litigio, coglie l'occasione per conquistare Newton: lo consola e gli chiede se tutte le storie raccontate da Gwen siano vere. Newton risponde di s\u00ec e la lascia per inseguire Gwen: la raggiunge mentre, salita su di un autobus, \u00e8 in procinto di lasciare la citt\u00e0. La riconquista raccontando delle buffe e romantiche invenzioni, simili a quelle create da Gwen, e chiedendole infine di sposarlo."}
{"id": "3047485", "revid": "1924342", "url": "https://it.wikipedia.org/wiki?curid=3047485", "title": "Je veux", "text": "Je veux \u00e8 il singolo di debutto della cantante francese ZAZ, pubblicato il 10 maggio 2010 in Francia dall'etichetta discografica Play On. Il brano \u00e8 stato diffuso nel mese di luglio su scala internazionale dalla Sony.\nLa canzone, scritta da Tryss e Kerredine Soltani e prodotta da quest'ultimo insieme a Alban Sautour, \u00e8 inclusa nell'album di debutto della cantante, l'eponimo \"Zaz\", che ha raggiunto la vetta della classifica francese degli album.\nViene usata nei balletti burlesque nel programma Chiambretti Night.\nZAZ attraverso questa canzone si descrive come una ragazza semplice, a cui non interessano i soldi e i beni immobili, bens\u00ec la salute, l'amore e la felicit\u00e0.\nDel brano \u00e8 stata incisa anche una versione cantata in italiano, dal titolo \"Mi Va\".\nVideo.\nIl videoclip del brano \u00e8 stato girato presso il famoso mercato delle pulci di Saint-Ouen, a nord di Parigi."}
{"id": "3047486", "revid": "830939", "url": "https://it.wikipedia.org/wiki?curid=3047486", "title": "Charles Reade", "text": "Biografia.\nComp\u00ec studi giuridici che poi abbandon\u00f2 per seguire la passione per la letteratura e per il teatro. In collaborazione con Tom Taylor scrisse la commedia \"Mask and Faces Peg Woffington\" (1853). Laura Seymour divenne sua amica ed ispiratrice e lo indirizz\u00f2 verso la scrittura di romanzi a sfondo sociale.\nEbbe notevole fortuna come romanziere e, in minor misura, come drammaturgo. Assimil\u00f2 con abilit\u00e0 lo stile e il metodo di lavoro (per esempio l'accurata documentazione) dei naturalisti francesi, prendendo come tema della propria narrativa gli orrori dei penitenziari in \"Non \u00e8 mai troppo tardi per correggersi\" (\"It's never too late to mend\", 1856) o dei manicomi in \"Dollaro rubato\" (Hard cash, 1863).\nLa sua opera migliore \u00e8 considerata \"Il chiostro e il focolare\" (\"The cloister and the hearth\", 1861), un romanzo di vasto respiro sullo sfondo della Provenza e dell'Italia rinascimentali, ricostruito con sapienza.\nMolte delle sue opere vennero adattate per lo schermo fin dai tempi del cinema muto."}
{"id": "3047487", "revid": "92723", "url": "https://it.wikipedia.org/wiki?curid=3047487", "title": "Andrea Vanni", "text": "Biografia.\nInviato come ambasciatore a Napoli, ad Avignone, Firenze, fu anche gonfaloniere. Discepolo di santa Caterina da Siena, altern\u00f2 l'attivit\u00e0 politica per la Repubblica di Siena a quella di pittore. \nInfluenzato da Simone Martini, aiut\u00f2 a diffondere lo stile della scuola senese nell'Italia meridionale."}
{"id": "3047488", "revid": "493703", "url": "https://it.wikipedia.org/wiki?curid=3047488", "title": "Andrea di Vanni", "text": ""}
{"id": "3047489", "revid": "54193", "url": "https://it.wikipedia.org/wiki?curid=3047489", "title": "Elaboratore di testo", "text": ""}
{"id": "3047490", "revid": "54193", "url": "https://it.wikipedia.org/wiki?curid=3047490", "title": "Programma di videoscrittura", "text": ""}
{"id": "3047493", "revid": "54193", "url": "https://it.wikipedia.org/wiki?curid=3047493", "title": "Diastratico", "text": ""}
{"id": "3047494", "revid": "54193", "url": "https://it.wikipedia.org/wiki?curid=3047494", "title": "Diafasico", "text": ""}
{"id": "3047495", "revid": "54193", "url": "https://it.wikipedia.org/wiki?curid=3047495", "title": "Diacronico", "text": ""}
{"id": "3047496", "revid": "54193", "url": "https://it.wikipedia.org/wiki?curid=3047496", "title": "Diamesico", "text": ""}
{"id": "3047497", "revid": "54193", "url": "https://it.wikipedia.org/wiki?curid=3047497", "title": "Diatopico", "text": ""}
{"id": "3047498", "revid": "106908", "url": "https://it.wikipedia.org/wiki?curid=3047498", "title": "Trovatori galiziano-portoghesi", "text": "Qui di seguito vengono riportati i trovatori (o anche \"xograis\") in lingua galiziano-portoghese.\nPortogallo.\nQuesta \u00e8 una lista di trovatori nati in Portogallo e che hanno scritto le loro opere in galiziano-portoghese. \nIl re Dionigi I del Portogallo \u00e8 l'unico autore di cui alcune delle sue opere si conservano insieme alla notazione musicale, nella pergamena Sharrer. Per il resto si sono conservati solo i testi, senza musica, nei seguenti canzonieri: Cancioneiro da Ajuda, Cancioneiro da Biblioteca Nacional e Cancioneiro da Vaticana."}
{"id": "3047506", "revid": "124123", "url": "https://it.wikipedia.org/wiki?curid=3047506", "title": "Gabriel-Marie Legouv\u00e9", "text": "Scrisse tragedie d'argomento classico che si riallacciano al teatro volterriano: \"La morte di Abele\" (La mort d'Abel, 1792), \"Quinto Fabio\" (Quintus Fabius, 1795), \"Eteocle e Polinice\" (Et\u00e9ocle et Polynice, 1799). \n\u00c8 stato il settimo ad occupare, dal 1803 al 1811, il Seggio 4 dell'Acad\u00e9mie fran\u00e7aise.\nIl figlio, lo scrittore Ernest Legouv\u00e9 (1807-1903), \u00e8 stato a sua volta membro dell'Acad\u00e9mie fran\u00e7aise."}
{"id": "3047510", "revid": "92723", "url": "https://it.wikipedia.org/wiki?curid=3047510", "title": "Marco Scacchi", "text": "Biografia.\nStudi\u00f2 sotto la guida di Giovanni Francesco Anerio a Roma. Nel 1621 circa si trasfer\u00ec a Varsavia per entrare come violinista al servizio del principe Ladislao IV figlio di Sigismondo III re di Polonia. Quando nel 1632 Ladislao divenne re di Polonia, Scacchi divenne maestro di cappella della corte polacca, mantenendo questa carica fino al 1649. In questo periodo ebbe come allievo Kaspar F\u00f6rster il Giovane.\nIl 4 settembre 1636 con la sua opera \"Il ratto di Helena\", su libretto di Virgilio Puccitelli, venne inaugurato il teatro del palazzo di corte di Vilnius, costruito dall'architetto e scenografo Agostino Locci, su incarico di Ladislao IV re di Polonia e Lituania. \u00c8 probabile che Scacchi abbia messo in musica tutte o parte delle opere su libretto di Puccitelli, rappresentate alla corte di Varsavia dal 1637 al 1640.\nNel 1643 critic\u00f2 pubblicamente la raccolta \"Psalmen Davids\" (1640) dell'organista di Danzica Paul Siefert, dando in luce il libello polemico \"Cribrum musicum ad triticum siferticum\" (\"Setaccio musicale del frumento di Siefert\"). Nel suo scritto, Scacchi accusava Siefert, allievo di Sweelinck, di avere scarsa tecnica compositiva, dimostrando che non era in grado di comporre correttamente neppure in quello stile tradizionale da lui cos\u00ec strenuamente difeso, e di aver usato impropriamente nei salmi figure cromatiche non adatte allo stile a cappella dei salmi. Ne nacque un'astiosa polemica, alimentata non ultimo dal fatto che il \"Cribrum musicum\" era dedicato a Kaspar Forster il vecchio, padre del suo allievo, che venti anni prima aveva sconfitto Siefert in un concorso per il posto di \"Kantor\" a Danzica. La polemica si trascin\u00f2 per qualche tempo. Due anni dopo Siefert replicava a Scacchi pubblicando il suo libello \"Anticribratio musica ad avenam scachianam\" (\"Controsetacciatura musicale dell'avena di Scacchi\"), concentrandosi sui problemi del contrappunto imitativo, ma senza riscuotere alcun consenso tra i musicisti del tempo chiamati a esprimere un parere, tra i quali Heinrich Sch\u00fctz.\nCome avrebbe meglio chiarito nel successivo \"Breve discorso sopra la musica moderna\" (Varsavia, P. Elert, 1649), dedicato a Giovanni Casimiro II re di Polonia, Scacchi riteneva che non necessariamente l'uso di procedimenti compositivi della \"seconda prattica\" avrebbe secolarizzato la musica da chiesa; l'osservanza delle regole della \"prima prattica\" non doveva, tuttavia, negare ai compositori la possibilit\u00e0 di sfruttare le possibilit\u00e0 offerte dalla \"seconda prattica\". Tutta la questione - secondo Scacchi - poteva essere risolta distinguendo fra gli stili musicali allora praticabili. Propose quindi una classificazione in base a cui distinse in primo luogo \"stylus antiquus\" e \"stylus modernus\", che nella sua visione coincidono con la prima e la seconda prattica, come definite da Claudio Monteverdi nella polemica con Giovanni Maria Artusi. Successivamente articol\u00f2 il sistema in base alla funzione della musica in \"stylus ecclesiasticus\", \"stylus cubicularius\" (da camera) e \"stylus theatralis\" Tale classificazione degli stili ebbe influenza tra i musicisti delle successive generazioni, tra i quali Christoph Bernhard, nel \"Tractatus compositionis augmentatus,\" e l'allievo Angelo Berardi, nei trattati \"Ragionamenti musicali\" (1681) e \"Miscellanea musicale\" (1689).\nL'influenza di Scacchi sullo sviluppo della composizione in Germania ebbe effetto vasto e immediato. Di particolare importanza fu l'uso, da lui praticato e difeso nella polemica con Siefert, della risposta tonale nei passi fugati, che fu determinante nel trasformare i procedimenti imitativi del contrappunto rinascimentale in quelli della fuga dell'et\u00e0 barocca.\nNel 1649 lasci\u00f2 la corte di Varsavia e fece ritorno Italia; si ritir\u00f2 a vivere nella natia Gallese. Negli ultimi anni di vita ebbe come allievo Angelo Berardi, che pi\u00f9 volte lo ricorda nelle sue opere teoriche.\nA Gallese, suo paese natale, un museo \u00e8 intitolato a lui; ogni anno si svolge il festival di musica barocca \"Marco Scacchi\"\nOpere.\nScacchi fu un compositore prolifico. Scrisse messe, madrigali, mottetti. Di lui ci sono pervenute le seguenti opere:\nAltri suoi mottetti e madrigali si conservano manoscritti in diverse biblioteche europee e americane."}
{"id": "3047512", "revid": "35804", "url": "https://it.wikipedia.org/wiki?curid=3047512", "title": "Census Area di Wrangell-Petersburg", "text": ""}
{"id": "3047513", "revid": "256896", "url": "https://it.wikipedia.org/wiki?curid=3047513", "title": "Gabriel Marie Legouv\u00e9", "text": ""}
{"id": "3047516", "revid": "256896", "url": "https://it.wikipedia.org/wiki?curid=3047516", "title": "Eug\u00e8ne Marin Labiche", "text": ""}
{"id": "3047525", "revid": "92723", "url": "https://it.wikipedia.org/wiki?curid=3047525", "title": "Diritto valacco", "text": "Il diritto valacco, pi\u00f9 precisamente \"Ius Valachicum\" o \"Lex Antiqua Valachorum\", in romeno storico: \u0245\u0435\u045f\u0469 \u0421\u0442\u0440\u044a\u043c\u043e\u0448\u0469\u0441\u043a\u0463, \"legea str\u0103mo\u0219easc\u0103\" ovvero \"diritto ancestrale\", designa un complesso di norme di diritto e di consuetudini, che si sviluppa a partire dall'alto medioevo molto prima dell'affermazione di un'entit\u00e0 statale e ha continuato a perpetuarsi tramite forme di organizzazione sociale e giuridica della popolazione romenofona (valacchi) fino al XVIII - XIX secolo. \nAltre denominazioni possono indicare il diritto consuetudinario romeno, l'insieme di regole giuridiche sostanziali o normative: \"Ius Volachie\", \"Antiqua et approbata lex districtum Volachicaliu universorum\", \"Lex Olachorum\", \"Ritus Volachie\", \"Modus Olachorum\", \"Mos Olachorum\", \"Volachorum antiqua lex et consuetudo\". In magiaro: \"Vlach jog\".\nStoria.\nNell'Europa centrale, orientale e nei Balcani nelle comunit\u00e0 valacche, dove lo stile di vita e l'economia erano basati sulla transumanza, affiorarono quei diritti, doveri, privilegi e specificit\u00e0 giuridiche che i zupani e dai boiardi erano i principali responsabili, amministrando la giustizia, reclutando le truppe, riscuotendo le tasse e garantendo i diritti del pascolo, dell'attivit\u00e0 molitoria, della pesca, della caccia, della raccolta e del taglio della legna. La \u00abconsuetudine buona e vecchia\u00bb (\"obiceiul bun \u015fi b\u0103tr\u00e2n\") e le \u00ableggi buone e rette\u00bb (\"legilor bune \u015fi drepte\") adottate dagli anziani (\"din b\u0103tr\u00e2ni\") furono conservate dal \"jude\", dal \"knjaz\", dal \"voievoda\", fino al \"domnitor\".\nIl diritto valacco si ritrova soprattutto presso i rumeni (Valacchia, Moldavia, Transilvania, Rutenia subcarpatica, Polonia, Slovacchia), gli arumeni di Macedonia, i ruteni (Rutenia subcarpatica, Polonia, Slovacchia), i polacchi, gli slovacchi, i moravi (Valacchia morava), i serbi e i croati.\nDiritto valacco in Slovacchia.\nIn Slovacchia il diritto valacco fu in vigore dal XIV al XVII secolo, spesso mantenuto dall'autorit\u00e0 (il pi\u00f9 famoso privilegio per i Valacchi delle regioni di Orava e Liptov fu concesso da Mattia Corvino nel 1474). Secondo questo privilegio i Valacchi dei Carpazi dopo un determinato periodo (6-20 anni) erano esentati da tutti gli obblighi tributari compresi il pagamento delle decime ecclesiastiche e le corv\u00e9e per la costruzione di strade, confini e per il servizio militare. Dalla seconda met\u00e0 del XVI secolo queste concessioni furono gradatamente abolite."}
{"id": "3047539", "revid": "729019", "url": "https://it.wikipedia.org/wiki?curid=3047539", "title": "\u010ckalovskaja (metropolitana di Ni\u017enij Novgorod)", "text": "\u010ckalovskaja (in russo:\u0427\u043a\u0430\u043b\u043e\u0432\u0441\u043a\u0430\u044f) \u00e8 una stazione della Linea Avtozavodskaja, la linea 1 della Metropolitana di Ni\u017enij Novgorod. \u00c8 stata inaugurata il 20 novembre 1985."}
{"id": "3047540", "revid": "729019", "url": "https://it.wikipedia.org/wiki?curid=3047540", "title": "Leninskaja (metropolitana di Ni\u017enij Novgorod)", "text": "Leninskaja (in russo:\u041b\u0435\u043d\u0438\u043d\u0441\u043a\u0430\u044f) \u00e8 una stazione della Linea Avtozavodskaja, la linea 1 della Metropolitana di Ni\u017enij Novgorod. \u00c8 stata inaugurata il 20 novembre 1985."}
{"id": "3047541", "revid": "729019", "url": "https://it.wikipedia.org/wiki?curid=3047541", "title": "Zare\u010dnaja (metropolitana di Ni\u017enij Novgorod)", "text": "Zare\u010dnaja (in russo:\u0417\u0430\u0440\u0435\u0447\u043d\u0430\u044f) \u00e8 una stazione della Linea Avtozavodskaja, la linea 1 della Metropolitana di Ni\u017enij Novgorod. \u00c8 stata inaugurata il 20 novembre 1985."}
{"id": "3047542", "revid": "938", "url": "https://it.wikipedia.org/wiki?curid=3047542", "title": "Aeta", "text": "Gli Aeta sono un gruppo etnico dell'isola di Luzon, nelle Filippine. Di tipo pigmoide, essi vivono di caccia e di raccolta. Vanno considerati come i primi abitanti delle Filippine, in quanto gi\u00e0 presenti nell'isola al tempo delle migrazioni di popoli austronesiani."}
{"id": "3047543", "revid": "729019", "url": "https://it.wikipedia.org/wiki?curid=3047543", "title": "Dvigatel' Revoljucii (metropolitana di Ni\u017enij Novgorod)", "text": "Dvigatel' Revoljucii (in russo:\u0414\u0432\u0438\u0433\u0430\u0442\u0435\u043b\u044c \u0420\u0435\u0432\u043e\u043b\u044e\u0446\u0438\u0438) \u00e8 una stazione della Linea Avtozavodskaja, la linea 1 della Metropolitana di Ni\u017enij Novgorod. \u00c8 stata inaugurata il 20 novembre 1985."}
{"id": "3047544", "revid": "729019", "url": "https://it.wikipedia.org/wiki?curid=3047544", "title": "Proletarskaja (metropolitana di Ni\u017enij Novgorod)", "text": "Proletarskaja (in russo:\u041f\u0440\u043e\u043b\u0435\u0442\u0430\u0440\u0441\u043a\u0430\u044f) \u00e8 una stazione della Linea Avtozavodskaja, la linea 1 della Metropolitana di Ni\u017enij Novgorod. \u00c8 stata inaugurata il 20 novembre 1985."}
{"id": "3047545", "revid": "729019", "url": "https://it.wikipedia.org/wiki?curid=3047545", "title": "Avtozavodskaja (metropolitana di Ni\u017enij Novgorod)", "text": "Avtozavodskaja (in russo:\u0410\u0432\u0442\u043e\u0437\u0430\u0432\u043e\u0434\u0441\u043a\u0430\u044f) \u00e8 una stazione della linea Avtozavodskaja, la linea 1 della metropolitana di Ni\u017enij Novgorod. \u00c8 stata inaugurata l'8 agosto 1987. La stazione prende il nome dalla fabbrica di automobili."}
{"id": "3047546", "revid": "729019", "url": "https://it.wikipedia.org/wiki?curid=3047546", "title": "Komsomol'skaja (metropolitana di Ni\u017enij Novgorod)", "text": "Komsomol'skaja (in russo:\u041a\u043e\u043c\u0441\u043e\u043c\u043e\u043b\u044c\u0441\u043a\u0430\u044f) \u00e8 una stazione della Linea Avtozavodskaja, la linea 1 della Metropolitana di Ni\u017enij Novgorod. \u00c8 stata inaugurata l'8 agosto 1987."}
{"id": "3047547", "revid": "729019", "url": "https://it.wikipedia.org/wiki?curid=3047547", "title": "Kirovskaja (metropolitana di Ni\u017enij Novgorod)", "text": "Kirovskaja (in russo:\u041a\u0438\u0440\u043e\u0432\u0441\u043a\u0430\u044f) \u00e8 una stazione della Linea Avtozavodskaja, la linea 1 della Metropolitana di Ni\u017enij Novgorod. \u00c8 stata inaugurata il 15 novembre 1989."}
{"id": "3047548", "revid": "729019", "url": "https://it.wikipedia.org/wiki?curid=3047548", "title": "Park Kul'tury (metropolitana di Ni\u017enij Novgorod)", "text": "Park Kul'tury (in russo: \u041f\u0430\u0440\u043a \u041a\u0443\u043b\u044c\u0442\u0443\u0440\u044b) \u00e8 una stazione della Linea Avtozavodskaja, la linea 1 della Metropolitana di Ni\u017enij Novgorod, di cui \u00e8 uno dei due capolinea. \u00c8 stata inaugurata il 15 novembre 1989."}
{"id": "3047552", "revid": "339392", "url": "https://it.wikipedia.org/wiki?curid=3047552", "title": "Lago Njarasa", "text": ""}
{"id": "3047553", "revid": "767487", "url": "https://it.wikipedia.org/wiki?curid=3047553", "title": "Homo njarasensis", "text": "L'Africantropo (\"Homo njarasensis\") \u00e8 il nome dato ai fossili di ominide scoperti nel 1935 presso il lago Njarasa, nell'Africa orientale (Tanzania) e risalenti al pleistocene medio. \nI resti vennero in principio classificati con il nome scientifico di \"Africanthropus njarasensis\", in seguito modificato in \"Homo njarasensis\"."}
{"id": "3047555", "revid": "1851848", "url": "https://it.wikipedia.org/wiki?curid=3047555", "title": "Veniamin Re\u0161etnikov", "text": "Biografia.\nHa conquistato una medaglia di bronzo ai Campionati mondiali di scherma nella gara di sciabola individuale nel 2010.\nHa inoltre conquistato una medaglia d'oro ai Campionati europei di scherma nella gara di sciabola a squadre nel 2007 e nella sciabola individuale nel 2009."}
{"id": "3047557", "revid": "287204", "url": "https://it.wikipedia.org/wiki?curid=3047557", "title": "Pyracantha coccinea", "text": "L'agazzino (Pyracantha coccinea ) \u00e8 una pianta spinosa appartenente alla famiglia delle Rosacee, diffusa in Eurasia.\nDescrizione.\nHa fiori bianchi, in corimbi che vengono prodotti in tarda primavera e frutti che sono piccole drupe e possono essere rossi, gialli o arancioni a seconda delle variet\u00e0. \nL'agazzino \u00e8 un arbusto, caducifoglie in climi freddi e latifoglie, con rami spinosi.\nUsi.\nL'agazzino \u00e8 una pianta ornamentale molto usata per le siepi; sopporta bene le potature, \u00e8 una pianta resistente e rustica. Inoltre con le piccole spine pu\u00f2 essere usata come pianta difensiva e impenetrabile sui confini degli appezzamenti.\n\u00c8 molto visitata dalle api che ne bottinano nettare e polline."}
{"id": "3047561", "revid": "287204", "url": "https://it.wikipedia.org/wiki?curid=3047561", "title": "Melanie Moumas", "text": ""}
{"id": "3047562", "revid": "33683188", "url": "https://it.wikipedia.org/wiki?curid=3047562", "title": "Distretto di Krasnogorsk", "text": ""}
{"id": "3047563", "revid": "110157", "url": "https://it.wikipedia.org/wiki?curid=3047563", "title": "Krasnogorskij rajon (Oblast' di Mosca)", "text": "Il Krasnogorskij rajon () \u00e8 un rajon dell'Oblast' di Mosca, nella Russia europea, il cui capoluogo \u00e8 Krasnogorsk. Istituito nel 1932, ricopre una superficie di 220 chilometri quadrati ed ospita una popolazione di circa 161.000 abitanti."}
{"id": "3047566", "revid": "1318658", "url": "https://it.wikipedia.org/wiki?curid=3047566", "title": "Vitex agnus-castus", "text": "L'agnocasto (\"Vitex agnus-castus\") \u00e8 un arbusto della famiglia delle Verbenacee (\"Lamiaceae\" secondo la classificazione APG III), diffuso negli ambienti umidi mediterranei. \"Vitex agnus castus\" L. \u00e8 il nome botanico della pianta. Nomi volgari della droga assai diffusi in Italia sono \"Pepe falso\" (poich\u00e9 i frutti maturi ed essiccati sono simili al Pepe nero) o \"Pepe dei monaci\". La droga \u00e8 anche conosciuta internazionalmente come Chasteberry, Chaste tree, Monk's pepper.\nDescrizione Botanica.\nL'Agnocasto \u00e8 una pianta arbustiva perenne di altezza a completo accrescimento fino a 5\u20136 m con foglie palmatocomposte di colore verde ed infiorescenze rosa-blu.\nUsi e attivit\u00e0 farmacologiche.\nL'agnocasto viene tradizionalmente indicato, in ambito erboristico, per problemi legati alla salute riproduttiva nelle donne (es. irregolarit\u00e0 del ciclo mestruale, sintomi premestruali, dismenorrea spasmodica e nei casi di ridotta produzione di latte materno). \nTuttavia, nonostante numerosi studi, le prove cliniche sull'efficacia dell'agnocasto sono limitate soprattutto a causa della non elevata affidabilit\u00e0 degli studi per bias cognitivi e problemi metodologici negli studi . \nUn numero limitato di studi clinici controllati e di alta qualit\u00e0 hanno valutato l'efficacia dei preparati di \"V. agnus-castus\" nel trattamento dei sintomi associati alla sindrome premestruale. Nonostante un'ampia risposta positiva al placebo osservata in questi studi (circa il 50%) e l'eterogeneit\u00e0 nelle condizioni di prova, una revisione sistematica del 2010 ha rilevato che l'estratto di agnocasto ha dimostrato un beneficio generale nel ridurre i sintomi fisici avversi. \nIl Ministero della Sanit\u00e0 tedesco indica l'utilizzo della droga per le anomalie del ciclo mestruale, per la sindrome premestruale e per la mastodinia. Nonostante queste raccomandazioni, ci sono diverse indicazioni che Vitex agnus-castus presenta diversi effetti avversi e dovrebbe essere evitato durante la gravidanza a causa della possibilit\u00e0 di complicazioni. \nGli effetti avversi pi\u00f9 frequenti derivanti dall'uso di vitex includono nausea, mal di testa, disturbi gastrointestinali, disturbi mestruali, affaticamento e disturbi della pelle.\nNon esiste consenso sull'efficacia degli estratti di agnocasto nell'aumentare la produzione di latte materno ma EMA non ne raccomanda l'uso. Il latte materno umano, analizzato chimicamente, non ha rivelato cambiamenti di composizione prima e dopo l'uso dell'agnocasto. Nonostante la generale bassa tossicit\u00e0 delll'agnocasto e la mancanza di prove che i suoi costituenti chimici passino nel latte, i prodotti a base d'agnocasto dovrebbero essere evitati durante l'allattamento perch\u00e9 la loro sicurezza non \u00e8 stata accertata. \nIl meccanismo d'azione sembra essere legato ad una diminuzione del rilascio dell'ormone follicolo stimolante e ad un aumento del rilascio dell'ormone luteinizzante e della prolattina."}
{"id": "3047568", "revid": "33683331", "url": "https://it.wikipedia.org/wiki?curid=3047568", "title": "Distretto di Krasnogorskij", "text": ""}
{"id": "3047570", "revid": "1305772", "url": "https://it.wikipedia.org/wiki?curid=3047570", "title": "Distretto di Ola", "text": ""}
{"id": "3047572", "revid": "1543377", "url": "https://it.wikipedia.org/wiki?curid=3047572", "title": "M\u00e9lanie Moumas", "text": "Biografia.\nHa conquistato una medaglia di bronzo nel fioretto a squadre ai campionati europei di scherma di Kiev del 2008 ed una a quelli di Plovdiv del 2009.\nHa anche vinto una medaglia di bronzo nel fioretto individuale ai XV Giochi del Mediterraneo.\nPalmar\u00e8s.\nIn carriera ha conseguito i seguenti risultati:"}
{"id": "3047573", "revid": "834", "url": "https://it.wikipedia.org/wiki?curid=3047573", "title": "Miller County", "text": ""}
{"id": "3047575", "revid": "339392", "url": "https://it.wikipedia.org/wiki?curid=3047575", "title": "Hajnalka Kiraly Picot", "text": ""}
{"id": "3047576", "revid": "1305772", "url": "https://it.wikipedia.org/wiki?curid=3047576", "title": "Azania Front Lutheran Church", "text": "La Azania Front Lutheran Church \u00e8 una chiesa luterana della citt\u00e0 di Dar es Salaam, in Tanzania, ed \u00e8 uno degli edifici storici pi\u00f9 noti della citt\u00e0 e pi\u00f9 visitati dai turisti. Fu costruita dai missionari tedeschi nel 1898, nello stile tipico dell'architettura bavarese dell'epoca. L'ingresso principale \u00e8 rivolto verso il porto."}
{"id": "3047579", "revid": "46291", "url": "https://it.wikipedia.org/wiki?curid=3047579", "title": "Agrostis", "text": "Agrostis \u00e8 un genere di piante erbacee della famiglia delle Poaceae (o Graminacee), comprendente oltre 200 specie annue o perenni, comuni in prati incolti e usate per il foraggio.\nTassonomia.\nIl genere comprende le seguenti specie:"}
{"id": "3047587", "revid": "182396", "url": "https://it.wikipedia.org/wiki?curid=3047587", "title": "Popolo cliente (storia romana)", "text": ""}
{"id": "3047593", "revid": "125325250", "url": "https://it.wikipedia.org/wiki?curid=3047593", "title": "Pescara Calcio 2007-2008", "text": "Questa voce raccoglie le informazioni riguardanti il Pescara Calcio nelle competizioni ufficiali della stagione 2007-2008.\nMaglie e sponsor.\nLo sponsor tecnico per la stagione 2007-2008 \u00e8 la Legea, mentre gli sponsor ufficiali sono Soglia Group, Humangest e Saquella.\nOrganigramma societario.\nArea direttiva\nArea organizzativa\nArea tecnica\nRosa.\n\"Rosa tratta dal sito ufficiale.\""}
{"id": "3047597", "revid": "287204", "url": "https://it.wikipedia.org/wiki?curid=3047597", "title": "The Punisher (videogioco)", "text": ""}
{"id": "3047600", "revid": "287204", "url": "https://it.wikipedia.org/wiki?curid=3047600", "title": "Juribej", "text": ""}
{"id": "3047605", "revid": "110157", "url": "https://it.wikipedia.org/wiki?curid=3047605", "title": "Juribej (penisola Jamal)", "text": "Lo Juribej () \u00e8 un fiume della Russia siberiana nordoccidentale (Circondario autonomo Jamalo-Nenec), tributario del mare di Kara.\nNasce dalla confluenza dei due rami sorgentizi \"Pravyj Juribej\" (\"Juribej di destra\") e \"Levyj Juribej\" (\"Juribej di sinistra\"), a loro volta emissari dei due laghi \"Jarato-1\" e \"Jarato-2\"; scorre nella sezione meridionale della vasta penisola Jamal, in un territorio piatto e spesso paludoso, sfociando infine dopo 340 chilometri di corso (451 contando il pi\u00f9 lungo dei suoi rami sorgentizi, il \"Levyj Juribej\") nella baia della Bajdarata, insenatura del mare di Kara.\nI maggiori affluenti sono \"Chutyjacha\" e \"Latamaretajacha\" dalla sinistra idrografica, \"Nenzotojacha\" e \"Pemakodajacha\" dalla destra. Fra i numerosissimi laghi del bacino, i maggiori sono (oltre ai gi\u00e0 citati Jarato-1 e Jarato-2) \"T\u0117tanto\", \"Sochonto\", \"Judejnto\", \"Mengakoto\", \"T\u0117lingoto\", \"Paladito\", \"Jud\u0117to\", \"Varng\u0117to\".\nLo Juribej \u00e8 gelato, in media, dai primi di ottobre ai primi di giugno; la fusione dei ghiacci e delle nevi causa le piene, i cui massimi si registrano a giugno e luglio.\nNel XVIII secolo il fiume Juribej era utilizzato come importante via di comunicazione nella via commerciale che univa la Russia europea settentrionale con la citt\u00e0 di Mangazeja."}
{"id": "3047607", "revid": "80339", "url": "https://it.wikipedia.org/wiki?curid=3047607", "title": "Yuribey", "text": ""}
{"id": "3047611", "revid": "767487", "url": "https://it.wikipedia.org/wiki?curid=3047611", "title": "Matylda Ostojska", "text": "Biografia.\nHa conquistato una medaglia d'oro nella sciabola a squadre ai campionati europei di scherma di Kiev del 2008.\nPalmar\u00e8s.\nIn carriera ha conseguito i seguenti risultati:"}
{"id": "3047613", "revid": "1543377", "url": "https://it.wikipedia.org/wiki?curid=3047613", "title": "Makumbusho", "text": "Makumbusho \u00e8 una circoscrizione (\"ward\") del distretto di Kinondoni, a Dar es Salaam, in Tanzania, a pochi chilometri dal centro sulla strada per Bagamoyo. Al censimento del 2002 contava 55.702 abitanti. A Makumbusho si trova uno dei mercati di Dar es Salaam, attualmente in declino a causa della mancanza di collegamenti efficienti con la citt\u00e0.\nMakumbusho Village Museum.\nA Makumbusho ha sede il Makumbusho Village Museum (o semplicemente Village Museum; in swahili Kijiji cha Makumbusho, \"villaggio di Makumbusho\"), un museo all'aperto in cui sono riprodotte 16 abitazioni tradizionali delle principali etnie della Tanzania e le coltivazioni tipiche di ciascuna di queste etnie. Fondato nel 1996, \u00e8 uno di un consorzio di cinque musei noti collettivamente come National Museum of Tanzania. Al museo \u00e8 associato anche un centro culturale (Makumbusho Cultural Centre) che organizza spettacoli di danze tradizionali e degustazioni di cucina tradizionale tanzaniana. Nel centro operano anche artisti e artigiani locali che espongono e vendono le proprie creazioni."}
{"id": "3047614", "revid": "115645801", "url": "https://it.wikipedia.org/wiki?curid=3047614", "title": "Paolo Jacobini", "text": "Carriera.\nGiocatore.\nDopo aver disputato il campionato di Prima Divisione 1937-1938 con il passa alla , con la quale disputer\u00e0, fino al 1948, 132 partite in serie A. Successivamente vest\u00ec anche le maglie di , e Chinotto Neri.\nAllenatore.\nAllen\u00f2 per una stagione la Viterbese.\nCuriosit\u00e0.\nNel 1948 compare, insieme ad altri calciatori, nel film \"11 uomini e un pallone\", diretto da Giorgio Simonelli, nella parte di se stesso."}
{"id": "3047620", "revid": "205197", "url": "https://it.wikipedia.org/wiki?curid=3047620", "title": "Bazargic", "text": ""}
{"id": "3047622", "revid": "287204", "url": "https://it.wikipedia.org/wiki?curid=3047622", "title": "Makumbusho Village Museum", "text": ""}
{"id": "3047636", "revid": "54253", "url": "https://it.wikipedia.org/wiki?curid=3047636", "title": "Francesco Sabatini (linguista)", "text": "\u00c8 presidente onorario dell'Accademia della Crusca, di cui \u00e8 stato presidente dal 2000 al 2008, e professore emerito dell'Universit\u00e0 degli studi Roma Tre.\nBiografia e carriera.\nNato in Abruzzo nel 1931 a Pescocostanzo (Provincia dell'Aquila), Francesco Sabatini si \u00e8 laureato in Lettere all'Universit\u00e0 di Roma nel 1954 con Alfredo Schiaffini e Natalino Sapegno, specializzandosi in Storia della Lingua Italiana. Dal 1971 \u00e8 Professore ordinario di Storia della lingua italiana e linguistica italiana. Ha insegnato Storia della lingua italiana e Filologia romanza nelle Universit\u00e0 di Lecce (1965-71) e Genova (1971-75) e Storia della lingua italiana nelle Universit\u00e0 di Napoli (1975-76), Roma \"La Sapienza\" (1976-95) e Roma Tre. Dal 2010 \u00e8 Professore Emerito nell'Universit\u00e0 di Roma Tre.\nDal 1977 al 1981 \u00e8 stato presidente della Societ\u00e0 di Linguistica Italiana e dal 1999 al 2001 dell'Associazione per la Storia della Lingua Italiana.\nDal 1976 \u00e8 socio dell'Accademia della Crusca, nel 1988 \u00e8 diventato accademico e nel marzo del 2000 \u00e8 stato eletto presidente della stessa istituzione, primo non toscano docente dell'Universit\u00e0 di Firenze a ricoprire questa carica. \u00c8 stato poi riconfermato per due successivi mandati.\nHa ricevuto la laurea honoris causa in Lingue e letterature moderne dall'Universit\u00e0 di Bari (2004) e la laurea honoris causa in Scienze Sociali dall'Universit\u00e0 \"D'Annunzio\" di Chieti-Pescara (2007).\nDal 1965 \u00e8 deputato della Deputazione abruzzese di storia patria, istituzione della quale \u00e8 stato anche presidente.\nDurante la sua presidenza l'Accademia della Crusca ha realizzato il proprio sito web e ha riordinato e informatizzato il proprio archivio storico.\nSabatini ha inoltre ideato il programma della Settimana della lingua italiana nel mondo, iniziativa volta alla promozione della lingua italiana nel mondo, che si svolge ogni anno dal 2001 in tutti gli Istituti Italiani di Cultura, in collaborazione con il Ministero degli Affari Esteri. Ha anche instaurato un rapporto particolare tra l'Accademia della Crusca e la Presidenza della Repubblica Italiana durante il settennato del Presidente Carlo Azeglio Ciampi.\nIl 16 maggio 2008, con un anno di anticipo sulla scadenza del suo mandato, in conseguenza dell'approvazione del nuovo statuto, Sabatini ha lasciato la presidenza dell'Accademia della Crusca. Gli \u00e8 succeduta in questa carica Nicoletta Maraschio.\nFrancesco Sabatini \u00e8 autore di numerose pubblicazioni, tra cui il noto \"Dizionario Italiano\" (insieme a Vittorio Coletti) e \"L'Europa dei popoli\" (insieme al demografo Antonio Golini). I suoi interessi di ricerca si concentrano sulle origini delle lingue neolatine, la pluralit\u00e0 di lingue e culture nell'Italia medievale, la formazione della norma linguistica italiana, l'evoluzione dell'italiano dopo l'unit\u00e0 politica e nell'era delle telecomunicazioni, la linguistica generale, il linguaggio giuridico, l'educazione linguistica nella scuola italiana, la posizione delle lingue nazionali nell'Europa contemporanea.\nHa ricevuto il Premio Citt\u00e0 di Bologna per la Filologia nel 1970 e la Medaglia d'oro del Presidente della Repubblica per la Cultura, l'Arte e la Scuola nel 1988.\nSabatini \u00e8 stato inoltre autore del programma televisivo \"Le voci dell'italiano\", trasmesso da RAI International e ha curato, assieme a un gruppo di collaboratori, la riedizione anastatica e informatica del primo Vocabolario della Crusca del 1612.\nDal 2009 \u00e8 titolare della rubrica televisiva \"Pronto soccorso linguistico\" trasmessa la domenica mattina nell'ambito del programma \"Unomattina in famiglia\" della RAI.\nDal 3 marzo 2017 \u00e8 cittadino onorario di Gravina in Puglia, riconoscimento conferitogli dal consiglio comunale con voto unanime.\nNel giugno 2017 ha ricevuto la cittadinanza onoraria di Introdacqua, paese natale della madre. \nIl 25 maggio 2018 riceve il Premio Barocco nel Castello di Gallipoli.\nIl 2 settembre 2018, nella suggestiva piazza Castello, riceve il premio speciale internazionale \"Citt\u00e0 di Marineo\".\nIl 24 ottobre 2019 Francesco Sabatini riceve a Palermo la cittadinanza onoraria presso l'Auditorium del SS. Salvatore. Il riconoscimento gli \u00e8 stato conferito dal sindaco Leoluca Orlando nel corso di una cerimonia nell'ambito della XXIII edizione della \"Settimana di Studi Danteschi\".\nOnorificenze.\nXXII edizione Premio Benigno e Filomena Suffoletta \n- 5 luglio 2015 - Roccaraso (AQ) "}
{"id": "3047639", "revid": "110157", "url": "https://it.wikipedia.org/wiki?curid=3047639", "title": "Pizzi Gemelli", "text": "I Pizzi Gemelli (3262\u00a0e 3225\u00a0m s.l.m.) sono una montagna delle Alpi Retiche occidentali (sottosezione Alpi del Bernina).\nDescrizione.\nSi trovano sulla linea di confine tra l'Italia (val Masino, provincia di Sondrio) e la Svizzera (val Bondasca, una laterale della val Bregaglia).\nLa montagna ha due cime - da cui il nome - che appaiono chiaramente distinte soprattutto da nord.\nLa pi\u00f9 alta \u00e8 la punta sud-est (3262\u00a0m). Da essa scendono la cresta sud-ovest, che si perde nelle gande dell'alta val Porcellizzo, e l'affilata cresta sud-est, che forma una cima secondaria e termina al passo di Bondo (3169\u00a0m).\nDalla punta pi\u00f9 alta la cresta di confine scende ripida su una forcella, risale frastagliata alla punta nord-ovest (3225\u00a0m) e scende infine con un unico salto sul colle dei Gemelli (3106\u00a0m). Dalla punta nord-ovest una poderosa cresta nord scende per 900 metri tra il ghiacciaio della Bondasca e il canalone del colle dei Gemelli, formando il versante pi\u00f9 spettacolare e alpinisticamente interessante della montagna.\nSul versante italiano dei Gemelli si trova il rifugio Gianetti del CAI (2534\u00a0m), su quello svizzero la capanna Sciora del CAS (2118\u00a0m). A pochi metri dal passo di Bondo, a est, sul versante italiano, si trova il bivacco Ronconi.\nItinerari.\nLa prima salita fu compiuta il 9 giugno 1892 dal russo Anton von Rydzewski con le guide Mansueto Barbaria, di Cortina d'Ampezzo, e Christian Klucker, engadinese di Fex, dopo aver raggiunto il colle dei Gemelli per il canalone nord.\nLa \"via normale\" alla punta maggiore sale dal rifugio Gianetti per la cresta sud-ovest e presenta passaggi di II grado.\nL'unico itinerario frequentato dei Gemelli \u00e8 per\u00f2 lo spigolo nord, con partenza dalla capanna Sciora. La maggior parte delle cordate si limita peraltro alla parte inferiore dello spigolo, il cosiddetto \"Ferro da Stiro\" (2680\u00a0m), che offre un'elegante arrampicata su grandi placconate lisce e uniformi (300\u00a0m; V)."}
{"id": "3047643", "revid": "6923", "url": "https://it.wikipedia.org/wiki?curid=3047643", "title": "Messia (Samuel Johnson)", "text": "Messia \u00e8 una composizione poetica di Alexander Pope del 1712 che successivamente Samuel Johnson tradusse in latino nel dicembre 1728.\nQuesto \u00e8 il primo componimento poetico di Johnson ad essere pubblicato, composto da 119 versi in lingua latina. La traduzione venne completata in due giorni e venne sottoposta al giudizio di Pope.\nAntefatto.\nNel 1728, Johnson fu ammesso al Pembroke College di Oxford, ed ebbe come precettore William Jorden. Durante le prime settimane, a Johnson vennero assegnati diversi argomenti su cui scrivere delle poesie che si rifiut\u00f2 di completare. Tuttavia, Johnson complet\u00f2 una poesia, la prima fra quelle assegnategli come esercitazione, alla quale dedic\u00f2 un tempo relativamente significativo (quello di due riletture) e che suscit\u00f2 sorpresa e raccolse applausi. Jorden, colpito dall'abilit\u00e0 di Johnson nella composizione di versi in latino, gli chiese di fare, come esercizio durante le feste natalizie, la traduzione in latino del \"Messiah\" di Pope. Johnson ne tradusse la met\u00e0 in un pomeriggio ed il resto nella mattinata successiva. La traduzione venne completata in fretta poich\u00e9 Johnson sperava di trovare la protezione di qualche mecenate che lo aiutasse a superare le difficolt\u00e0 finanziarie in cui si trovava mentre era a Pembroke.\nDopo che Johnson ebbe completata la traduzione, suo padre Michael Johnson, un libraio, immediatamente stamp\u00f2 il lavoro. In seguito fu presentata in un volume collettaneo, curato da John Husbands, precettore a Pembroke, dal titolo \"Miscellanea di poesie\" (1731).\nMessia.\nIl \"Messia\" di Pope si ispira alla quarta Bucolica di Virgilio nella quale \u00e8 stato detto vi fosse la previsione della nascita di Cristo. Nel suo componimento, Pope fuse insieme la profezia di Isaia sulla venuta del Messia con una formulazione che riecheggia Virgilio. La traduzione latina di Johnson si basa su Virgilio assimilandone il linguaggio delle Bucoliche.\nValutazioni.\nLa traduzione di Johnson riscosse un immediato successo fra gli studenti di Oxford e il volume \"Miscellany of Poems\" (1731), curato da Husbands, raccolse richieste da parte della met\u00e0 degli studenti iscritti al Pembroke College. Anche se quest'opera gli procur\u00f2 apprezzamenti, non gli procacci\u00f2 il vantaggio materiale in cui aveva sperato. La traduzione fu sottoposta all'attenzione di Pope da parte di Charles Arbuthnot, figlio di John Arbuthnot, amioco di Pope; secondo Sir John Hawkins, Pope elogi\u00f2 il lavoro affermando che non era in grado di dire se fosse \"l'originale\" o meno.\nTuttavia, John Taylor, non fu d'accordo sulla definizione di \"elogio\" data a quell'episodio\" ed afferm\u00f2 che \"Pope disse che era un lavoro molto ben fatto, ma che aveva avuto gi\u00e0 modo di leggerlo e non aggiunse altro n\u00e9 sull'opera n\u00e9 sul suo autore.\" In buona sostanza, non era stato Johnson a mandare per primo una copia a Pope, ma suo padre stamp\u00f2 l'opera prime che Johnson ne inviasse una copia a Pope, quindi era giustificata l'osservazione di Pope circa l'aver ricevuto un duplicato di quanto aveva gi\u00e0 avuto modo di leggere. Questa possibilit\u00e0 \u00e8 confermata dal fatto che Johnson fu \"molto arrabbiato\" con suo padre. Johnson disse a Taylor, \"se non fosse stato suo padre [a fare questo], a quella persona gli avrebbe tagliato la gola,\" l'elogio da parte di Pope ci fu anche se non fu formulato in occasione della seconda lettura da parte di Pope.\nA prescindere da tutto ci\u00f2, Johnson \"ricevette grandi elogi\" per il componimento poetico.\nLa critica del XX secolo ha posto l'attenzione su questa poesia considerandola un esempio della capacit\u00e0 di Johnson come scrittore; Walter Jackson Bate ha elogiato quest'opera e l'ha definita un \"grande impegno\"."}
{"id": "3047645", "revid": "14691", "url": "https://it.wikipedia.org/wiki?curid=3047645", "title": "Edge cover", "text": ""}
{"id": "3047652", "revid": "1048993", "url": "https://it.wikipedia.org/wiki?curid=3047652", "title": "\u00c9zio", "text": "\u00c8 morto nel 2011 all'et\u00e0 di 45 anni a causa di un tumore al pancreas.\nCaratteristiche tecniche.\nGiocava come attaccante; iniziata la carriera al Bangu come ala sinistra, si spost\u00f2 in seguito nel ruolo di centravanti, mostrando buone doti realizzative.\nCarriera.\nClub.\nDopo aver giocato una decina di partite per il Bangu in prima divisione nazionale si trasfer\u00ec all'Olaria prima e all'Americano poi, con cui partecip\u00f2 al Campionato Carioca. Torn\u00f2 a disputare la S\u00e9rie A con la Portuguesa, squadra paulista, ma fu al Fluminense che visse il periodo di maggior fortuna. Con la compagine di Rio de Janeiro infatti conquist\u00f2 per due volte la Ta\u00e7a Guanabara, perdendo per\u00f2 entrambe le volte la finale per il titolo statale, mentre nel 1995 riusc\u00ec ad aggiudicarsi detto trofeo. Con quattordici reti fu vicecapocannoniere del Campeonato Brasileiro S\u00e9rie A 1994, a pari merito con Rivaldo e dietro a M\u00e1rcio Amoroso e T\u00falio. Ha segnato in tutto 118 reti con la maglia del Fluminense, risultato che lo include nella lista dei migliori dieci marcatori con la maglia di tale societ\u00e0. Segn\u00f2 anche dodici reti nelle sfide con il Flamengo, diventando uno dei maggiori realizzatori di questo derby cittadino. Nel 1995, dopo la vittoria del Campionato Carioca, si trasfer\u00ec nello Stato di Minas Gerais, dove milit\u00f2 per l'Atl\u00e9tico Mineiro, e successivamente nello Stato di San Paolo, dove chiuse la carriera giocando con l'Internacional de Limeira."}
{"id": "3047653", "revid": "587728", "url": "https://it.wikipedia.org/wiki?curid=3047653", "title": "Stemma singalese", "text": ""}
{"id": "3047656", "revid": "179980", "url": "https://it.wikipedia.org/wiki?curid=3047656", "title": "\u00c9zio Leal Moraes Filho", "text": ""}
{"id": "3047658", "revid": "3535", "url": "https://it.wikipedia.org/wiki?curid=3047658", "title": "Verit\u00e0 giudiziaria", "text": ""}
{"id": "3047665", "revid": "124596988", "url": "https://it.wikipedia.org/wiki?curid=3047665", "title": "Palazzo Nardella", "text": "Palazzo Nardella \u00e8 un'architettura civile settecentesca di Cerreto Sannita sita in Piazza Roma. \nL'edificio venne edificato subito dopo il terremoto del 5 giugno 1688 dal dottor Melchiorre Nardella, figlio del notaio Muzio. \nIl palazzo \u00e8 caratterizzato dai singolari monogrammi in tufo grigio che corrono lungo tutto il cornicione della parte della facciata salvatasi alle ristrutturazioni degli anni settanta. Anche presso questo edificio si sono tenute alcune riprese cinematografiche negli anni cinquanta. Si \u00e8 qui svolta anche una scena del film Maddalena, girato a Cerreto Sannita.\nDescrizione.\nIl palazzo, oggi di propriet\u00e0 delle famiglie Foschini/Del Vecchio e Turriccio \u00e8 stato radicalmente ristrutturato negli anni 1970 perdendo cos\u00ec la sua fisionomia originaria. \nIl portale in pietra \u00e8 l'unico elemento superstite assieme ad alcuni monogrammi in tufo grigio che si alternano sotto il cornicione della facciata prospiciente Corso Umberto I e Piazza Roma\nI monogrammi furono eseguiti nel 1723 da Cesare Nardella e contengono ciascuno, intrecciate, le lettere \"A\", \"E\" e \"C\" che stanno per Aurelia, Emilia e Cesare, tutti figli del dottore Melchiorre."}
{"id": "3047667", "revid": "33689", "url": "https://it.wikipedia.org/wiki?curid=3047667", "title": "Waquoit Bay", "text": "Waquoit Bay \u00e8 una piccola baia senza sbocco sul mare, alimentata dalla marea, situata sulla costa meridionale di Cape Cod, nello stato americano del Massachusetts. La baia \u00e8 legata a Nantucket Sound, e divide le citt\u00e0 di Mashpee e Falmouth. \nAll'inizio degli anni sessanta il ricercatore norvegese Johannes Kr. Torn\u00f6e ipotizz\u00f2 che la stretta baia potesse essere il luogo in cui sorse Leifsbudir, prima colonia norrena del Vinland."}
{"id": "3047670", "revid": "38120", "url": "https://it.wikipedia.org/wiki?curid=3047670", "title": "Lee Travis", "text": "Lee Walter Travis \u00e8 un personaggio dei fumetti DC Comics, creato da Jim Chambers. Comparve per la prima volta in \"Detective Comics\" n. 20 (ottobre 1938). \u00c8 un combattente del crimine mascherato dell'Universo DC e il primo ad utilizzare il nome di Crimson Avenger.\nStoria.\nCrimson Avenger aveva numerose similitudini con Il Calabrone Verde, inclusa una spalla di nome Wing, un valletto asiatico, ed una pistola a gas che utilizzava per sopraffare i suoi avversari. Inizialmente si vestiva con un trench rosso, un cappello fedora, ed una maschera rossa che gli copriva il volto; eccetto il rosso, era visibilmente somigliante all'Uomo Ombra. Successivamente, quando i supereroi divennero qualcosa di molto pi\u00f9 popolare che semplici vigilanti mascherati, il suo costume cambi\u00f2 verso uno stile pi\u00f9 supereroistico: calzamaglia rossa, stivali gialli, tipici slip da eroe, una cresta, ed il simbolo del \"sole\" che di recente si scopr\u00ec essere un foro di pallottola stilizzato. Alcuni mesi pi\u00f9 tardi, Crimson Avenger ebbe il suo debutto come membro dei Sette Soldati della Vittoria in \"Leading Comics\" n. 1.\nOrigini.\nVi furono due versioni delle origini di Crimson Avenger, ognuna delle quali completa l'altra in alcuni punti, ma che si contraddice in altri. La prima storia delle origini comparve in \"Secret Origins\" n. 5, e fu scritto da Roy Thomas, con illustrazioni di Gene Colan. Ambientato nel tarso ottobre 1938, narra la storia di Lee Walter Travis, un membro dell'Abraham Lincoln Brigade durante la Guerra Civile Spagnola, e giovane editore del \"Globe-Leader\", un giornale devoto alle cause progressive, come il supporto alle vittime della guerra in Asia. Per quanto fosse un lavoro duro trasmettere su carta il pensiero dell'editore, Travis sembr\u00f2 devoto a vendere il giornale e casa sua alla societ\u00e0, qualit\u00e0 che non vennero ignorate dalla collega giornalista Claudia Barker, che intervist\u00f2 Travis, per il \"Downtowner Magazine\", e Wing How, il valletto e autista di Travis. Wing, in particolare, era molto loquace riguardo al proprio disgusto per la predilezione dell'America bene nella risoluzione dei problemi, come la guerra in Asia, con campagne e eventi di carit\u00e0.\nTutto questo cambi\u00f2 con un ballo in maschera tenuto alla tenuta Van Gilder la sera di Halloween. Vestito con un costume ordinato al suo segretario, Lee Travis fece la sua prima comparsa come Crimson Avenger nella notte del famoso intervento radiofonico di Orson Welles de \"La Guerra dei Mondi\". Avendo avuto nota della trasmissione alla radio, alcuni delinquenti vestiti da alieni entrarono di straforo alla tenuta Van Gilder al fine di creare panico, e derubare la festa dei fondi ricavati per le vittime della guerra in Asia. Nella battaglia conseguente, Claudia Barker venne colpita da un colpo di pistola, mentre uno dei criminali tent\u00f2 di rubare il suo accendino d'oro.\nTenendo la donna morente tra le sue braccia, Travis sent\u00ec le sue ultime parole \"Qui Vindicet Ibit\". Lee Travis, infuriato, segu\u00ec i criminali nella sua limousine, mentre il discorso di Welles andava avanti, mettendo tutta la nazione in un forte stato di panico. Con Wing alla guida, Crimson scambi\u00f2 alcuni colpi di pistola con i ladri in costume, guidandoli verso un fosso. Abilmente assistito da Wing, Crimson riusc\u00ec a sottomettere i criminali e a ritrovare il denaro. Tra la refurtiva si trovava l'accendino d'oro di Claudia con l'iscrizione \"Qui Vindicet Ibit\", che in latino significa \"Verr\u00e0 il Vendicatore\". Quando giunse la polizia, Travis e How se ne andarono in un attimo, lasciando detto che un misterioso \"vendicatore cremisi\" ferm\u00f2 i ladri, e dando a Travis uno scopo significante alla sua vita.\nLa seconda, o pi\u00f9 estesa, origine comparve in \"Golden Age Secret Files and Origins\" n. 1 (2001). In questa storia, Lee Travis era un uomo stanco della guerra nel mondo, che cercava di dimenticare gli orrori della prima guerra mondiale ed era in cerca di un po' di pace mentale. Cos\u00ec si trasfer\u00ec per qualche tempo nella citt\u00e0 ad est di Nanda Parbat (familiare ai fan di Deadman). Qui, gli fu descritta la futura carriera di Superman dalla dea Rama Kushna. Gli atti di Superman e il suo altruismo ispirarono Lee a ridedicarsi ai suoi talenti, e la sua morte per mano di Doomsday port\u00f2 Lee a passare la sua vita a vendicare la memoria di Superman, addirittura anni prima che nascesse. Quando Lee ritorn\u00f2 alla civilt\u00e0, scopr\u00ec che nel mondo erano passati all'incirca dieci anni, al che ritorn\u00f2 sulle strade come Crimson, e successivamente come Crimson Avenger.\nLa prima comparsa di Superman come eroe in costume in \"Action Comics\" n. 1 viene accreditata come l'inizio della Golden Age dei fumetti, ma questo fu rimosso dalla continuit\u00e0 durante la Crisi sulle Terre infinite. La seconda origine di Travis ristabilisce Superman come l'ispirazione per tutti combattenti del crimine in costume.\nL'aggiunta del viaggio nel lontano oriente di Travis rievoca le origini di altri eroi pulp degli anni trenta, come l'Uomo Ombra, Dottor Occult, e il Lama Verde. Il fatto che ritorn\u00f2 in occidente senza nessuna speciale abilit\u00e0 - solo ispirazione e determinazione - \u00e8 una storia che ritorna ai clich\u00e9 pulp.\nMini serie del 1988.\nNel 1988, Crimson Avenger comparve in una miniserie di 4 numeri di Roy e Dann Thomas, Greg Brooks e Mike Gustovich. Ambientato poco dopo il debutto di Crimson negli ultimi giorni del 1938, la storia si rivolse intorno alle sempre pi\u00f9 crescenti ostilit\u00e0 globali, dato che il Giappone si stava avvantaggiando sulla Cina, la Germania si muoveva verso l'Europa orientale, e l'esitazione dei futuri alleati di entrare in azione. Crimson si ritrov\u00f2 nel mezzo di un complotto che non afferr\u00f2 del tutto, con donne straniere enigmatiche, strano oggetti, e cospiratori ombrosi che gli giravano attorno.\nQuesta serie fu una celebrazione del 50\u00ba anniversario del debutto del personaggio - e di tutti gli uomini del mistero in generale.\nGiorni finali.\nIn un autoconclusivo da titolo \"Whatever Happened to the Crimson Avenger?\" che comparve in \"DC Comics Presents\" n. 38, Lee travis scopr\u00ec di soffrire di una malattia terminale incurabile. Nella sua camera d'ospedale, rimuginando su questa situazione, Travis not\u00f2 una nave che trasmetteva il messaggio di S.O.S. con le luci. Avvertendo il pericolo, Travis indoss\u00f2 il suo costume un'ultima volta e si diresse ad investigare. Scopr\u00ec che la nave era stata presa da alcuni criminali che cercarono di rubarne il carico di esplosivo instabile fatto di rifiuti tossici, e il capitano cercava aiuto. Travis si batt\u00e9 contro i criminali, ma non riusc\u00ec a prevenire che una granata accendesse un fuoco che minacciava un'esplosione massiccia. Sapendo che sarebbe morto lo stesso, Avenger fece evacuare la nave mentre la pilotava verso una destinazione sicura e fu \"presumibilmente\" ucciso, con la soddisfazione di essersene andato eroicamente e in modo spettacolare. Quando l'equipaggio raggiunse la costa e fu chiesto loro dalla polizia chi li salv\u00f2, il capitano disse che non vide mai la faccia del loro salvatore. Si pu\u00f2 presumere che nessuno seppe dove scomparve Lee Travis, o che Crimson Avenger fu il responsabile della salvezza della citt\u00e0, anche se il suo nome fu ricordato da una donna spagnola i cui figli furono salvati da una caduta, sulla strada che port\u00f2 l'eroe ad investigare sulla petroliera.\nLeggenda.\nTuttavia, la leggenda di Crimson Avenger non mor\u00ec, grazie all'eroica azione di quella notte. Sulla via per la petroliera, salv\u00f2 un giovane che cadde dalla finestra di un appartamento e lo riport\u00f2 da sua madre. La donna gli promise di raccontargli dell'uomo che una volta lo salv\u00f2, che lui era abbastanza grande da ricordare.\nGrant Morrison ristabil\u00ec in numerose storie della Justice League che la maschera originale, il cappello e l'impermeabile di Crimson Avenger, venivano indossati ogni qualvolta un nuovo membro si univa alla JLA. Tutto questo in suo onore per essere stato, con le parole di Martian Manhunter, \"il primo della nostra specie\". Questo rituale \u00e8 utilizzato probabilmente anche dalla Justice Society of America."}
{"id": "3047677", "revid": "1516566", "url": "https://it.wikipedia.org/wiki?curid=3047677", "title": "Capitano Bottego (nave da carico)", "text": "La Capitano Bottego \u00e8 stata una nave da carico italiana.\nCostruita nel 1933, era una motonave da 2316 tonnellate di stazza lorda, di propriet\u00e0 della Regia Azienda Monopolio Banane (RAMB).\nAllo scoppio della seconda guerra mondiale si trovava a Massaua, in Eritrea (Africa Orientale Italiana), come del resto gran parte della flotta della RAMB, dovendo caricare banane.\nIl 7 febbraio 1941 fu requisita dalla Regia Marina e adibita a nave oneraria (trasporto).\nNella primavera dello stesso anno, essendo evidente che Massaua sarebbe stata a breve occupata dalle truppe inglesi, fu inviata a Nocra, nelle isole Dahlak. Il 6 aprile 1941 si autoaffond\u00f2 a Gubbet per evitare la cattura. Il relitto fu recuperato dagli inglesi.\nBibliografia.\nRolando Notarangelo, Gian Paolo Pagano, \"Navi mercantili perdute\" (USMM)"}
{"id": "3047678", "revid": "385321", "url": "https://it.wikipedia.org/wiki?curid=3047678", "title": "MegaMind", "text": ""}
{"id": "3047679", "revid": "125747515", "url": "https://it.wikipedia.org/wiki?curid=3047679", "title": "Sport Club Meran Handball", "text": "Lo Sport Club Meran Handball, noto come \"Alperia Meran\" per motivi di sponsorizzazione, \u00e8 una squadra di pallamano avente sede nella citt\u00e0 di Merano in provincia di Bolzano. La sezione \u00e8 stata fondata nel 1973.\nMilita attualmente nella Serie A - 1\u00aa Divisione Nazionale che \u00e8 il massimo campionato nazionale italiano di pallamano maschile. Nella sua storia ha vinto 1 campionato nazionale, 1 coppa Italia e 1 supercoppa italiana.\nDisputa le proprie gare interne presso il Centro Scolastico Carlo Wolf di Merano.\nStoria.\nLo Sport Club Meran Handball viene fondato nel 1973.\nDisputa la serie C per la prima volta nella sua storia nella stagione 1975-76; viene promosso in serie B nel 1979.\nL'approdo in serie A2 arriva nel 1987 mentre la serie A1 arriva dopo la storica promozione del 1991.\nLa stagione 1991-92 termina per\u00f2 subito con la retrocessione nella categoria inferiore.\nRitornato in serie A1 nel 1993-94 vi rimarr\u00e0 per cinque stagioni consecutive, fino al 1997-98, stagione in cui retrocede nuovamente nella serie cadetta.\nDal 2004 al 2006 vive il periodo di maggior splendore vincendo la Coppa Italia nel 2003-04, lo scudetto nella stagione 2004-05 ed infine la Supercoppa nel 2005-06. il periodo d'oro si chiude nel 2008 con la retrocessione nella categoria inferiore.\nA seguito della riforma dei campionati varata dalla FIGH nella stagione 2012-13 viene ammesso alla Serie A - 1\u00aa Divisione Nazionale dove tuttora milita.\nPalasport.\nLo Sportclub Meran Handball disputa le proprie gare casalinghe presso la Palestra del centro scolastico' di Merano. L'impianto \u00e8 sito in via Carlo Wolf 38 ed ha una capienza di circa 500 spettatori."}
{"id": "3047682", "revid": "1305772", "url": "https://it.wikipedia.org/wiki?curid=3047682", "title": "Incoronazione della Vergine di Narni", "text": "L'Incoronazione della Vergine di Narni \u00e8 un dipinto a tempera su tavola (330x230 cm) di Domenico Ghirlandaio, databile al 1486 circa e conservato nel Museo Eroli a Narni. Sicuro \u00e8 l'intervento di aiuti di bottega nella stesura pittorica anche se \u00e8 difficile attribuire le singole parti a questa o quella personalit\u00e0.\nStoria.\nLa pala venne dipinta a Firenze nella bottega di Ghirlandaio e successivamente spedita in Umbria. Commissionata da Berardo Eroli, cardinale e umanista che aveva familiarit\u00e0 con l'ambiente fiorentino, per la chiesa del convento francescano di san Girolamo, nei pressi di Narni. Collocata sull'altare maggiore, la tavola era illuminata solo dalla luce filtrante dal rosone della facciata , e in determinati momenti dell'anno i raggi del sole colpivano direttamente il disco d'oro posto tra la Vergine e il Cristo, creando un particolare effetto a raggiera. L'opera divenne meta di pellegrinaggio, fino al trasferimento nella sede del comune nel 1871.\nDescrizione e stile.\nLa scena dell'\"Incoronazione della Vergine\" \u00e8 trattata in maniera piuttosto arcaizzante, con un fondo oro che richiama esempi del primo Quattrocento (come l\"'Incoronazione\" dell'Angelico agli Uffizi, che ha una simile decorazione a raggi dorati), probabilmente su esplicite richieste del committente. Inoltre \u00e8 tra le pi\u00f9 affollate composizioni dell'artista, nonch\u00e9 la pi\u00f9 grande prova su tavola a noi conosciuta che lo riguardi.\nLa tavola ha una forma centinata (rettangolo sormontato da semicerchio) con una cornice dorata originale, su cui sono dipinti cherubini e serafini (arco), palmette (pulvini), santi e motivi floreali (pilastrini) e tre scene figurate nella predella: \"Stimmate di san Francesco\", \"Cristo in piet\u00e0\" e \"San Girolamo nel deserto\".\nIl pannello principale mostra la scena dell'Incoronazione della Vergine, divisa in due fasce: nella scena superiore, Ges\u00f9 posa la corona sul capo di Maria, che si piega umilmente incrociando le braccia sul petto in segno di umilt\u00e0. Dal centro della scena, sotto le braccia di Cristo, un disco dorato a rilievo emette i raggi luminosi che, tramite la particolare lavorazione dell'oro, sono emanati a raggiera. In alto due angeli reggono un baldacchino, in gran parte pure ricavato tramite l'incisione nell'oro, su cui si trova un'iscrizione: \"\", parole tratte dal Cantico dei Cantici e brano di un'antica antifona dedicata alla Vergine. Le figure centrali sono circondate da angeli cantori e musicanti, con diversi strumenti: trombe, cimbali, tamburi, una lira da braccio e un liuto . \nAl di sotto delle due figure divine, \u00e8 raffigurato san Francesco, con le mani segnate dalle stimmate, circondato da ventidue santi disposti in cerchio e inginocchiati con lo sguardo rivolto verso l'evento miracoloso nella parte superiore. Sulla destra \u00e8 san Girolamo, a cui era dedicata la chiesa, l'unico con lo sguardo rivolto allo spettatore. Sulla sinistra \u00e8 san Bonaventura da Bagnoregio, con il manto giallo, affiancato da san Ludovico d'Angi\u00f2, con il manto ornato dai gigli di Francia; seguono due apostoli, san Pietro e sant'Andrea. Sulla destra, sant'Antonio da Padova e i primi martiri, san Lorenzo e santo Stefano. In secondo piano, si riconoscono sant'Agostino e sua madre santa Monica, san Giovanni Battista, la Maddalena, e san Paolo. A sinistra: san Bernardino da Siena, (il cui volto potrebbe essere un ritratto del committente), santa Elisabetta d'Ungheria, san Tommaso e san Giovanni Evangelista. I quattro santi posti alle estremit\u00e0, con i segni del martirio, rappresentano i Protomartiri francescani. \nLa predella \u00e8 suddivisa in tre parti: a sinistra, \u00e8 raffigurata la scena delle stimmate di san Francesco; a destra, san Girolamo nel deserto. La tavola centrale mostra Cristo nel sepolcro, affiancato dalla Vergine e san Giovanni Evangelista. \nIl gusto coloristico \u00e8 tipico del pittore, con gamme morbide che diventano acute nei toni del blu, rosso e giallo, composti in base a ritmi e corrispondenze."}
{"id": "3047684", "revid": "1305772", "url": "https://it.wikipedia.org/wiki?curid=3047684", "title": "Duca degli Abruzzi (nave da carico)", "text": "La Duca degli Abruzzi \u00e8 stata una motonave da carico italiana, violatore di blocco durante la seconda guerra mondiale. \nStoria.\nCostruita nel 1933 nei cantieri Eriksberg Mekaniske Verkstad A/B - Eriksberg Varv di G\u00f6teborg insieme alle gemelle \"Capitano A. Cecchi\" e \"Capitano Bottego\" per la Societ\u00e0 Italo-Somala, la \"Duca degli Abruzzi\", iscritta con matricola 1911 al Compartimento marittimo di Genova, era una motonave da carico da 2314 tonnellate di stazza lorda, in grado di raggiungere una velocit\u00e0 di 16 nodi. \nDopo pochi anni di servizio le tre motonavi vennero acquistate dalla Regia Azienda Monopolio Banane, fondata a Mogadiscio nel 1935, che le impieg\u00f2 come navi frigorifere per il trasporto delle banane dall'Africa Orientale Italiana (Eritrea e Somalia) all'Italia. Le tre unit\u00e0 costituirono l'unica flotta dell'azienda sino alla costruzione, nel 1937, delle quattro motonavi serie RAMB, di maggiori dimensioni. In caso di guerra era previsto che \"Duca degli Abruzzi\", \"Capitano Cecchi\" e \"Capitano Bottego\" venissero trasformati in incrociatori ausiliari, armati ciascuno con quattro cannoni da 102/45 mm.\nAll'entrata dell'Italia nella seconda guerra mondiale, il 10 giugno 1940, la \"Duca degli Abruzzi\" si trovava a Chisimaio, nella Somalia italiana, dove rimase inattivo per circa otto mesi. La trasformazione in incrociatore ausiliario non pot\u00e9 avere luogo, cos\u00ec come con la gemella \"Capitano Bottego\", bloccata a Massaua, in Eritrea, mentre pot\u00e9 essere effettuata sulla \"Capitano Cecchi\", rimasta in Italia.\nNel febbraio 1941, nell'imminenza della caduta della Somalia, il locale comando della Regia Marina ordin\u00f2 la partenza delle navi mercantili valutate in condizioni idonee ad affrontare la navigazione sino al Madagascar. Le navi avrebbero raggiunto il porto di Diego Suarez, controllato dalle forze della Francia di Vichy, dove sarebbero state al sicuro.\nNella serata del 10 febbraio 1941, pertanto, lasci\u00f2 Chisimaio un gruppo di navi composto dal grosso piroscafo misto \"Leonardo da Vinci\", dalla pirocisterna \"Pensilvania\", dai piroscafi da carico \"Savoia\", \"Erminia Mazzella\" e \"Manon\" e dal piroscafo misto \"Adria\", mentre la Duca degli Abruzzi ed il piroscafo misto \"Somalia\" sarebbero partiti in un secondo tempo, separatamente (secondo altre fonti tutte ed otto le navi partirono nella notte tra il 10 e l'11 febbraio 1941). Poco dopo aver raggiunto il mare aperto, tuttavia, tutte le navi del primo gruppo vennero intercettate e catturate, nonostante tentativi di sabotaggio da parte degli equipaggi, da incrociatori britannici inviati nella zona allo scopo. \nLa \"Duca degli Abruzzi\" salp\u00f2 da Chisimaio, cercando di non dare nell'occhio, nella notte dell'11 febbraio, puntando quindi verso il largo alla velocit\u00e0 massima, di 16 nodi. Intorno all'alba, tuttavia, le vedette videro delle alberature al mascone di dritta: si trattava di un gruppo di unit\u00e0 britanniche, che stavano pattugliando il tratto di mare circostante. Il comandante della motonave dispose di effettuare i preparativi per l'autoaffondamento, qualora le navi avversarie si fossero avvicinate, ed al contempo mut\u00f2 la rotta in modo da allontanarsi senza essere visti: la \"Duca degli Abruzzi\" procedette pertanto silenziosamente, per tutto il giorno e la notte successiva, coperta dal buio, poi, all'alba del nuovo giorno, un'attenta osservazione del mare rivel\u00f2 che non vi erano navi in vista. La navigazione prosegu\u00ec senza ulteriori intoppi sino all'arrivo a Diego Suarez, il 17 febbraio. Le autorit\u00e0 del Madagascar, tuttavia, protestarono con il comandante della \"Duca degli Abruzzi\" per il mancato avvertimento sul suo arrivo e perch\u00e9 temevano che la presenza della nave italiana a Diego Suarez avrebbe potuto causare una rappresaglia britannica. Il comandante italiano, tuttavia, riusc\u00ec infine a convincere le autorit\u00e0 locali a concedere la sosta dell'unit\u00e0, che, alcuni giorni dopo, venne raggiunta anche dal \"Somalia\".\nLe due navi italiane stazionarono inattive nel porto malgascio per oltre un anno, ma ad inizio maggio 1942 forze britanniche, nell\u2019ambito dell\u2019Operazione \u00abIronclad\u00bb, attaccarono ed invasero il Madagascar per prevenire l'installazione nell'isola di basi navali giapponesi, dalle quali i sommergibili nipponici avrebbero potuto attaccare il traffico britannico nel Medio Oriente. All'alba del 5 maggio 1942 la corazzata britannica \"Ramillies\", insieme ad un gruppo di incrociatori e cacciatorpediniere britannici, giunse nelle acque antistanti Diego Suarez ed apr\u00ec il fuoco contro la citt\u00e0 e le installazioni militari. Dopo quattro ore di bombardamento le truppe britanniche sbarcarono nonostante la reazione della guarnigione francese, e dopo tre giorni di combattimenti occuparono la localit\u00e0. La \"Duca degli Abruzzi\" ed il \"Somalia\", per evitare la cattura, si autoaffondarono l'8 maggio 1942, ed i loro equipaggi vennero imbarcati sul piroscafo \"Oronskye\" ed avviati alla prigionia in Sudafrica."}
{"id": "3047685", "revid": "3115", "url": "https://it.wikipedia.org/wiki?curid=3047685", "title": "Marco Porcio Catone (console 118 a.C.)", "text": "Biografia.\nEra il primo figlio di Marco Porcio Catone Liciniano ed Emilia Terzia, e quindi nipote di Marco Porcio Catone.\nCome suo nonno, il Censore, fu un abile oratore, che ha lasciato dietro molti discorsi scritti.\nFu console nel 118 a.C. insieme a Quinto Marcio Re. Nello stesso anno fu inviato in Africa per gestire i problemi insorti in Numidia alla morte del re Micipsa e ivi mor\u00ec."}
{"id": "3047686", "revid": "228587", "url": "https://it.wikipedia.org/wiki?curid=3047686", "title": "Regno cliente", "text": "L'espressione regno cliente, in diverse epoche e diversi contesti, viene usata per riferirsi a un regno apparentemente indipendente ma di fatto appartenente alla sfera di influenza di un altro soggetto politico."}
{"id": "3047698", "revid": "1851848", "url": "https://it.wikipedia.org/wiki?curid=3047698", "title": "Pavel Suchov", "text": "Biografia.\nAi campionati europei di scherma ha conquistato l'oro a Legnano 2012 nella spada individuale, una medaglia di bronzo a Lipsia 2010 sempre nella gara di spada individuale, un bronzo nella spada a squadre a Sheffield 2011.\nPalmar\u00e8s.\nIn carriera ha conseguito i seguenti risultati:"}
{"id": "3047701", "revid": "122246", "url": "https://it.wikipedia.org/wiki?curid=3047701", "title": "Gang\u014d-ji", "text": "Il Gang\u014d-ji (\u5143\u8208\u5bfa) \u00e8 un antico tempio Buddhista, situato a Nara, nella Prefettura di Nara, in Giappone. \u00c8 uno dei , i sette grandi templi buddhisti di Nara.\nStoria.\nNel 718, dopo la ricollocazione della capitale da Asuka-ky\u014d a Heij\u014d-ky\u014d, il tempio buddhista di Asuka-ky\u014d, l', venne spostato, rimontato in due nuovi siti a Nara e chiamato Gang\u014d-ji. Il tempio originale fu quindi diviso in due: un Gang\u014d-ji nell'area della citt\u00e0 di Chiun-cho, ed un altro Gang\u014d-ji nell'area di Shibanoshin-ya-cho. Il Gang\u014d-ji divenne uno dei quattro principali templi di Nara e uno dei suoi monaci, Gyogi, divenne famoso per aver tentato la diffusione tra il popolo del buddhismo, che in quei primi anni si era diffuso solo a corte e tra i nobili.\nIl Chuin-cho Gang\u014d-ji \u00e8 stato riconosciuto patrimonio dell'umanit\u00e0 dall'UNESCO ed \u00e8 degno di nota per il suo \"hond\u014d\" (sala principale) e lo \"zenshitsu\" (la sala per la meditazione zen).\nIl Gang\u014d-ji nel \"Man'y\u014dsh\u016b\".\nIl \"Man'y\u014dsh\u016b\" include una poesia attribuita a un monaco del tempio Gang\u014d-ji. Il poeta si lamenta che, avendo ottenuto l'illuminazione, i suoi successi passino inosservati per le strade di Nara. La poesia potrebbe forse essere un lamento per la sua condizione sottovalutata e tuttavia, in una maniera alquanto modesta, le sue parole trasportano contemporaneamente i lettori indietro nel tempo per condividere la sua cheta prospettiva dell'ottavo secolo:"}
{"id": "3047702", "revid": "125019", "url": "https://it.wikipedia.org/wiki?curid=3047702", "title": "Petaluma", "text": "Petaluma [p\u025bt\u0259'lum\u0259] \u00e8 una citt\u00e0 della contea di Sonoma, situato nello stato della California, negli Stati Uniti d'America.\nStoria.\nLa popolazione attuale supera di poco i 60.000 abitanti all'interno dei confini della citt\u00e0.\nLa citt\u00e0 \u00e8 citata pi\u00f9 volte, durante gli anni, nelle strisce giornaliere dei Peanuts e nella canzone e nell'album omonimi di Norman Greenbaum.\nInfrastrutture e trasporti.\nLa citt\u00e0 di Petaluma \u00e8 servita dalla stazione ferroviaria Petaluma-Downtown, inaugurata il 29 giugno 2017, che \u00e8 servita dai treni del servizio ferroviario suburbano Sonoma-Marin Area Rail Transit."}
{"id": "3047703", "revid": "53508", "url": "https://it.wikipedia.org/wiki?curid=3047703", "title": "Ca' Volo", "text": "Ca' Volo \u00e8 stato un programma televisivo condotto da Fabio Volo per due edizioni, a partire dal 7 maggio 2001, su MTV Italia.\nLa trasmissione.\nLa trasmissione, andata in onda dapprima alle 20 e in seguito alle 22.30, \u00e8 nata dall'idea di creare una casa dove tutti i telespettatori potessero entrare, il cui padrone di casa era proprio il conduttore, dove il pubblico poteva chiamarlo da casa su vari temi proposti dallo stesso presentatore o dai numerosi ospiti che frequentavano l'appartamento.\nDurante l'edizione 2002, parte del programma \u00e8 stata dedicata al Mondiale di calcio di quell'anno.\nParte integrante del cast era il cameraman Ivo, nel programma presentato come compagno d'appartamento di Fabio Volo.\nSequel.\nIl format della trasmissione ebbe un clamoroso successo, tanto da creare un sequel di diverse stagioni successive all'estero chiamate \"Italo...\", in particolare nelle citt\u00e0 di Barcellona (\"Italo Spagnolo\"), Parigi (\"Italo Francese\") e negli Stati Uniti (\"Italo Americano\")."}
{"id": "3047705", "revid": "767487", "url": "https://it.wikipedia.org/wiki?curid=3047705", "title": "I camionisti", "text": "I camionisti \u00e8 un film comico del 1982 di Flavio Mogherini con protagonisti Gigi e Andrea al loro esordio cinematografico.\nInizialmente il titolo del film era \"C'\u00e8 una tigre nel giardino\".\nTrama.\nLe vicende di Ofelia, avvenente gestrice di una stazione di servizio, corteggiata da un camionista e da un lord inglese, il quale, pur di conquistarla, ingaggia un ladrone che gli insegna con successo a comportarsi come un borgataro."}
{"id": "3047707", "revid": "1543377", "url": "https://it.wikipedia.org/wiki?curid=3047707", "title": "Sibylle Klemm", "text": "Biografia.\nHa conquistato una medaglia di bronzo nella sciabola individuale ai campionati europei di scherma di Lipsia del 2010.\nPalmar\u00e8s.\nIn carriera ha conseguito i seguenti risultati:"}
{"id": "3047712", "revid": "767487", "url": "https://it.wikipedia.org/wiki?curid=3047712", "title": "Special Goodness", "text": "Gli Special Goodness sono un gruppo pop punk statunitense formato nel 1996 dal batterista dei Weezer Patrick Wilson. Negli anni la band ha avuto vari cambi di formazione; tra gli altri ne hanno fatto parte Murphy Karges degli Sugar Ray, Mikey Welsh e Scott Shriner dei Weezer, Pat Finn, Jeb Lewis e Lee Loretta. Al momento la formazione \u00e8 composta da Wilson e dal batterista Atom Willard di Rocket from the Crypt, Angels &amp; Airwaves e The Offspring.\nAd oggi hanno pubblicato tre album di studio, l'omonimo \"Special Goodness\", \"At Some Point, Birds and Flowers Became Interesting\" e \"Land Air Sea\". Dopo aver firmato con la Epitaph Records nel 2003 la band ripubblic\u00f2 \"Land Air Sea\", e in seguito la traccia \"Life Goes By\" apparve nella compilation \"Punk-O-Rama Vol. 9\" e \"Not The Way\" nel successivo \"Punk-O-Rama Vol. 10\"."}
{"id": "3047717", "revid": "297802", "url": "https://it.wikipedia.org/wiki?curid=3047717", "title": "The Special Goodness", "text": ""}
{"id": "3047721", "revid": "110157", "url": "https://it.wikipedia.org/wiki?curid=3047721", "title": "Viaggio a piedi dal canale di Holmen alla punta orientale di Amager", "text": "Viaggio a piedi dal Canale di Holmen alla punta orientale di Amager negli anni 1828 e 1829 \u00e8 un racconto di Hans Christian Andersen risalente al 1828. \nTrama.\nSi tratta della descrizione di una passeggiata fatta all'interno della citt\u00e0 di Copenaghen (per un totale di 6 km) nella notte di Capodanno del 1828. Essa contiene il racconto dell'investitura poetica dello scrittore (che rovescia gli schemi di quella tradizionale, in quanto \u00e8 Satana a nominarlo poeta) e contiene molte citazioni da altri testi letterari; \u00e8 sintomatico in essa l'uso dell'ironia romantica, specialmente nel cap. VI, in cui il libro che Andersen porta con s\u00e9 nella propria borsa (si tratta de \"Gli elisir del diavolo\" di Hoffmann) comincia a parlare di se stesso e della propria storia in un celebre passaggio autoriflessivo, in cui l'autore riflette sulle condizioni stesse dello scrivere\".\nCritica.\nIl racconto fu recensito molto positivamente da J.L. Heiberg."}
{"id": "3047729", "revid": "1543377", "url": "https://it.wikipedia.org/wiki?curid=3047729", "title": "Rohnert Park", "text": "Rohnert Park \u00e8 una citt\u00e0 nella Sonoma County, California, Stati Uniti, che si trova circa 50\u00a0km a nord di San Francisco. \nLa popolazione stimata nel 2006 era di 41.083 abitanti. \u00c8 una citt\u00e0 disegnata sul modello di Levittown, New York e Levittown, Pennsylvania. Rohnert Park \u00e8 gemellata con Hashimoto in Giappone.\nInfrastrutture e trasporti.\nLa citt\u00e0 di Rohnert Park \u00e8 servita da un'omonima stazione ferroviaria, inaugurata il 29 giugno 2017, che \u00e8 servita dai treni del servizio ferroviario suburbano Sonoma-Marin Area Rail Transit."}
{"id": "3047732", "revid": "647919", "url": "https://it.wikipedia.org/wiki?curid=3047732", "title": "Maria Salom\u00e8", "text": ""}
{"id": "3047735", "revid": "36426", "url": "https://it.wikipedia.org/wiki?curid=3047735", "title": "Maria di Giacobbe", "text": ""}
{"id": "3047738", "revid": "339392", "url": "https://it.wikipedia.org/wiki?curid=3047738", "title": "Tu vu\u00f2 fa' l'americano", "text": ""}
{"id": "3047740", "revid": "767487", "url": "https://it.wikipedia.org/wiki?curid=3047740", "title": "Hobart Johnstone Whitley", "text": " \u00c8 ricordato per essere stato lo sviluppatore immobiliare che ha contribuito a creare la suddivisione di Hollywood in California del sud."}
{"id": "3047742", "revid": "339392", "url": "https://it.wikipedia.org/wiki?curid=3047742", "title": "Barbora Zahlavova Strycova", "text": ""}
{"id": "3047748", "revid": "119928360", "url": "https://it.wikipedia.org/wiki?curid=3047748", "title": "Visitazione (Ghirlandaio)", "text": "La Visitazione \u00e8 un dipinto a tempera su tavola (172x165 cm) di Domenico Ghirlandaio, datato 1491 e conservato nel Museo del Louvre a Parigi.\nStoria.\nL'opera venne commissionata da Lorenzo Tornabuoni per un suo altare nella chiesa fiorentina dei cistercensi, detta poi di Santa Maria Maddalena de' Pazzi. Fu oggetto delle spoliazioni napoleoniche nel Granducato di Toscana. \nDescrizione e stile.\nL'episodio della \"Visitazione\", in cui si incontrano Maria e sant'Elisabetta abbracciandosi e riconoscendo i miracoli dello Spirito Santo che le ha entrambe riguardate, una madre eppur vergine, l'altra incinta seppure anziana, \u00e8 ambientato sullo sfondo di un grandioso arco all'antica, che d\u00e0 alla composizione solennit\u00e0 e vastit\u00e0 di respiro, grazie all'apertura paesistica al centro. Elisabetta, dalla voluminosa veste gialla, rende omaggio alla giovane Maria inginocchiandosi, e questa ricambia il gesto facendo per piegarsi umilmente.\nL'incontro \u00e8 ricco di spunti psicologici attentamente studiati, dall'affetto tra le donne, intuibile nel loro contatto fisico e visivo, alla dolce sottomissione di Elisabetta, fino al raccoglimento e la serena trepidazione di Maria. I dettagli decorativi sono molto curati, con particolare attenzione alla rifrazione della luce, che il maestro apprese studiando le opere fiamminghe a Firenze: dalle dorature del fregio tempestato di perle e conchiglie (richiami alla purezza di Maria e al suo ruolo di \"Nuova Venere\"), all'impalpabile velo della Madonna, fino alla spilla dorata con perle e un rubino al centro (richiamo al sangue della Passione di Cristo) che essa tiene appuntato al petto per reggere il mantello. Esiste un disegno al Gabinetto dei Disegni e delle Stampe degli Uffizi del mantello di Maria, testimonianza dell'accurato studio sulla posa e sul panneggio della figura.\nLe due donne ai lati sono, come recitano le iscrizioni dorate sull'arco, Maria di Giacobbe (Maria di Cleofa) e Maria Salom\u00e8, la cui presenza rimanda ai giorni della Crocifissione e della resurrezione di Ges\u00f9, preannunciandone il sacrificio per la redenzione umana. Maria Salom\u00e8, che si avvicina con le mani giunte, ha un abito leggero e svolazzante che cita, ancora una volta, il \"Tondo Bartolini\" di Filippo Lippi, fonte di ispirazione per numerose figure leggiadre di Ghirlandaio, Botticelli e altri. Il bordo che taglia fuori una parte delle figure laterali d\u00e0 alla scena un senso dinamico e moderno.\nAlcune differenze di stile tra le varie figure testimoniano l'uso di collaboratori di bottega, forse Sebastiano Mainardi.\nSull'arco, in basso a destra, si legge anche la data: MCCCCLXXXXI (1491). La citt\u00e0 sullo sfondo, velata dalla foschia, sembra una rielaborazione di Roma, a giudicare dall'arco di trionfo e dal Pantheon."}
{"id": "3047749", "revid": "767487", "url": "https://it.wikipedia.org/wiki?curid=3047749", "title": "Religion, Inc.", "text": "Religion, Inc. (noto anche con il titolo A Fool And His Money) \u00e8 un film del 1989 diretto da Daniel Adams con Sandra Bullock e Jonathan Penner.\nProduzione.\nIl film \u00e8 stato girato a New York e a Edison in New Jersey.\nCritica.\nIl sito Rotten Tomatoes ha scritto: "}
{"id": "3047751", "revid": "1543377", "url": "https://it.wikipedia.org/wiki?curid=3047751", "title": "Windsor (California)", "text": "Windsor \u00e8 una citt\u00e0 della Sonoma County, California, Stati Uniti. La popolazione stimata nel 2008 era di 26,437 abitanti."}
{"id": "3047756", "revid": "1498232", "url": "https://it.wikipedia.org/wiki?curid=3047756", "title": "Glob (programma televisivo)", "text": "Glob \u00e8 stato un programma televisivo di satira, in onda su Rai 3 tra il 2005 e il 2014.\nNel corso della trasmissione vengono affrontati in modo satirico ed irriverente argomenti riguardanti la comunicazione, le tecnologie e i linguaggi tipici dell'era globale. Alla fine di ogni puntata il conduttore Enrico Bertolino tiene un'ipotetica rassegna stampa satirica.\nIl programma, originariamente in onda la domenica in seconda serata con il sottotitolo \"L'osceno del villaggio\", \u00e8 nato da un'idea di Marco Posani e lo stesso Bertolino. Dal 2006 al 2008 il conduttore \u00e8 stato affiancato nella conduzione dalla comica Debora Villa, che successivamente ha continuato ad intervenire come ospite, mentre nel 2007 \u00e8 stato coadiuvato da Elena Santarelli e il programma si \u00e8 avvalso degli interventi comici di Bianchi e Pulci, Antonio Cornacchione, Flavio Oreglio ed Ubaldo Pantani.\nNei primi anni il programma andava in onda il venerd\u00ec, sempre in seconda serata. Dopo cinque edizioni e circa cento puntate, il programma non \u00e8 stato confermato nel palinsesto delle rete per la stagione autunnale 2010.\nNel gennaio 2012 la rete lo reinserisce, col nome \"Glob Spread\", in onda all'inizio per due sere alla settimana e poi solo il mercoled\u00ec, con una durata di circa tre quarti d'ora. In questa edizione Bertolino \u00e8 affiancato da Lucia Vasini e vi sono gli approfondimenti di Stefano Bartezzaghi. Dal 27 febbraio al 19 aprile 2013 torna con tre appuntamenti settimanali: il marted\u00ec ed il mercoled\u00ec con \"Glob Porcellum\" e il venerd\u00ec con \"Glob Therapy\". Sono confermati la Vasini e Bartezzaghi, ritorna Cornacchione ed entrano Debora Villa e Brenda Lodigiani. Il 6 aprile 2014 va in onda la domenica, in seconda serata, con il sottotitolo \"Diversamente italiani\" e la partecipazione di Candida Morvillo e Fabrizio Casalino."}
{"id": "3047761", "revid": "324090", "url": "https://it.wikipedia.org/wiki?curid=3047761", "title": "Symphonicities", "text": "Symphonicities \u00e8 il decimo album studio del musicista inglese Sting, pubblicato il 13 luglio 2010. In questo album Sting reinterpreta alcuni dei propri brani con l'accompagnamento della Royal Philharmonic Orchestra diretta da Steven Mercurio nelle tracce 4, 5, 7 e 8.\nTracce.\nTutti i brani sono stati scritti da Sting."}
{"id": "3047765", "revid": "1656773", "url": "https://it.wikipedia.org/wiki?curid=3047765", "title": "Gentile Brancaleoni", "text": " Il nome \"Gentile\" \u00e8, ora come allora, sia maschile che femminile; Gentile Brancaleoni, infatti, prese il nome di suo nonno.\nBiografia.\nGentile rimase orfana del padre nel 1424, assieme alla sorella maggiore Piera, e sotto la tutela materna, le due sorelle divennero eredi dei beni e dei diritti paterni, ma sotto il controllo del conte di Urbino, Guidantonio da Montefeltro, formalmente nominato vicario in temporalibus dal pontefice Martino V.\nGiovanna Alidosi (anche a nome delle figlie) agiva di fatto come signora, verosimilmente in vista del futuro assetto istituzionale di quei luoghi. Presso la sua piccola corte montana venne inviato, tra il 1426 c. e il 1433, a soli quattro anni, Federico da Montefeltro figlio del conte di Urbino, per il quale il pontefice aveva gi\u00e0 concesso l'autorizzazione al matrimonio con Gentile.\nLa singolare situazione istituzionale di Mercatello e Sant'Angelo in Vado (governate di fatto da Giovanna Alidosi, ma formalmente vicariato del conte di Urbino, trov\u00f2 una prima definizione nel 1437 quando Gentile spos\u00f2 Federico, portando in dote i beni e i diritti paterni di cui era rimasta unica erede (la sorella Piera era morta prima del 1431). Sei anni dopo, nel 1443, papa Eugenio IV concesse a Federico da Montefeltro il vicariato in temporalibus e immediatamente dopo il titolo di conte per i domini che furono di Bartolomeo Brancaleoni.Quando nel 1444 Federico da Montefeltro assurger\u00e0 al potere nei domini aviti (Urbino, Cagli, Cantiano, Gubbio, Castel Durante e parte del Montefeltro), anche Sant'Angelo in Vado e Mercatello (e gli altri diciotto castelli della contea originariamente dei Brancaleoni) entreranno definitivamente a far parte di quell'articolato stato che in seguito sar\u00e0 chiamato Ducato di Urbino. Ed \u00e8 solo a partire da quella data, ma stabilmente dal 1447, che la contessa Gentile si trasferir\u00e0 a Urbino.\nA Urbino Gentile cur\u00f2 come propri i figli naturali e legittimati del marito Elisabetta, Gentile, Buonconte e Antonio, e non risponde al vero la notizia secondo la quale, data la sua sterilit\u00e0, venne reclusa in convento dal marito per concludere nuove nozze. Federico am\u00f2 e rispett\u00f2 la moglie, risposandosi solo dopo che la moglie mor\u00ec. Gentile fu terziaria francescana come molti esponenti della casata dei Montefeltro.\nLa morte giunse il 27 luglio 1457, verosimilmente per complicazioni legate alla grave obesit\u00e0 da cui da tempo era affetta."}
{"id": "3047769", "revid": "729019", "url": "https://it.wikipedia.org/wiki?curid=3047769", "title": "Slivnica (metropolitana di Sofia)", "text": "Slivnica \u00e8 una stazione della Metropolitana di Sofia.\nLa stazione venne inaugurata nel 1998 in sotterranea. Si trova vicino al nuovo quartiere moderno e all'interno del Liulin.\nLa lunghezza della piattaforma \u00e8 di 120 m.\nCollegamenti esterni.\n Sito ufficiale"}
{"id": "3047771", "revid": "122391365", "url": "https://it.wikipedia.org/wiki?curid=3047771", "title": "Fiera di Bolzano", "text": "La Fiera di Bolzano (in tedesco Messe Bozen) nasce nel 1948 come fiera campionaria (\"Mustermesse\"). Collocata a Bolzano, essa si trova in una posizione ideale, al centro dell'Arco Alpino, in una regione bilingue, e funge cos\u00ec da punto d'incontro tra le aziende provenienti dalle zone di lingua tedesca e quelle di lingua italiana.\nLa Fiera bolzanina riprende un'analoga iniziativa del 1921, che allora culmin\u00f2 nella Domenica di sangue e non ebbe poi seguito a causa dell'avvento del fascismo nel 1922.\nIn ultima istanza, la tradizione fieristica \u00e8 riconducibile alle diverse fiere annuali che dal tardo medioevo fecero di Bolzano un luogo di interscambio interregionale e che per la prima volta nel 1450 sono chiamate \"Messe\", fiera appunto.\nIl progetto architettonico della nuova sede della Fiera, posizionata in zona industriale di Bolzano, \u00e8 stato concepito dagli architetti Claudio Lucchin e Roberto D'Ambrogio.\nLe manifestazioni che qui si tengono riguardano principalmente l'economia alpina: ricezione alberghiera, sport invernali, agricoltura ed industria alpina, nonch\u00e9 edilizia sostenibile.\nLa fiera attira annualmente pi\u00f9 di 2.500 espositori e 220.000 visitatori da tutta Europa. Per consentire un miglior collegamento ferroviario con il centro della citt\u00e0 e con il resto della regione, \u00e8 stata allestita la Stazione di Bolzano Sud."}
{"id": "3047776", "revid": "729019", "url": "https://it.wikipedia.org/wiki?curid=3047776", "title": "Ljulin (metropolitana di Sofia)", "text": "Ljulin \u00e8 una stazione della Metropolitana di Sofia.\nLa stazione venne inaugurata nel 1998 al di sotto di Blvd Yoanna Queen. Anche questa stazione possiede una piattaforma di lunghezza pari a 120\u00a0m.\nCollegamenti esterni.\n Sito ufficiale"}
{"id": "3047778", "revid": "767487", "url": "https://it.wikipedia.org/wiki?curid=3047778", "title": "Who Shot Patakango?", "text": "Who Shot Patakango ? (conosciuto anche con il titolo Who Shot Pat?) \u00e8 un film del 1989 diretto da Robert Brooks con Sandra Bullock e David Edwin Knight."}
{"id": "3047780", "revid": "729019", "url": "https://it.wikipedia.org/wiki?curid=3047780", "title": "Zapaden Park (metropolitana di Sofia)", "text": "Zapaden Park \u00e8 una stazione della Metropolitana di Sofia.\nLa stazione venne inaugurata nel 1998 in sotterranea, sotto Blvd Yoanna Queen e all'incrocio tra \"Boulevard Dr. P. Dertliev\" e \" Boulevard e Louis Pasteur\".\nGli interscambi sono attivi con la linea degli autobus 310 e con la linea del tram 8.\nCollegamenti esterni.\n Sito ufficiale"}
{"id": "3047783", "revid": "1494169", "url": "https://it.wikipedia.org/wiki?curid=3047783", "title": "Glob", "text": "Il termine Glob si pu\u00f2 riferire a:"}
{"id": "3047786", "revid": "729019", "url": "https://it.wikipedia.org/wiki?curid=3047786", "title": "Vardar (metropolitana di Sofia)", "text": "Vardar \u00e8 una stazione della Metropolitana di Sofia.\nLa stazione venne inaugurata nel 1998 in sotterranea, in prossimit\u00e0 di Blvd Queen Yoanna. La piattaforma della stazione \u00e8 lunga 120\u00a0m come in quasi tutte le stazioni.\nL'interscambio \u00e8 attivo con la linea 8 del tram e con la linea 77 degli autobus.\nCollegamenti esterni.\n Sito ufficiale"}
{"id": "3047789", "revid": "36426", "url": "https://it.wikipedia.org/wiki?curid=3047789", "title": "Pinacoteca comunale (Citt\u00e0 di Castello)", "text": ""}
{"id": "3047791", "revid": "729019", "url": "https://it.wikipedia.org/wiki?curid=3047791", "title": "Konstantin Veli\u010dkov (metropolitana di Sofia)", "text": "Konstantin Veli\u010dkov \u00e8 una stazione della Metropolitana di Sofia.\nLa stazione fu inaugurata nel 1998 in sotterranea, in prossimit\u00e0 di Todor Aleksandrov e tra \"Blvd Konstantin Veli\u010dkov\" e \"Blvd Dimitar Petkov\".\nCollegamenti esterni.\n Sito ufficiale"}
{"id": "3047794", "revid": "1573940", "url": "https://it.wikipedia.org/wiki?curid=3047794", "title": "Club Nautico di Roma", "text": "Il Club Nautico di Roma \u00e8 una associazione sportiva dilettantistica senza fini di lucro, fondata nel novembre 2006, con sede al Porto di Roma, Ostia, Roma.\nEventi sportivi.\nIl Club Nautico di Roma ha organizzato diversi eventi e regate a livello internazionale.\nAmerica's Cup.\nIl Club avrebbe dovuto essere il Challenger of Record del Golden Gate Yacht Club con Mascalzone Latino - Audi Team per la XXXIV America's Cup; a causa di difficolt\u00e0 economiche, l'11 maggio 2011 il team si \u00e8 ritirato dalla competizione ed il Club ha quindi rinunciato a tale ruolo."}
{"id": "3047795", "revid": "124202742", "url": "https://it.wikipedia.org/wiki?curid=3047795", "title": "Graziano Facchini", "text": "Biografia.\nNato a Bolzano in una famiglia di madrelingua italiana, \u00e8 per\u00f2 cresciuto sul Lago di Garda.\nA sette anni ha iniziato a studiare la batteria, perfezionandosi poi al Conservatorio Claudio Monteverdi di Bolzano. In seguito ha lavorato come musicista ed insegnante di musica per bambini.\nNel 2004 \u00e8 stato scoperto dal produttore Luis Stuflesser (lo stesso di Oswald Sattler, Die Ladiner e Vincent &amp; Fernando), che l'ha convinto a dedicarsi allo \"Schlager\". Nel 2005 ha pubblicato il suo primo singolo \"Amore mio - ich bin dir nah\". Nel 2007 \u00e8 uscito l'album di esordio, \"F\u00fcr alle Frauen\".\nAll'attivit\u00e0 di cantante ha affiancato quella di autore: il maggior successo \u00e8 il secondo posto al Grand Prix der Volksmusik 2006 conquistato da Vincent &amp; Fernando (anche i vincitori erano altoatesini: Rudy Giovannini con Belsy ed il Coro Monti Pallidi) con la sua \"Ich schenk dir Liebe\".\nNel 2009 ha inciso un altro album, dal titolo \"Romantica\".\nNel 2011 \u00e8 uscito il suo terzo Cd dal titolo \"Nie wieder einsam\", contenente i singoli \"Herz an Herz\" e \"Samba d'amor\" che hanno ottenuto ottimi risultati radiofonici, lo stesso CD ha scalato le classifica di vendita in Austria rimanendo nelle classifica internazionale per 4 settimane e raggiungendo il 13\u00ba posto nelle vendite.\nTra fine 2012 e inizio 2013 \u00e8 stato pubblicato \"Meine Sch\u00f6nsten Liebeslieder\", cofanetto di 2 CD, dove vengono riproposti i brani pi\u00f9 popolari di Graziano, ed in pi\u00f9 8 cover in lingua italiana. Tra queste la popolare \"Mamma Leon\" di Bino; questa sua nuova ed originale interpretazione \u00e8 entrata tra i classici che Graziano ripropone spesso nei suoi concerti.\nNel 2104 \u00e8 arrivata una piccola svolta musicale per Graziano, con un CD di nuove sonorit\u00e0 mai sperimentate fino a quel momento, il Discofox. \"Ein Traum f\u00fcr zwei\", questo il titolo dell'album, consta di 15 brani nuovi, ed \u00e8 proprio con il brano che d\u00e0 il titolo al CD che nell'aprile del 2015 Graziano \u00e8 riuscito ad aggiudicarsi il 1\u00ba Posto nella finale dello \"Schlageraelly Hitparade\", come brano pi\u00f9 ascoltato e pi\u00f9 votato dell'anno 2014.\nIl 2015 \u00e8 un anno intenso, caratterizzato dall'uscita di due CD. Nel primo, \"Italo Gold\" Graziano canta solo nella sua madrelingua 15 grandi cover italiane e 2 inediti (tra questi il brano \"Tu sei romantica\", interamente composto da Graziano con il quale partecipa, anche in Italia, al concorso canoro \"microfono d'oro 2015\" di Radio Zeta, brano che si riveler\u00e0 interessante perch\u00e9 anche reinterpretato da diverse orchestre di Liscio in Italia e di una versione in Tedesco da parte dello stesso Graziano dal titolo \"Nie mehr allein Donna Romantica\". Nel secondo, intitolato \"Das Beste &amp; noch mehr\" , sono inseriti 8 nuovi brani e altre 12 canzoni gi\u00e0 incise ma spesso cantate dallo stesso Graziano nei suoi concerti\nMolti brani di Graziano si sono piazzati spesso ai primi posti in diverse Hitparade di Germania, Austria, Olanda."}
{"id": "3047797", "revid": "16758", "url": "https://it.wikipedia.org/wiki?curid=3047797", "title": "Graziano (cantante)", "text": ""}
{"id": "3047800", "revid": "177966", "url": "https://it.wikipedia.org/wiki?curid=3047800", "title": "Walsh", "text": ""}
{"id": "3047801", "revid": "1284772", "url": "https://it.wikipedia.org/wiki?curid=3047801", "title": "Io non abito pi\u00f9 qua", "text": "Io non abito pi\u00f9 qua \u00e8 il secondo singolo della cantante pop italiana Irene Fornaciari, pubblicato nell'ottobre del 2006 dall'etichetta discografica Universal. \nIl singolo \u00e8 stato inserito nell'album di esordio della cantante Vertigini in fiore..\nIl brano promozionale ,scritto da Zucchero Fornaciari, Niccol\u00f2 Agliardi e Bryan Adams viene trasmesso dai maggiori network nazionale."}
{"id": "3047802", "revid": "729019", "url": "https://it.wikipedia.org/wiki?curid=3047802", "title": "Op\u0103l\u010denska (metropolitana di Sofia)", "text": "Op\u0103l\u010denska \u00e8 una stazione della Metropolitana di Sofia.\nLa stazione fu inaugurata nel 1999 in sotterranea, in prossimit\u00e0 di Todor Aleksandrov tra \"Opulchenska\" e \"Otets Paisiy\".\nQuesta stazione \u00e8 luogo di interscambi, come per esempio con la linea degli autobus 74, con le linee di filobus 1 5 e 7 e con le linee dei tram 20 e 22. \u00c8 presente inoltre in prossimit\u00e0 della stazione anche un McDonald's.\nNell'area metropolitana si trovano anche il \"National Insurance Institute\" e il \"Mall di Sofia\".\nCollegamenti esterni.\n Sito ufficiale"}
{"id": "3047809", "revid": "729019", "url": "https://it.wikipedia.org/wiki?curid=3047809", "title": "Serdika (metropolitana di Sofia)", "text": "Serdika \u00e8 una stazione della Metropolitana di Sofia.\nLa stazione venne inaugurata nel 2000 in sotterranea, in prossimit\u00e0 di Maria Luiza Blvd. Non appena verr\u00e0 attivata la seconda linea della metropolitana, questa stazione sar\u00e0 un importante nodo e collegher\u00e0 i passeggeri con la stazione di Nedelya.\nCollegamenti esterni.\n Sito ufficiale"}
{"id": "3047811", "revid": "226458", "url": "https://it.wikipedia.org/wiki?curid=3047811", "title": "Incoronazione della Vergine di Citt\u00e0 di Castello", "text": "L'Incoronazione della Vergine di Citt\u00e0 di Castello \u00e8 un dipinto a tempera su tavola di Domenico Ghirlandaio e aiuti, databile al 1486 circa e conservato nella Pinacoteca comunale di Citt\u00e0 di Castello.\nStoria.\nLa pala venne dipinta a Firenze nella bottega di Ghirlandaio e successivamente spedita in Umbria. Viene considerata in maggior parte opera di bottega, sebbene il disegno e alcuni dettagli spettino al maestro. Recentemente (Caracciolo 2013) la pala \u00e8 stata individuata come quella dell'altare maggiore della chiesa delle monache francescane terziarie del Paradiso, dette volgarmente della Paola (dal nome della fondatrice): la chiesa oggi coincide con il parlatorio di Santa Cecilia. In base a questa identificazione, il secondo santo da sinistra sarebbe San Paolo, mentre il secondo da destra San Girolamo (per la vicinanza del complesso dei Gesuati, oggi Seminario). \nDescrizione e stile.\nLa scena dell'\"Incoronazione della Vergine\" \u00e8 trattata su due registri sovrapposti, secondo uno schema introdotto da Pietro Perugino. In quello superiore, tra cerchi concentrici che simboleggiano i Cieli del Paradiso, Ges\u00f9 sta incoronando Maria che \u00e8 solennemente inginocchiata poco pi\u00f9 in basso e con le mani giunte. Sono circondati da angeli musicanti, cherubini e serafini. In basso, tra le fiammelle dello Spirito Santo che si diffondono, si trova una serie di santi che assistono serenamente alla scena: da sinistra si riconoscono parecchi santi e sante francescani: in piedi, san Francesco d'Assisi, san Giovanni Evangelista, Bernardino da Siena, san Ludovico di Tolosa, un altro santo maschile senza attributi iconografici e sant'Antonio di Padova. Al centro si trovano quattro donne inginocchiate: sant'Elisabetta di Turingia, Maria Maddalena, Caterina d'Alessandria e Chiara d'Assisi. \nLe scelte cromatiche non sono tipiche dell'artista, basandosi la tavola sul contrasto tra rossi e blu, su cui spiccano poche campiture di giallo dorato."}
{"id": "3047813", "revid": "36426", "url": "https://it.wikipedia.org/wiki?curid=3047813", "title": "Sant'Elisabetta di Turingia", "text": ""}
{"id": "3047814", "revid": "1284772", "url": "https://it.wikipedia.org/wiki?curid=3047814", "title": "Mastichi aria", "text": "Mastichi aria \u00e8 il primo singolo della cantante italiana Irene Fornaciari.\nIl singolo, scritto da Zucchero Fornaciari, esce a giugno del 2006 mentre la Fornaciari continua la composizione del suo primo album. Il brano \u00e8 stato inserito nell'album Vertigini in fiore e nell'album-raccolta \"Irene Fornaciari\".\nIl brano viene presentato, dalla Fornaciari, il 24 giugno del 2006 in occasione della \"Notte Bianca 06\" di Milano."}
{"id": "3047815", "revid": "287204", "url": "https://it.wikipedia.org/wiki?curid=3047815", "title": "Altes Lager Menzlin", "text": " \nAltes Lager Menzlin (tedesco per \"Vecchio Campo di Menzlin\") \u00e8 un sito archeologico situato 1,5 km a sud del villaggio di Menzlin, nei pressi di Anklam, in Pomerania Occidentale, Germania. Il sito sulle sponde del fiume Peene era un'importante stazione di posta vichinga durante il Medioevo (Epoca vichinga). In quel periodo la Pomerania era abitata da Venedi slavi, e numerose centri vichinghi si trovavano lungo la costa (i successivi erano Ralswiek ad ovest e Jomsborg/Wollin ad est).\nL'insediamento era ampio circa 18 ettari nel corso del IX secolo. Sono stati scavati un ponte ed un cimitero. Alcuni degli artefatti rinvenuti nelle tombe sono originari di Irlanda e Paesi Baltici. Secondo le usanze scandinave, i morti venivano sepolti in navi di pietra o in cerchi di pietre. Tutte le tombe scavate ospitavano donne. Molti dei ritrovamenti sono databili al IX e X secolo.\nEtimologia.\nL'antico nome del sito \u00e8 sconosciuto. \"Altes Lager\", il nome attuale, risale all'assedio di Anklam operato da Federico Guglielmo I di Brandeburgo nel 1676."}
{"id": "3047817", "revid": "287204", "url": "https://it.wikipedia.org/wiki?curid=3047817", "title": "Robert H\u00e4ggblom", "text": "Nel giugno 2013 decide di ritirarsi dall'attivit\u00e0 agonistica a causa di un infortunio alla schiena.\nCampionati nazionali.\n2000\n2001\n2002\n2003\n2004\n2005\n2006\n2007\n2008\n2009\n2010\n2011\n2012"}
{"id": "3047819", "revid": "51032", "url": "https://it.wikipedia.org/wiki?curid=3047819", "title": "Etsi omnes non ego", "text": ""}
{"id": "3047820", "revid": "184755", "url": "https://it.wikipedia.org/wiki?curid=3047820", "title": "Coppa Italia 2000-2001 (pallamano maschile)", "text": "La Coppa Italia di pallamano 2000-2001 \u00e8 stata la 16\u00aa edizione del torneo annuale organizzato dalla Federazione Italiana Gioco Handball.\nAlla competizione parteciparono le quattordici squadre della Serie A1 2000-2001.\nIl torneo fu vinto, per la quinta volta nella sua storia, dalla Pallamano Trieste.\nFormula.\nLa coppa Italia 2000-2001 fu cos\u00ec strutturata:\nFinal Four.\nLe final four del torneo si sono svolte a Rubiera dal 31 ottobre al 1\u00ba novembre del 2000."}
{"id": "3047821", "revid": "1543377", "url": "https://it.wikipedia.org/wiki?curid=3047821", "title": "Discografia di Justin Timberlake", "text": "La discografia di Justin Timberlake, ex membro della boy band 'N Sync, \u00e8 composta da cinque album in studio, ventuno singoli ufficiali, un EP pubblicato insieme a Christina Aguilera e una raccolta di remix."}
{"id": "3047822", "revid": "547034", "url": "https://it.wikipedia.org/wiki?curid=3047822", "title": "Maestro di Lecceto", "text": "Viene talvolta confuso con un altro maestro anonimo, il Primo Maestro di Lecceto, che sarebbe stato successivamente identificato con Pietro di Ruffolo, anch'egli attivo nel XV secolo nel territorio senese.\nBiografia.\nLa denominazione di questo artista deriva dal cantiere dell'Eremo di Lecceto, nei pressi di Siena, dove si ritiene si sia formato anche questo maestro anonimo.\nTra le opere attribuite si possono ricordare le bellissime tavole avignonesi raffiguranti le \"Storie di Didone\" conservate al Mus\u00e9e du Petit Palais di Avignone, e il \"Re Salomone e la regina di Saba\", il pannello di un cassone dipinto in occasione del matrimonio tra due note famiglie senesi, conservato al Metropolitan Museum of Art di New York."}
{"id": "3047827", "revid": "508156", "url": "https://it.wikipedia.org/wiki?curid=3047827", "title": "Grande, grande, grande/Non ho parlato mai", "text": "Grande, grande, grande/Non ho parlato mai \u00e8 il 109\u00b0 singolo della cantante italiana Mina, pubblicato a gennaio del 1972 su vinile a 45 giri dall'etichetta privata dell'artista PDU e distribuito dalla EMI Italiana.\nIl singolo ebbe enorme successo in Italia, diventando il pi\u00f9 venduto del 1972.\n\"Grande, grande, grande\" sfond\u00f2 anche all'estero tanto da essere reinterpretato, negli anni a venire, da artisti di fama internazionale come Shirley Bassey, C\u00e9line Dion e Luciano Pavarotti.\nContenuti.\n\"Grande, grande, grande/Non ho parlato mai\" \u00e8 il secondo singolo estratto dall'album \"Mina\", ristampato dalla EMI nell'aprile del 2013. Il disco fu stampato e distribuito in Germania nel 1972 e in Francia nel 1973 con copertine diverse.\nLa traccia del lato A \u00e8 stata scritta da Alberto Testa, autore dei testi, mentre la musica \u00e8 di Tony Renis e Newell e l'arrangiamento di Pino Presti. \"Grande, grande, grande\" sar\u00e0 incluso in ogni raccolta della cantante, prima fra tutte \"Del mio meglio n. 2\" del 1973.\nI testi della traccia del lato B furono scritti da Paolo Limiti, mentre la musica e l'arrangiamento furono curati da Mario Robbiani. \"Non ho parlato mai\" \u00e8 stato invece inserito soltanto nell'antologia della EMI, \"Scritte per Mina. Firmato Paolo Limiti\", pubblicata a giugno del 2013.\nSuccesso e classifiche.\nPubblicato all'inizio del 1972 entra tra i primi dieci in classifica l'ultima settimana di febbraio, accede al podio una prima volta l'11 marzo, poi stabilmente dal 25 marzo al 3 giugno.\nSaldamente dietro \"Imagine\" di John Lennon, raggiunge e mantiene il secondo posto per tutto aprile e la prima piazza durante maggio. Alla fine del mese scende in 3\u00aa posizione, superato da Lucio Battisti con \"I giardini di marzo\" e da \"Parole parole\", realizzata da Mina stessa. Nuova risalita al secondo posto la prima settimana di giugno, per uscire gradualmente dalle prime cinque un mese dopo.\nIn assoluto \u00e8 il 45 giri pi\u00f9 venduto durante il 1972.\n\"Grande, grande, grande\".\nLa storia.\nIl brano fu scritto nel 1966 da Tony Renis che a causa di impegni di lavoro che aveva all'estero, fu costretto ad accantonarlo temporaneamente. Convinto che si trattasse di un pezzo adatto ad una voce femminile prov\u00f2 ad offrirlo a molte cantanti italiane quali: Ornella Vanoni, Milva, Rosanna Fratello, Orietta Berti e Mina. Quest'ultima, anche se perplessa per l'arrangiamento ormai datato, lo fece ascoltare al giovane bassista della sua orchestra, Pino Presti, che in brevissimo tempo ri-arrangi\u00f2 il giro armonico e la ritmica, inserendo archi, cori e una sezione di fiati, stravolgendolo completamente in una versione pi\u00f9 moderna ed efficace, riconoscibile fin dalle primissime battute ispirate dall'armonica di Bruno De Filippi. Fu cos\u00ec che la cantante decise allora di inserire il pezzo nel suo nuovo 33 giri intitolato \"Mina\", ma non volle pubblicarlo come singolo di anticipazione dell'album.\nLo stesso Renis segnal\u00f2 la canzone, promuovendo anche personalmente l'album della sua collega, presso i curatori delle varie trasmissioni radiofoniche e pregandoli di inserirla tra quelle in programmazione. Accadde cos\u00ec che, durante il programma radiofonico \"Supersonic\" e per la prima volta in una radio, il pezzo fu diffuso per ben due volte durante la stessa serata.\nConseguentemente alle pressanti richieste del pubblico, \"Grande, grande, grande\" fu pubblicato come secondo singolo promozionale, diventando in brevissimo tempo uno dei successi pi\u00f9 eclatanti nella carriera dell'artista.\nIl pezzo fu definitivamente consacrato quando Mina lo interpret\u00f2 durante la prima puntata dello show televisivo \"Teatro 10\", andata in onda l'11 marzo 1972 e condotto insieme ad Alberto Lupo. Il videoclip della canzone, comprensivo dell'introduzione di Lupo, \u00e8 stato reso disponibile sul DVD \"Gli anni Rai 1968-1972 Vol. 2\", inserito in un cofanetto monografico di 10 volumi pubblicato da Rai Trade e GSU nel 2008. La sola traccia audio dal vivo \u00e8 invece presente sul CD \"I miei preferiti (Gli anni Rai)\" pubblicato nel 2014; sul DVD nella stessa confezione un video dall'esibizione ad \"Amico flauto\" (maggio 1972).\nTesto e musica.\nSorretto da un grande impianto melodico, il testo tratteggia una donna di temperamento che si lamenta di una vita monotona, noiosa e banale come quella che trascorrono le sue amiche, mentre lei preferirebbe affrontare un'esistenza pi\u00f9 interessante per cui valga la pena di combattere e lottare. L'interpretazione di Mina \u00e8 intrigante e riflessiva, nel contempo sensuale e drammatica; la cantante sembra narrare qualcosa di s\u00e9 tra il confidenziale e il morboso, tra l'ironico e l'autobiografico. Il pubblico, che non ha mai smesso di bersagliare l'artista per suoi atteggiamenti pubblici e privati, non aspetta altro, capisce e ne decreta un successo senza precedenti.\nLo stesso Renis proporr\u00e0 una versione intimistico-sussurrata; circolata pochissimo a suo tempo, \u00e8 oggi disponibile su CD.\nAltre versioni di Mina.\nNel 1972 Mina incide il brano sia in lingua spagnola sia il lingua inglese. La versione latina, con lo stesso titolo e adattata da Cholo Baltasar e Amart, fu pubblicata inizialmente per il mercato spagnolo e poi pubblicato per la prima volta in Italia nelle raccolte \"Colecci\u00f3n latina\" (2001) e \"Yo soy Mina\" (2011). La versione anglosassone; intitolata Never, never, never; fu adattata da Norman Newell e pubblicata nei successi del 1977 \"Del mio meglio n. 4\" e \"I Am Mina\" del 2011.\n\"Grande, grande, grande\" fu pubblicato anche nell'album live \"Mina Live '78\", dove \u00e8 stato registrato e pubblicato l'ultimo concerto a La Bussola.\nFormati e tracce.\nLP Singolo 7\" (Francia; Germania) (PDU 2 C 006-93450, Columbia 1C006-93 450)\nLP Singolo 7\" (Italia; Turchia) (PDU P.A. 1070, Grafonola GTS-10005)\n\"Never, Never, Never (Grande, Grande, Grande)\" (versione di Shirley Bassey).\nNever, Never, Never (Grande, Grande, Grande) fu incisa e pubblicata nel marzo 1973 dalla cantante britannica Shirley Bassey come primo singolo promozionale dell'album \"Never Never Never.\" Il brano prodotto da Noel Rogers, fu un successo mondiale raggiungendo le top ten di Australia, Regno Unito, Singapore e Sud Africa.\nContenuti e successo commerciale.\nLa canzone fu pubblicata in tutto il mondo insieme alla traccia lato B \"Day By Day,\" brano tratto dall'album di Shirley Bassey, \"And I Love You So\" (1972).\nNel Regno Unito iI singolo raggiunse la numero otto della \"Official Singles Chart Top 50\", rimanendo in classifica per 19 settimane e diventando uno dei pi\u00f9 grandi successi della cantante. Nel resto d'Europa il brano si classific\u00f2 alla numero 13 nei Paesi Bassi, alla numero 29 in Belgio Fiandre e alla numero 48 in Germania. \nAll'estero \"Never, Never, Never (Grande, Grande, Grande)\" fece ancora meglio; in Australia si posizion\u00f2 prima in classifica mentre arriv\u00f2 seconda in Sud Africa e terza a Singapore. Negli Stati Uniti il singolo raggiunse la numero 48 della \"Billboard Hot 100\" e la numero otto della \"Billboard Hot Adult Contemporary Tracks\".\nFormati e tracce.\nLP Singolo 7\" (Angola, Portogallo) (United Artists Records N-S-14-64)\nLP Singolo 7\" (Australia, Israele) (United Artists Records K-5035, UP 35490)\nLP Singolo 7\" (Canada, Stati Uniti) (United Artists Records UA-XW211 -W)\nLP Singolo 7\" (Francia, Regno Unito) (United Artists Records UP 35.490)\nLP Singolo 7\" (Giappone) (United Artists Records HIT-2105 (S))\nLP Singolo 7\" (Italia) (United Artists Records UA 35490)\nLP Singolo 7\" (Libano) (United Artists Records UA 943)\nLP Singolo Promo 7\" (Messico) (United Artists Records G-1217)\nLP Singolo 7\" (Nuova Zelanda) (United Artists Records UAK 5035)\nLP Singolo 7\" (Spagna) (United Artists Records HS 929)\nCrediti e personale.\nPersonale\n\"I Hate You Then I Love You\" (versione di C\u00e9line Dion e Luciano Pavarotti).\nI Hate You Then I Love You \u00e8 la cover di \"Never, Never, Never (Grande, Grande, Grande)\" registrata in duetto tra la cantante canadese C\u00e9line Dion e il tenore italiano Luciano Pavarotti. La canzone fu prodotta da David Foster, Humberto Gatica e Tony Renis, quest'ultimo anche autore della musica del brano e inserita nell'album \"Let's Talk About Love\" (1997) di C\u00e9line Dion. Il duetto fu pubblicato in Italia il 7 settembre 1998 come sesto singolo promozionale dell'album.\nAntefatti e contenuti.\n\"I Hate You Then I Love You\" \u00e8 un adattamento in inglese della canzone italiana \"Grande, grande, grande\" registrata e pubblicata nel 1972 dalla cantante italiana Mina. Il brano fu gi\u00e0 registrato in inglese nel '73 da Shirley Bassey con il titolo \"Never, Never, Never.\" \nIl brano fu rilasciato solo come singolo radiofonico promozionale e non come singolo disponibile sul mercato. \nC\u00e9line Dion e Luciano Pavarotti presentarono per la prima ed unica volta dal vivo il brano, cantando in duetto durante il concerto di beneficenza \"Pavarotti &amp; Friends for the Children of Liberia\" il 9 giugno 1998. La performance fu inserita nell'album live \"Pavarotti &amp; Friends For The Children Of Liberia\" pubblicato nel 1998.\nVideoclip musicale e pubblicazioni.\nPer il singolo fu realizzato anche un videoclip realizzato con le riprese del concerto benefico \"Pavarotti &amp; Friends for the Children of Liberia,\" con le riprese della sessione di registrazione in studio del brano e con le riprese fatte in Africa dove fu necessario l'aiuto dei fondi raccolti durante il concerto promosso da Luciano Pavarotti. \nNel DVD \"Au c\u0153ur du stade,\" pubblicato nel 1999 da C\u00e9line, \u00e8 presente l'intera sessione di registrazione di \"I Hate You Then I Love You,\" dove compaiono oltre alla Dion e a Pavarotti anche i produttori David Foster, Humberto Gatica e Tony Renis.\nFormati e tracce.\nCD Singolo Promo (Italia) (Columbia: SAMPCS 5641)\nRecensioni da parte della critica.\nL'editore de \"The New York Observer\", Jonathan Bernstein, ha scritto in una recensione sull'album \"Let's Talk About Love\", riguardo al brano \"I Hate You Then I Love You\": \"Luciano Pavarotti ha cantato con Bryan Adams, Elton John e Bono, ma la Dion ha qualcosa che ai suoi precedenti colleghi pop manca. Lei \u00e8 udibile. Questo si rivela un orribile errore di calcolo, dato il calibro della canzone che hanno scelto di condividere. \"I Hate You Then I Love You;\" un remake ritmato di una vecchia canzone di Shirley Bassey; \"Never, Never, Never:\" \u00e8 un travolgimento di camp in cui l'omone e il passerotto si lasciano andare su una giostra sessuale repressa. Tutte le ottave scatenate nel mondo non riescono a cancellare l'immagine mentale dell'accoppiamento pi\u00f9 irrealizzabile formato da Biggie Smalls e Li'l Kim\".\nCrediti e personale.\nRegistrazione\nPersonale\nCover di altri interpreti.\nGrazie al successo e alla notoriet\u00e0 ottenuti dal brano con rilevanti vendite anche a livello internazionale, nel corso degli anni \"Grande, grande, grande\" \u00e8 stata incisa e registrata in nuove versioni da artisti italiani ed internazionali. Oltre alle cover pubblicate da Shirley Bassey e C\u00e8line Dion, la canzone fu incisa anche dalla cantante Mireille Mathieu nel 1974, la quale interpret\u00f2 il testo adattato in francese da Charles Aznavour. La cover fu estratta dall'album \"Le Vent de la nuit.\" Nel 1995 Samy Goz incide il brano nell'album \"Amour Italy II\" (YBM \uc11c\uc6b8\uc74c\ubc18 \u2013 SZPC-226), pubblicato nella Repubblica di Corea. Nel 1996 la cantante greca Nana Mouskouri pubblic\u00f2 un album in spagnolo intitolato \"Nana Latina\" dove fu incluso un duetto con Julio Iglesias sulla versione adattata in spagnolo di \"Grande, grande, grande\"; intitolata \"Se que volveras.\" Nel 1999 il gruppo musicale italiano Giuliano Palma &amp; the Bluebeaters pubblic\u00f2 \"The Album\", un disco contenente una cover di \"Never, Never, Never.\" Nel 2009 Patrizio Buanne ne incide una versione, intitolata Grande, grande, grande/Never, never, never, cantata contemporaneamente in italiano ed inglese, per l'album \"Patrizio\". Nel 2001 la cantante belga Dana Winner pubblic\u00f2 un album intitolato \"Unforgettable\" il quale conteneva una nuova registrazione della versione inglese di \"Grande, grande, grande.\" Questa versione fu interpretata nel 2012 durante la terza serata della 62\u00aa edizione del \"Festival di Sanremo\", da Nina Zilli in duetto con la cantante britannica Skye. La canzone \u00e8 stata interpretata anche da altri interpreti come: Vikki Carr (1972), John Holt (1973), Rettore nell'album \"1\u00ba festival della canzone regina\" (1996), Orietta Berti (1999), Pimpinela (2003) e David McAlmont (2005)."}
{"id": "3047828", "revid": "767487", "url": "https://it.wikipedia.org/wiki?curid=3047828", "title": "Coppa Davis 2006 World Group", "text": "Il World Group \u00e8 il pi\u00f9 alto livello della Coppa Davis 2006. Le otto squadre perdenti il primo turno devono prendere parte ai World Group Play-offs per evitare la retrocessione e al contempo assicurarsi la permanenza nel World Group della Coppa Davis 2007."}
{"id": "3047832", "revid": "1305772", "url": "https://it.wikipedia.org/wiki?curid=3047832", "title": "Destinazione Sanremo", "text": ""}
{"id": "3047835", "revid": "1442080", "url": "https://it.wikipedia.org/wiki?curid=3047835", "title": "Coppa Davis 2006 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Coppa Davis 2006.\nGruppo III.\nLocalit\u00e0: Maya Country Club, Santa Tecla, El Salvador (Terra)\nData: 14-18 giugno\nGruppo IV.\nLocalit\u00e0: Maya Country Club, Santa Tecla, El Salvador (Terra)\nData: 14-18 giugno"}
{"id": "3047836", "revid": "436907", "url": "https://it.wikipedia.org/wiki?curid=3047836", "title": "Quorum (album)", "text": "Quorum \u00e8 il primo mixtape del rapper italiano Fabri Fibra, uscito il 20 luglio 2010 dalla Tempi Duri Records.\nDescrizione.\nPubblicato per il download gratuito attraverso il sito ufficiale del rapper, \"Quorum\" \u00e8 considerato l'anticipazione del sesto album \"Controcultura\", uscito il successivo 7 settembre.\nInsieme al successivo mixtape \"Venerd\u00ec 17\", \u00e8 stato venduto in versione CD ai concerti del tour estivo 2011 del rapper.\nAccoglienza.\nNon sono mancate le critiche per i testi e le citazioni del rapper marchigiano. Le critiche ci sono state soprattutto per una strofa del brano \"Non ditelo\" in cui Fibra afferma di pensare che il cantante Marco Mengoni sia omosessuale, e che se questi lo ammettesse, non venderebbe pi\u00f9 dischi.\n\u00c8 stato inoltre censurato su YouTube il brano \"Nel mio disco\", su denuncia di Paola Barale e Manuela Arcuri per essere state citate offensivamente dall'artista."}
{"id": "3047843", "revid": "1442080", "url": "https://it.wikipedia.org/wiki?curid=3047843", "title": "Coppa Davis 2006 Zona Asia/Oceania", "text": "La Zona Asia/Oceania (\"Asia and Oceania Zone\") \u00e8 una delle tre divisioni zonali nell'ambito della Coppa Davis 2006.\nGruppo III.\nLocalit\u00e0: Manila Polo Club, Makati City, Manila, Filippine (Terra)\nData: 19-23 luglio\nGruppo IV.\nLocalit\u00e0: Al Hussein Tennis Club, Amman, Giordania (Cemento)\nData: 5-9 aprile"}
{"id": "3047850", "revid": "149485", "url": "https://it.wikipedia.org/wiki?curid=3047850", "title": "H.J. Whitley", "text": ""}
{"id": "3047853", "revid": "1442080", "url": "https://it.wikipedia.org/wiki?curid=3047853", "title": "Coppa Davis 2006 Zona Europea/Africana", "text": "La Zona Euro-Africana (\"European and African Zone\") \u00e8 una delle tre divisioni zonali della Coppa Davis 2006.\nGruppo III.\nGirone 1.\nLocalit\u00e0: Teniski Klub MLADOST, Banja Luka, Bosnia ed Erzegovina (Terra)\nData: 19-23 luglio\nGirone 2.\nLocalit\u00e0: BTA Centre (Notswane Courts), Gaborone, Botswana\nData: 26-30 luglio\nGruppo IV.\nLocalit\u00e0: Marsa Sports Club, Marsa, Malta (Cemento)\nData: 19-23 luglio"}
{"id": "3047854", "revid": "547034", "url": "https://it.wikipedia.org/wiki?curid=3047854", "title": "Primo maestro di Lecceto", "text": "Pu\u00f2 essere confuso con un altro maestro anonimo, il Maestro di Lecceto, anch'egli attivo nel XV secolo nel territorio senese.\nBiografia.\nLa denominazione di questo artista deriva dal cantiere dell'eremo di Lecceto, nei pressi di Siena, dove si ritiene si sia formato anche questo maestro anonimo. \nTra le opere attribuite si possono ricordare un trittico raffigurante la \"Madonna col Bambino, san Giuliano e san Donato vescovo\", conservato al Museo archeologico e della collegiata di Casole d'Elsa, in provincia di Siena, un \"San Sebastiano\" conservato al Museo d'arte sacra di Asciano."}
{"id": "3047855", "revid": "827882", "url": "https://it.wikipedia.org/wiki?curid=3047855", "title": "Cristo in gloria con quattro santi e un donatore", "text": "Il Cristo in gloria con quattro santi e un donatore \u00e8 un dipinto a tempera su tavola (308x199 cm) di Domenico Ghirlandaio, databile al 1492 circa e conservato nella Pinacoteca comunale di Volterra.\nStoria.\nLa pala fu commissionata dall'abate camaldolese dell'abbazia dei Santi Giusto e Clemente a Volterra, Giusto Bonvicini; venne dipinta a Firenze nella bottega di Ghirlandaio e successivamente spedita nella cittadina toscana. Viene considerata in maggior parte opera di bottega, sebbene il disegno e alcuni dettagli spettino al maestro.\nDescrizione e stile.\nLa tavola ha come oggetto la manifestazione di Cristo in gloria in cielo, entro un nimbo luminoso, sorretto da una nuvola tra cherubini, serafini e angeli oranti. Egli si affaccia benedicendo con un gesto della mano destra e tiene in mano in libro aperto con le lettere greche alfa e omega, simbolo del suo dominio sul mondo dall'inizio alla fine dei tempi.\nNella met\u00e0 inferiore, secondo uno schema introdotto a Firenze da Pietro Perugino, si trovano quattro santi in posizione simmetrica. Due figure maschili sono in piedi, forse san Giovanni Gualberto e san Romualdo, legati alla Congregazione dei camaldolesi, e sembrano due colonne, coi loro abiti bianchi e la loro statura che torreggia sul paesaggio: uno tiene in mano aperto un libro e l'altro, col bastone, indica l'apparizione divina, la quale emana raggi di luce dorata. Le due sante inginocchiate al centro sono invece due sante locali e sono disposte quasi di spalle su un piano ribassato, amplificando la profondit\u00e0 spaziale.\nNell'angolo in basso a destra si trova infine il committente, Fra' Giusto Bonvicini, anziano monaco camaldolese come mostra l'abito chiaro: il suo ritratto \u00e8 dipinto con precisione fisiognomica ed \u00e8 forse la migliore parte della tavola. La secchezza dei tratti delle altre figure invece rivelano la mano di aiuti.\nIl paesaggio sullo sfondo, pure probabile opera della bottega, mostra una veduta fluviale con un sentiero che si snoda tra rocce, con una citt\u00e0 murata e alcune figurette. Massiccia \u00e8 la presenza di lumeggiature dorate, sulle rocce, sulla vegetazione e sugli alberi. Un tocco esotico \u00e8 rappresentato dalla giraffa che si vede piccola in lontananza: si tratta una reminiscenza di quella ricevuta in dono da Lorenzo il Magnifico, oggetto di grande curiosit\u00e0 a Firenze. In fondo alcune montagne azzurrine appaiono sfumate per effetto della foschia."}
{"id": "3047864", "revid": "729019", "url": "https://it.wikipedia.org/wiki?curid=3047864", "title": "Coppa Davis 2006 World Group Play-offs", "text": "I World Group Play-offs sono i principali spareggi nella Coppa Davis 2006. I vincitori vengono ammessi al World Group 2007, i perdenti sono costretti a partecipare alle fasi zonali."}
{"id": "3047867", "revid": "126257", "url": "https://it.wikipedia.org/wiki?curid=3047867", "title": "Campionati del mondo juniores di atletica leggera 2010", "text": "I Campionati del mondo juniores di atletica leggera 2010 (13\u00aa edizione) si sono svolti a Moncton (Canada), dal 19 al 25 luglio 2010. La cerimonia d'apertura si \u00e8 svolta il 19 luglio.\nQuesti campionati sono stati assegnati alla citt\u00e0 di Moncton (Canada atlantico) nel 2006. Si svolgono sul campus dell'universit\u00e0 di Moncton, nello stadio Moncton 2010, costruito per l'occasione (10.000 posti a sedere). 170 nazioni partecipano, con un totale di 1.450 atleti per 44 discipline diverse, 22 per ragazzi e 22 per ragazze. \u00c8 la seconda volta che la competizione si svolge in Canada dopo l'edizione del 1988 a Sudbury.\nLa competizione \u00e8 stata aperta la sera del 19 luglio, dopo uno spettacolo di 90 minuti, dal primo ministro canadese Stephen Harper."}
{"id": "3047868", "revid": "1305772", "url": "https://it.wikipedia.org/wiki?curid=3047868", "title": "Dcct", "text": ""}
{"id": "3047872", "revid": "773636", "url": "https://it.wikipedia.org/wiki?curid=3047872", "title": "Eremo di San Salvatore di Lecceto", "text": "L'eremo di San Salvatore di Lecceto (o pi\u00f9 semplicemente eremo di Lecceto) si trova nel comune di Siena, arcidiocesi di Siena-Colle di Val d'Elsa-Montalcino.\nStoria e descrizione.\nL'eremo fu costruito in una zona ricca di lecci da cui deriver\u00e0 il nome fra il 1189 e il 1223 in una zona detta \"Grallanda\" avente una distanza di otto chilometri dalla citt\u00e0 di Siena La comunit\u00e0 dell'eremo fu la prima il 4 marzo 1387 a seguire la nuova regola di sant'Agostino grazie all'approvazione del priore Bartolomeo da Venezia\nLa chiesa, nota fin dal 1223, fu ricostruita nel 1317 e ampliata nel 1344.\nLa pianta \u00e8 a una navata con scarsella terminale, preceduta da un portico su pilastri poligonali. Nella semplice facciata a capanna si aprono un occhio tamponato e un portale di tipo romanico.\nL'interno, ristrutturato in forme barocche, conserva affreschi trecenteschi.\nI locali monastici sono distribuiti attorno ai due chiostri, uno gotico, l'altro quattrocentesco. Nella parete esterna della facciata e lungo il portico corrono affreschi monocromi, che raffigurano \"Inferno\", \"Paradiso\", \"Opere di misericordia\" e \"La vita nel tempo di pace e di guerra\", attribuiti a Carlo di Giovanni.\nAltri interessanti affreschi a monocromo, con \"Figurazioni della vita eremitica\", si trovano nel chiostro quattrocentesco.\nQuest'eremo s'illustr\u00f2 a partire dal XIV secolo come centro mistico legato all'attivit\u00e0 di Santa Caterina da Siena e fu eletto a propria dimora dal teologo inglese nonch\u00e9 sodale di Santa Caterina, William Flete. Il 19 maggio 1385, il priore generale dell'ordine degli Agostiniani, Bartolomeo da Venezia, decise, appena eletto, di fare dell'eremo di Lecceto un centro di spiritualit\u00e0 esemplare e con decreto del 4 marzo 1387 lo pose sotto la diretta giurisdizione del priore. Dal 1398 al 1408 ne fu priore Filippo Agazzari, poi vicario generale della Congregazione agostiniana d'osservanza. Durante il XV secolo, il Lecceto dette in tutto tre priori all'ordine, tra i quali anche il cardinale Alessandro Oliva. Durante il Rinascimento, il cardinale agostiniano Egidio da Viterbo, umanista e filosofo, vi soggiorn\u00f2 a pi\u00f9 riprese a partire dal 1502, dedicando al monastero una sua opera, il \"Panegyricus pro coenobio Ilicetano\"."}
{"id": "3047873", "revid": "33688814", "url": "https://it.wikipedia.org/wiki?curid=3047873", "title": "San Salvatore di Lecceto", "text": ""}
{"id": "3047874", "revid": "682087", "url": "https://it.wikipedia.org/wiki?curid=3047874", "title": "Cattura bandiera", "text": ""}
{"id": "3047876", "revid": "682087", "url": "https://it.wikipedia.org/wiki?curid=3047876", "title": "Cattura la bandiera", "text": ""}
{"id": "3047882", "revid": "729019", "url": "https://it.wikipedia.org/wiki?curid=3047882", "title": "Selezione di football americano dell'Italia", "text": "La Selezione di football americano dell'Italia \u00e8 la selezione maggiore maschile di football americano delle varie organizzazioni che si sono succedute nella storia del football americano in Italia. Ad esempio , in passato la rappresentativa \u00e8 stata una selezione All Stars della Lega Italiana Football, una selezione A2 della Federazione Italiana American Football, una selezione della Federazione Italiana di American Football (durante la scissione federale del 2002) e una selezione della Federazione Italiana Football.\nNon rappresenta l'Italia in nessuna competizione ufficiale organizzata della federazione internazionale IFAF o europea IFAF Europe. In queste competizioni l'Italia viene rappresentata dalla Nazionale di football americano dell'Italia selezionata dalla FIDAF\nConfronti con le altre Nazionali.\nQuesti sono i saldi della selezione italiana nei confronti delle Nazionali e selezioni incontrate."}
{"id": "3047883", "revid": "33689092", "url": "https://it.wikipedia.org/wiki?curid=3047883", "title": "Eremo di Lecceto", "text": ""}
{"id": "3047886", "revid": "121439867", "url": "https://it.wikipedia.org/wiki?curid=3047886", "title": "Live in Manchester 3 July 2010", "text": "Live in Manchester 3 July 2010 \u00e8 il primo album dal vivo del chitarrista statunitense Slash, pubblicato il 3 luglio 2010 dalla Abbey Road Live.\nDescrizione.\nPubblicato in tiratura limitata a 1200 copie, l'album ha visto la partecipazione di Myles Kennedy, cantante degli Alter Bridge, ed \u00e8 stato registrato dalla Abbey Road Live all'Accademia di Manchester nel giorno stesso della sua pubblicazione."}
{"id": "3047890", "revid": "1573940", "url": "https://it.wikipedia.org/wiki?curid=3047890", "title": "Mohammadshahr", "text": "Mohammadshahr (farsi \u0645\u062d\u0645\u062f\u0634\u0647\u0631) \u00e8 una citt\u00e0 dello shahrest\u0101n di Karaj, circoscrizione Centrale, nella provincia di Alborz in Iran. Aveva, nel 2006, una popolazione di 83.126 abitanti. Si trova a sud-ovest di Karaj."}
{"id": "3047894", "revid": "125753876", "url": "https://it.wikipedia.org/wiki?curid=3047894", "title": "Luigi Samele", "text": "Biografia.\nFratello di Riccardo Samele, arbitro internazionale di scherma, \u00e8 tesserato per le Fiamme Gialle. Il suo maestro \u00e8 Andrea Terenzio. \nNel 2005 a Tapolca nei Campionati Europei Junior di scherma vince la medaglia d'oro sia nella prova individuale che nella prova a squadre. Nel 2006 ha vinto la Coppa del Mondo Junior 2005-06.\nHa conquistato la medaglia d'oro nella prova individuale ai Mondiali Cadetti di Plovdiv.\nHa vinto 3 volte i Campionati europei di scherma nella sciabola a squadre. Ha vinto le prove di Coppa del Mondo di scherma a Chicago nel 2014 e a Cancun nel 2016. \nPartecipa come riserva alle Olimpiadi di Londra del 2012, dando un grande contributo alla squadra italiana nella finale per il terzo posto, vincendo la medaglia di bronzo nella sciabola a squadre, con Diego Occhiuzzi, Aldo Montano e Luigi Tarantino. Per 4 volte entra nella Top Ten del Ranking finale della Coppa del Mondo di scherma sciabola individuale. \nNel 2016 a Roma, nel 2019 a Palermo e nel 2021 a Cassino nei Campionati italiani assoluti di scherma vince la prova individuale di Sciabola. Nel 2018 vince l'argento nella gara iridata di sciabola maschile a squadre sia al Campionato Mondiale di Wuxi che al Campionato Europeo di Novi Sad. Il 24 luglio 2021 vince la medaglia d'argento nella sciabola maschile individuale all'Olimpiade di Tokyo 2020. Il 28-07-2021 vince la medaglia d'Argento alle Olimpiadi di Tokyo anche nella gara della Sciabola maschile a squadre insieme ad Aldo Montano, Luca Curatoli ed Enrico Berr\u00e8.\nPalmar\u00e8s.\nEuropei di scherma.\nCoppa del Mondo di scherma sciabola individuale\nCarriera: 8 ori, 17 argenti, 4 bronzi pi\u00f9 i piazzamenti in Olimpiadi, Campionati mondiali ed europei\nCATEGORIE GIOVANILI"}
{"id": "3047896", "revid": "1573940", "url": "https://it.wikipedia.org/wiki?curid=3047896", "title": "Garmdarreh", "text": "Garmdarreh (farsi \u06af\u0631\u0645\u062f\u0631\u0647) \u00e8 una citt\u00e0 dello shahrest\u0101n di Karaj, circoscrizione Centrale, nella provincia di Alborz in Iran. Aveva, nel 2006, una popolazione di 12.738 abitanti. Si trova a sud-est di Karaj."}
{"id": "3047897", "revid": "305248", "url": "https://it.wikipedia.org/wiki?curid=3047897", "title": "Karat\u00e8", "text": ""}
{"id": "3047898", "revid": "767487", "url": "https://it.wikipedia.org/wiki?curid=3047898", "title": "Presa mortale 2", "text": "Presa mortale 2 (\"The Marine 2\") \u00e8 un film del 2009 diretto da Roel Rein\u00e9 ed interpretato dal wrestler Ted DiBiase jr..\nIl film \u00e8 il sequel di \"Presa mortale\", anche se l'attore principale ed il regista sono diversi, e le due trame non hanno legami diretti.\nTrama.\nIl sergente dei Marine Joe Linwood, in licenza dal lavoro, si dirige assieme alla moglie Robin in una nuova zona turistica di una localit\u00e0 tropicale. Giunti sul posto, la sera dell'inaugurazione, un gruppo di terroristi attacca il centro uccidendo la sorveglianza e prendendo gli ospiti come ostaggi. Joe riesce a fuggire ma gli altri, compresa Robin, vengono trattenuti prigionieri.\nI paramilitari chiedono un ingente riscatto (da loro chiamato tributo) per la liberazione degli ostaggi mentre le forze armate del luogo non vogliono intervenire per paura di provocare un incidente diplomatico ed il governo statunitense rimane spettatore.\nLe forze locali decidono allora di mandare dei mercenari per provare a liberare le persone minacciate ed il marine, dopo alcune discussioni, si unisce a loro. Ma a causa di traditori all'interno del gruppo mercenario, il tentativo fallisce, i mercenari vengono uccisi e Joe \u00e8 costretto a fuggire nuovamente.\nLa mattina successiva tenta di nuovo di infiltrarsi nella zona turistica facendosi aiutare da un ex marine presente sull'isola. Dopo varie sparatorie e combattimenti con i terroristi, tra cui molti avvenuti a mani nude, il marine riesce a far fuggire gli ostaggi ed a disinnescare le bombe piazzate dai terroristi.\nLa moglie Robin viene per\u00f2 portata via dal capo dei guerriglieri che tenta di fuggire con un'imbarcazione carica di armi. Joe, anche se ferito, inizia l'inseguimento e lo raggiunge: avviene il combattimento finale che si conclude con la vittoria del marine, il quale salva Robin mentre la barca del terrorista morto esplode.\nDistribuzione.\nIl film \u00e8 stato distribuito in USA il 29 dicembre 2009.\nIn Italia \u00e8 uscito direttamente in home video il 24 febbraio 2010."}
{"id": "3047899", "revid": "1043175", "url": "https://it.wikipedia.org/wiki?curid=3047899", "title": "Hitoshi Shiota", "text": ""}
{"id": "3047900", "revid": "767487", "url": "https://it.wikipedia.org/wiki?curid=3047900", "title": "Eshtehard", "text": "Eshteh\u0101rd (farsi: E\u015dteh\u0101rd) \u00e8 una citt\u00e0 dello Shahrest\u0101n di Eshtehard, nella provincia di Alborz in Iran. Aveva, nel 2006, una popolazione di 16.988 abitanti. Si trova ad ovest di Karaj, nella parte occidentale della regione."}
{"id": "3047901", "revid": "1216132", "url": "https://it.wikipedia.org/wiki?curid=3047901", "title": "Ultimate SoundTracker", "text": "Ultimate SoundTracker, o SoundTracker in breve, \u00e8 un software tracker progettato per il Commodore Amiga. Venne creato da Karsten Obarski, un tedesco, sviluppatore di software e compositore di musica presso una compagnia di sviluppo di videogiochi.\nSoundTracker venne creato per lo sviluppo di suoni per l'Amiga. Si basa pi\u00f9 o meno sulle tecniche usate da Rob Hubbard per il Commodore 64. Il programma permette di usare quattro canali contemporaneamente su tutti i computer Amiga, ma il numero di \"sample\" (campioni) \u00e8 limitato a 15 per musica.\nSoundTracker venne pubblicato come prodotto commerciale nella met\u00e0 del 1987. Non riscosse gran successo come software di sviluppo musicale, perch\u00e9 veniva considerato \"illogico\", \"difficile\" e \"temperamentale\"; programmi come \"Sonix\" e \"Deluxe Music Construction Set\" erano molto pi\u00f9 usati. Divent\u00f2 lo standard per la produzione di suoni sull'Amiga. Il codice sorgente divenne di pubblico dominio; venne modificato, debuggato e diffuso nella scena degli utenti Amiga, parte dei quali formarono la demoscene. Un disco con sample di strumenti (ST-01) venne distribuito assieme al programma.\nNel 1989 due programmatori svedesi, Pex \"Mahoney\" Tufvesson e Anders \"Kaktus\" Berkeman, riuscirono a risolvere alcuni bug e problemi del programma, creando una nuova versione chiamata \"NoiseTracker\", che permette di usare 32 strumenti. Versioni successive del programma iniziarono a usare il formato MOD, capace di contenere sia i sample che le tracce in un unico file. Queste versioni erano incompatibili con Amiga OS 2.0, e causavano dei blocchi improvvisi.\nProTracker fu un altro successore pubblicato nel 1991, che risolse i problemi di stabilit\u00e0 e aggiunse altre modifiche all'interfaccia."}
{"id": "3047902", "revid": "729019", "url": "https://it.wikipedia.org/wiki?curid=3047902", "title": "Linea Leninskaja", "text": "La Linea Leninskaja o linea 1 \u00e8 una linea della metropolitana di Novosibirsk"}
{"id": "3047903", "revid": "110157", "url": "https://it.wikipedia.org/wiki?curid=3047903", "title": "ProTracker", "text": "ProTracker \u00e8 un software tracker creato da Lars Hamre, Anders Hamre, Sven Vahsen e Rune Johnsrud progettato per Amiga. Fu tra i primi programmi che permisero la creazione di musica indipendente senza bisogno di strumenti particolari. Era popolare tra il pubblico generale e veniva anche usato da professionisti.\n\"ProTracker\" permette all'utente di creare sequenze di note chiamate \"pattern\", collegate assieme per formare una musica completa. Il formato che il programma fornisce \u00e8 .MOD.\nInizialmente sviluppato per Amiga, in seguito venne ricreato per renderlo compatibile con altre piattaforme, come l'Atari ST.\nOltre alle funzioni di base gi\u00e0 viste in Ultimate SoundTracker e NoiseTracker, ProTracker era equipaggiato con un editor di campioni (sample) e una funzione di separazione della tastiera, per associare strumenti diversi a sezioni diverse della tastiera. Versioni successive permisero di creare file MOD aumentando il numero possibile di pattern da 64 a 100."}
{"id": "3047904", "revid": "408977", "url": "https://it.wikipedia.org/wiki?curid=3047904", "title": "The Marine 2", "text": ""}
{"id": "3047905", "revid": "112880465", "url": "https://it.wikipedia.org/wiki?curid=3047905", "title": "Antifusibile", "text": "Un antifusibile, detto anche antifuse, \u00e8 un dispositivo elettrico che si comporta in modo opposto a un fusibile. Considerando che un fusibile inizia con una bassa resistenza ed \u00e8 progettato per interrompere definitivamente un percorso conduttivo (tipicamente quando la corrente che attraversa il percorso supera un determinato limite), un antifuse presenta inizialmente un'alta resistenza ed \u00e8 progettato per creare in modo permanente un percorso conduttivo (in genere quando la tensione ai capi del antifuse supera un certo livello). Questa tecnologia ha molti vantaggi.\nAntifusibile nei circuiti integrati.\nGli antifusibili sono ampiamente utilizzati per programmare in modo permanente circuiti integrati (IC). I circuiti integrati che utilizzano la tecnologia \"antifuse\" impiegano una barriera sottile di materiale dielettrico di silicio amorfo (circa 9 nanometri di nitruro di silicio) tra due conduttori metallici. Quando viene applicata una tensione sufficientemente alta (mediante un breve impulso di circa 1 millisecondo dell'ampiezza di circa 16 volt), tutto il silicio amorfo si trasforma in una lega policristallina silicio-metallo con una bassa resistenza, che \u00e8 conduttiva.\nAlcuni dispositivi logici programmabili (PLD), come gli ASIC, usano la tecnologia \"antifuse\" per configurare circuiti logici e per creare un progetto su misura da uno \"standard IC design\". I PLD Antifuse sono programmabili una sola volta (one time programmable) a differenza di altri come i PLD basati su SRAM che possono essere riprogrammati per correggere i bug della logica o per aggiungere nuove funzioni. I PLD Antifuse presentano dei vantaggi rispetto ai PLD SRAM, non hanno bisogno di essere programmati ogni volta che sono attivati. Essi possono essere meno sensibili alle particelle alfa che possono causare il malfunzionamento di circuiti. I circuiti costruiti attraverso la tecnologia antifuse possono essere pi\u00f9 veloci di circuiti simili attuati utilizzando la tecnologia SRAM. La tecnologia antifuses pu\u00f2 essere utilizzata in memorie programmabili in sola lettura (PROM). Ogni bit contiene sia un \"fuse\" che un \"antifuse\" ed \u00e8 programmato per innescare uno dei due. Questa programmazione, eseguita dopo la fabbricazione, \u00e8 permanente e irreversibile.\nL'antifuse \u00e8 solitamente attivata con una corrente di circa 5 mA. Con un'antifuse poli-diffusione, l'alta densit\u00e0 di corrente crea calore, che fonde un sottile strato isolante tra il polisilicio e gli elettrodi a diffusione, creando un collegamento permanente di silicio resistivo."}
{"id": "3047906", "revid": "32116", "url": "https://it.wikipedia.org/wiki?curid=3047906", "title": "Pro Tracker", "text": ""}
{"id": "3047907", "revid": "1543377", "url": "https://it.wikipedia.org/wiki?curid=3047907", "title": "Licia Corradini", "text": "Playmaker di 172\u00a0cm, ha giocato in Serie A1 con Reggio Emilia, La Spezia, Venezia, Napoli, Lucca e Romagna.\nCarriera.\nNei club.\nRimane svincolata dopo il ritiro del Club Atletico Romagna.\nNel 2017-18 \u00e8 in serie A2 con il Castelnuovo Scrivia.\nIn Nazionale.\nEra stata scelta per far parte della rosa della Nazionale all'Europeo 2009, ma un problema alla schiena l'ha costretta a tornare in Italia, sostituita da Roberta Meneghel.\nStatistiche.\nPresenze e punti nei club.\n\"Statistiche aggiornate al 5 giugno 2018\"."}
{"id": "3047909", "revid": "729019", "url": "https://it.wikipedia.org/wiki?curid=3047909", "title": "Linea Dzer\u017einskaja", "text": "La linea Dzer\u017einskaja , o linea 2, \u00e8 una linea della metropolitana di Novosibirsk, a servizio dell'omonima citt\u00e0 della Russia."}
{"id": "3047913", "revid": "1543377", "url": "https://it.wikipedia.org/wiki?curid=3047913", "title": "Johanet d'Albusson", "text": "Biografia.\nGiovanni era spesso presente alla corte del visconte Pietro d'Aubusson e sua moglie Margherita. Soggiorn\u00f2 anche alla corte di Blacatz di tanto in tanto tra il 1200 e il 1236. Sembra fosse presente spesso alla corte dell'imperatore Federico II di Svevia.\nGiovanni scrisse canzoni in merito a Federico e alla sua guerra contro la Lega Lombarda. Al pari di Terrisio d'Atina e Marquard de Ried, Giovanni descrisse l'imperatore come il signore dei quattro elementi \u2014 aria, terra, fuoco e acqua \u2014 s\u00ec che avrebbe potuto perci\u00f2 facilmente condurre una campagna militare contro i nemici del Sacro Romano Impero. La sola data certa nella sua vita \u00e8 il 1229, dato che in quest'anno fa menzione del consolidamento del legame tra Bonifacio II del Monferrato e l'imperatore. \nGiovanni scrisse una famosa \"tenzone\" con Sordello da Goito, \"Digatz mi s'es vers zo c'om brui\" (\"Dimmi se tu sei veramente quel che dici [di essere]\"), in cui ci informa che il trovatore italiano fosse stato costretto a fare il giullare alla corte di Azzo VII d'Este, prima di diventare un trovatore in Provenza. Oltre alla sua \"tenso\" con Sordello, Giovanni ne compose una seconda con un altro trovatore italiano, Nicoletto da Torino.\nOpere.\nDel suo corpus poetico restano solo tre composizioni:"}
{"id": "3047914", "revid": "110157", "url": "https://it.wikipedia.org/wiki?curid=3047914", "title": "Asara", "text": "Asara (farsi \u0622\u0633\u0627\u0631\u0627) \u00e8 una citt\u00e0 dello shahrest\u0101n di Karaj, circoscrizione di Asara, nella provincia di Alborz in Iran. Si trova a nord di Teheran, sui monti Elburz lungo la strada che collega la capitale iraniana a Chalus."}
{"id": "3047916", "revid": "352448", "url": "https://it.wikipedia.org/wiki?curid=3047916", "title": "Joan d'Aubusson", "text": ""}
{"id": "3047917", "revid": "352448", "url": "https://it.wikipedia.org/wiki?curid=3047917", "title": "Johan d'Albusson", "text": ""}
{"id": "3047920", "revid": "352448", "url": "https://it.wikipedia.org/wiki?curid=3047920", "title": "Giovanni d'Aubusson", "text": ""}
{"id": "3047921", "revid": "352448", "url": "https://it.wikipedia.org/wiki?curid=3047921", "title": "Giovannetto d'Aubusson", "text": ""}
{"id": "3047922", "revid": "1442080", "url": "https://it.wikipedia.org/wiki?curid=3047922", "title": "Ordine di Pouono", "text": "L'Ordine di Pouono \u00e8 un ordine cavalleresco del regno di Tonga.\nStoria.\nL'Ordine venne fondato nel 1893 da re George Tupou II come la massima onorificenza concessa dallo stato di Tonga e, nel rispetto delle tradizionali regole degli ordini europei, la sua concessione fu limitata ad una sola classe, quella di collare.\nIl collare spetta di diritto ad ogni sovrano di Tonga e pu\u00f2 essere concesso anche a sovrani e capi di Stato stranieri in segno di amicizia.\nClassi.\nL'Ordine dispone dell'unica classe di Cavaliere/Dama di Gran Croce con Collare che d\u00e0 diritto al post nominale K.G.C.C.P."}
{"id": "3047924", "revid": "352448", "url": "https://it.wikipedia.org/wiki?curid=3047924", "title": "Johanet d'Aubusson", "text": ""}
{"id": "3047927", "revid": "1305772", "url": "https://it.wikipedia.org/wiki?curid=3047927", "title": "The Detective", "text": "The Detective, o The Detective Game come appare a video, \u00e8 un'avventura grafica di investigazione sviluppata da Sam Manthorpe e pubblicata dalla Argus Press Software per Commodore 64 nel 1986.\nNe \u00e8 stato tratto un remake freeware per Nintendo DS nel 2009.\nTrama.\nIl gioco \u00e8 ambientato a Londra nel 1974, nei panni del detective Snide di Scotland Yard. Snide arriva alla villa del magnate Angus McFungus, avvertito da un messaggio anonimo del suo omicidio. Si scopre che l'uomo \u00e8 stato ucciso da qualcuno che si trova ancora in casa e compito dell'ispettore sar\u00e0 quello di raccogliere prove e indizi che rivelino l'identit\u00e0 dell'assassino. Man mano che il tempo passa, per\u00f2, altri ospiti della villa McFungus vengono eliminati dal misterioso omicida con metodi fantasiosi, compreso lo spiaccicamento sotto un pianoforte gettato dall'alto.\nModalit\u00e0 di gioco.\nIl gioco si svolge nelle numerose stanze della magione, che ha tre piani, rappresentate in 3D con visuale isometrica, compresi corridoi lunghi con schermata a scorrimento. \nIl giocatore controlla direttamente i movimenti a piedi di Snide e ha a disposizione numerosi comandi tramite un sistema di icone, in particolare esaminare, manipolare e utilizzare gli oggetti che trova. Quando Snide \u00e8 nei pressi di un oggetto giocabile il bordo lampeggia per avvisare. Si possono trasportare fino a 6 oggetti alla volta, ma il limite si pu\u00f2 aumentare se si riesce a ottenere un apposito contenitore.\nPer la casa vagano diversi personaggi eccentrici: residenti, ospiti e membri della servit\u00f9, che quando incontrati possono essere fermati per interrogarli sul defunto, sugli oggetti o sulle altre persone.\nC'\u00e8 un limite di tempo totale per risolvere il caso, ma \u00e8 possibile mettere in pausa."}
{"id": "3047929", "revid": "336956", "url": "https://it.wikipedia.org/wiki?curid=3047929", "title": "Registered Magnum", "text": ""}
{"id": "3047931", "revid": "88740", "url": "https://it.wikipedia.org/wiki?curid=3047931", "title": "Vandalia", "text": ""}
{"id": "3047935", "revid": "869733", "url": "https://it.wikipedia.org/wiki?curid=3047935", "title": "Venice", "text": ""}
{"id": "3047936", "revid": "2043462", "url": "https://it.wikipedia.org/wiki?curid=3047936", "title": "Ordine della Corona (Tonga)", "text": "L'Ordine della Corona di Tonga \u00e8 un ordine cavalleresco del regno di Tonga.\nStoria.\nL'Ordine venne fondato nel 1913 da re George Tupou II per ricompensare degnamente quanti si fossero distinti per servigi eccezionali prestati allo stato o alla corona di Tonga. Il 21 luglio 2008 re George Tupou V ha provveduto ad una sostanziale riorganizzazione dell'Ordine, in particolare relativamente alle classi di benemerenza che sono state fissate nel numero di quattro. Esso pu\u00f2 essere concesso a militari e civili, nativi di Tonga oppure stranieri, senza distinzione di religione.\nClassi.\nL'Ordine dispone delle seguenti classi di benemerenza che danno diritto a dei post nominali qui indicati tra parentesi:"}
{"id": "3047937", "revid": "144796", "url": "https://it.wikipedia.org/wiki?curid=3047937", "title": "Regno di Tonga", "text": ""}
{"id": "3047938", "revid": "767487", "url": "https://it.wikipedia.org/wiki?curid=3047938", "title": "The Social Network", "text": "The Social Network \u00e8 un film del 2010 diretto da David Fincher, incentrato sui fondatori di Facebook e sul fenomeno popolare che ha creato.\nIl film \u00e8 stato sceneggiato da Aaron Sorkin, che ha adattato per il grande schermo il libro di Ben Mezrich \"Miliardari per caso - L'invenzione di Facebook: una storia di soldi, sesso, genio e tradimento\" (Sperling &amp; Kupfer).\nLa pellicola ha vinto 4 Golden Globe, tra cui il pi\u00f9 importante, miglior film drammatico, e ha ottenuto 8 candidature agli Oscar 2011, vincendone 3, ossia quello per la miglior sceneggiatura non originale, quello per la miglior colonna sonora e quello per il miglior montaggio.\nTrama.\nIl film \u00e8 incentrato sui primi e tumultuosi anni di Facebook, dalla sua fondazione nel 2004 fino alla causa da 600 milioni di dollari indetta contro il fondatore Mark Zuckerberg.\nMark, studente dell'universit\u00e0 di Harvard (residente nella Kirkland House), ragazzo dalla personalit\u00e0 introversa, dall'intelligenza sottile e brillante programmatore, dopo essere stato lasciato dalla sua ragazza, Erica Albright, nell'arco di una notte crea \"FaceMash\", un sito dove vengono messe a confronto le ragazze di Harvard e dove gli utenti possono votare chi \u00e8 pi\u00f9 attraente tra due ragazze scelte casualmente di volta in volta. Il sito diventa talmente popolare da mandare in crash i server dell'universit\u00e0. L'episodio, mal visto dall'universit\u00e0 per via della palese violazione della privacy, viene riportato sul giornale universitario Harvard Crimson e cos\u00ec Zuckerberg viene notato da tre studenti dell'ultimo anno: i gemelli Cameron e Tyler Winklevoss e il loro socio Divya Narendra, che sono alla ricerca di un programmatore per un progetto di loro invenzione, \"HarvardConnection\", per connettere online gli studenti di Harvard.\nPoco dopo la conversazione con i gemelli Mark parla della faccenda all'amico Eduardo Saverin, chiedendogli mille dollari per finanziare il progetto di \"The Facebook\", un sito volto a connettere gli studenti di Harvard, in cambio del 30% della compagnia. Eduardo, trovandola una grande idea, accetta di buon grado e Mark si dedica alla programmazione del sito mentre propina scuse casuali e risposte vaghe alle richieste di incontro con i gemelli Winklevoss e il loro socio Narendra, dichiarandosi molto occupato.\nUna volta lanciato, The Facebook diventa rapidamente molto popolare tra gli studenti di Harvard e cos\u00ec Mark ed Eduardo decidono di espandere il progetto ad altre scuole americane, cominciando con Yale, Columbia e Stanford. Quando Narendra scopre il sito, informa della situazione anche i gemelli Winklevoss che decidono di denunciare l'accaduto al rettore di Harvard ritenendo che Mark abbia copiato la loro idea. I gemelli Winklevoss non ottengono alcun sostegno dal rettore che, anzi, li critica ironicamente ma solo pi\u00f9 avanti decideranno di intentare una causa a Mark Zuckerberg.\nNel frattempo Eduardo, la sua ragazza Christy e Mark incontrano Sean Parker, il cofondatore di Napster, che si dimostra appassionato al progetto e suggerisce di eliminare \"The\" e chiamare il sito semplicemente \"Facebook\", definendolo in questo modo pi\u00f9 pulito.\nEduardo, avendo idee differenti da quelle del socio circa l'uso della pubblicit\u00e0 nel sito di Facebook, passa separatamente l'estate a New York per fare uno stage e per cercare finanziatori. Mark, il suo coinquilino ad Harvard Dustin Moskovitz ed altri programmatori che si sono uniti da poco alla societ\u00e0 si recano invece a Palo Alto dove si immergono nel lavoro per Facebook.\nSean, che si accorge di avere una notevole influenza su Mark, lo aiuta ad assicurarsi cospicui finanziamenti, cosa su cui Eduardo, tornato finalmente a Palo Alto, non si trova d'accordo a causa della condotta poco rassicurante del creatore di Napster. Dopo un pesante litigio con Mark al riguardo, Eduardo fa congelare il conto aperto appositamente per Facebook in precedenza, avvenimento che scatena ulteriore rabbia e frustrazione da parte dell'amico.\nSuccessivamente Eduardo firma un contratto offertogli da Mark e Sean in cui risulta socio di maggioranza con circa un terzo delle quote. Per\u00f2, in seguito ad investimenti aggiuntivi da parte di soggetti terzi, la sua quota viene a sua insaputa ridotta a circa lo 0,3% mentre le quote di Mark, Dustin e Sean rimangono intatte. Eduardo sentendosi profondamente ferito e tradito, decide anch'egli di fare causa al suo ormai ex migliore amico.\nDurante il film i racconti del passato vengono interrotti dalle scene delle deposizioni stragiudiziali a cui Mark prende parte a seguito delle due azioni legali intentate contro di lui, una da parte dei gemelli Winklevoss e del loro socio Narendra e una da parte di Saverin.\nNella scena finale, al termine dell'ultima deposizione, una giovane avvocatessa del suo collegio difensivo consiglia a Mark di raggiungere una transazione con le varie controparti, poich\u00e9 afferma che in un ipotetico dibattimento davanti ad una giuria i giurati sarebbero probabilmente mal disposti nei suoi confronti.\nDopo che l'avvocatessa lascia la stanza il film termina con Mark che invia una richiesta di amicizia alla sua ex-ragazza Erica Albright e che effettua in continuazione il refresh della pagina, in impaziente attesa di una risposta. Nei titoli finali \u00e8 riportata la risoluzione della controversia legale: Mark raggiunger\u00e0 una transazione con i gemelli Winklevoss risarcendoli per 65 milioni di dollari e con Saverin risarcendolo per una cifra indefinita, e reintegrando il suo nome tra quelli dei fondatori di Facebook.\nL'ultimo frame mostra come Zuckerberg sia attualmente il pi\u00f9 giovane miliardario al mondo.\nProduzione.\nPer la realizzazione del film \u00e8 stato stanziato un budget di 40 milioni di dollari. Il casting del film \u00e8 iniziato nei primi giorni dell'agosto 2009, con audizioni che si sono svolte in vari stati. Shia LaBeouf e Michael Cera erano stati considerati per il ruolo di Mark Zuckerberg. Jesse Eisenberg \u00e8 stato ingaggiato per il ruolo principale nel settembre del 2009. Alcuni giorni dopo, Justin Timberlake e Andrew Garfield si sono uniti al cast, rispettivamente nei ruoli di Sean Parker e Eduardo Saverin.\nNessuno dello staff di Facebook, incluso il fondatore Mark Zuckerberg, \u00e8 stato coinvolto nel progetto. Uno dei co-fondatori, Eduardo Saverin, \u00e8 stato consulente di Mezrich per la stesura del suo libro.\nLe riprese di \"The Social Network\" sono iniziate nel mese di ottobre 2009 a Cambridge, Massachusetts. Varie scene sono state girate nei campus di due scuole del Massachusetts, la Phillips Academy e la Milton Academy. Altre scene sono state girate nel campus del College Wheelock, allestito per ricreare il campus di Harvard, e altre infine nel Homewood Campus della Johns Hopkins University a Baltimora, che presenta una forte somiglianza con esso.\nCameo.\nLo sceneggiatore Aaron Sorkin compare in un cameo, interpretando un dirigente d'azienda a cui Eduardo Saverin, accompagnato da Zuckerberg, si rivolge per richiedere dei finanziamenti pubblicitari. Durante la scena Jesse Eisenberg mima un palese gesto di disturbo per manifestare la sua contrariet\u00e0 ad apportare contenuti pubblicitari su thefacebook, di conseguenza Sorkin congeda i due giovani.\nColonna sonora.\nIl film si apre sulle note di \"Ball and Biscuit\" dei The White Stripes, che fanno da sottofondo al dialogo iniziale.\nLa colonna sonora \u00e8 stata composta da Trent Reznor, leader dei Nine Inch Nails, con la collaborazione di Atticus Ross. Nel trailer del film \u00e8 stata utilizzata un'inedita versione di \"Creep\" dei Radiohead, eseguita, con solo ausilio di voce e pianoforte, dagli Scala &amp; Kolacny Brothers, un coro femminile belga composto da oltre duecento ragazze e diretto da Stijn Kolacny.\nDistribuzione.\nDopo la presentazione del film al New York Film Festival, il film \u00e8 stato distribuito negli Stati Uniti dalla Columbia Pictures il 1\u00ba ottobre 2010. In Italia la pellicola \u00e8 uscita nelle sale il 12 novembre 2010 su distribuzione Sony Pictures.\nAccoglienza.\nIncassi.\nNel weekend di apertura negli Stati Uniti, ha incassato $22.445.653 classificandosi al primo posto per il fine settimana.\nAl 27 febbraio 2011, The Social Network ha incassato $96,917,897 negli Stati Uniti e $124,153,352 nel resto del mondo, per un totale di $221,071,249.\nCritica.\n\"The Social Network\" \u00e8 stato ricevuto molto positivamente dalla critica americana.\nIl sito Rotten Tomatoes ha riportato che il 96% delle 267 recensioni professionali ha dato un giudizio positivo al film, attribuendogli un voto medio di 9,0 su 10.\nPeter Travers della rivista Rolling Stone ha definito \"The Social Network\" \"il film dell'anno\"."}
{"id": "3047939", "revid": "287204", "url": "https://it.wikipedia.org/wiki?curid=3047939", "title": "Healdsburg", "text": "Healdsburg \u00e8 una citt\u00e0 della Sonoma County, California, Stati Uniti. Secondo il censimento del 2000 2000 United States Census, la citt\u00e0 allora contava 10.722 abitanti.http://www.sonomawest.com/articles/2007/08/27/healdsburg/news/news2.txt Healdsburg \u00e8 un centro commerciale della Sonoma County e una delle capitali del vino della California del Nord: tre delle pi\u00f9 importanti zone di produzione infatti si incontrano ad Healdsburg (la Russian River, Dry Creek, e la Alexander Valley AVAs)."}
{"id": "3047940", "revid": "352448", "url": "https://it.wikipedia.org/wiki?curid=3047940", "title": "Peire del Puoi", "text": ""}
{"id": "3047943", "revid": "352448", "url": "https://it.wikipedia.org/wiki?curid=3047943", "title": "Pierre du Puy", "text": ""}
{"id": "3047944", "revid": "222571", "url": "https://it.wikipedia.org/wiki?curid=3047944", "title": "Meade Instruments Corporation", "text": "Meade Instruments Corporation \u00e8 un'azienda statunitense (dal 2013 di propriet\u00e0 cinese) con sede a Irvine (California) che costruisce, importa e distribuisce telescopi, binocoli, microscopi, camere CCD e accessori per telescopi (prismi, oculari, treppiedi, montature equatoriali, ecc.). L'azienda \u00e8 stata fondata nel 1972 da John Diebel e nel 2010 era la pi\u00f9 grossa azienda a livello mondiale nella produzione di telescopi. Nel 2019 viene dichiarata la bancarotta. Nel giugno 2021 viene rilevata da Optronic Technologies.\nStoria.\nFondata nel 1972 da John Diebel, la Meade inizi\u00f2 a vendere per corrispondenza piccoli telescopi rifrattori e accessori per telescopi prodotti dall'azienda giapponese Towa Optical Manufacturing Company. La Meade inizi\u00f2 poi a produrre la propria linea di prodotti nel 1976, introducendo modelli di telescopi riflettori da 6 e da 8 pollici, commercializzati l'anno seguente, nel 1977. Nel 1980 l'azienda avvi\u00f2 la produzione degli Schmidt-Cassegrain, mercato fino a quel momento dominato dalla Celestron. Proprio in quegli anni si accese una grossa rivalit\u00e0 con la Celestron, anche a seguito di accuse di plagio dei propri brevetti, e nel 2003 la Meade tent\u00f2 di rilevare la Celestron, entrata in crisi, ma il marchio venne acquisito nel 2005 da Synta Technology Corporation, altra azienda del settore che da poco aveva lanciato sul mercato il brand Sky-Watcher. Nel 2008 un ex dipendente, uscito dalla Meade, fond\u00f2 un ulteriore marchio nel campo dei telescopi, l'Explore Scientific.\nI luoghi di produzione dell'azienda in passato erano situati a Irvine, in California, mentre dal 2009 la produzione \u00e8 stata spostata in un pi\u00f9 grande impianto a Tijuana, in Messico.\nNell'ottobre 2013 Meade Instruments si \u00e8 fusa con Ningbo Sunny Electronic Co., Ltd, un'azienda cinese.\nIl 4 dicembre 2019 viene dichiarata la bancarotta.\nIl 4 giugno 2021 viene rilevata da Optronic Technologies.\nProdotti.\nNell'agosto 2008, Meade rinnov\u00f2 la propria linea di telescopi Schmidt-Cassegrain con modifiche alle superfici ottiche nel design chiamate \"Advanced Coma-Free optics\" (ACF Optics), con lo scopo di ridurre al minimo l'aberrazione ottica tipica dei telescopi riflettori chiamata coma. Un altro trattamento della Meade ai suoi telescopi \u00e8 il sistema antiriflesso denominato UHTC, un trattamento dielettrico che migliora la luminosit\u00e0 dell'ottica a parit\u00e0 di diametro, rendendo tali strumenti migliori soprattutto per l'astrofotografia.\nLa Meade Instruments Corporation utilizza anche il marchio Coronado per i telescopi solari."}
{"id": "3047952", "revid": "253269", "url": "https://it.wikipedia.org/wiki?curid=3047952", "title": "Bradford Dillman", "text": "Biografia.\nNato a San Francisco da Josephine Moore e dall'agente di borsa Dean Dillman, Bradford Dillman frequent\u00f2 la \"Town School for Boys\" e la \"St. Ignatius High School\". Durante gli anni del college presso la \"Hotchkiss Boarding School\" di Lakeville (Connecticut), inizi\u00f2 a recitare in produzioni teatrali scolastiche. In seguito entr\u00f2 all'Universit\u00e0 di Yale, dove studi\u00f2 recitazione e arte drammatica, ricevendo la chiamata alle armi nel 1948 con destinazione la U.S. Naval Reserve.\nDopo la laurea con una tesi sulla letteratura inglese, Dillman entr\u00f2 nello \"United States Marine Corps\", dove rimase dal 1951 al 1953 come addestratore in comunicazioni. Ottenuto il congedo, si trasfer\u00ec a New York, dove inizi\u00f2 a recitare nei teatri off Broadway, e si iscrisse all'Actor's Studio di Lee Strasberg, seguendo i corsi di recitazione accanto a future star quali James Dean, Eli Wallach e Patricia Neal. Per qualche tempo si fece le ossa presso la compagnia \"Connecticut Playhouse\", debuttando come attore professionista nella pi\u00e8ce \"The Scarecrow\" (1953), adattamento di un'opera di Nathaniel Hawthorne. L'esordio a Broadway risale al 1956 nel dramma \"Long Day's Journey into Night\" di Eugene O'Neill, accanto a Fredric March, Florence Eldridge e Jason Robards, in cui Dillman interpret\u00f2 il personaggio di Edmund Tyrone (alter ego dell'autore), guadagnandosi un Tony Award. L'interpretazione consent\u00ec a Dillman di attirare l'attenzione di Darryl F. Zanuck, potente produttore della Twentieth Century Fox, che lo scrittur\u00f2 per farlo esordire sul grande schermo nel melodramma \"Un certo sorriso\" (1958) di Jean Negulesco, accanto a Rossano Brazzi e Joan Fontaine.\nL'anno successivo Dillman diede una memorabile interpretazione nel film drammatico \"Frenesia del delitto\" (1959), accanto a Dean Stockwell, dove imperson\u00f2 il giovane psicopatico Artie Straus, uno dei due famigerati assassini della buona societ\u00e0 che compiono un infame delitto e vengono difesi da Jonathan Wilk (Orson Welles), un avvocato idealista e contrario alla pena capitale. Il ruolo, ispirato al caso giudiziario Leopold e Loeb, valse a Dillman un premio al Festival del cinema di Cannes quale miglior interpretazione maschile (ex aequo con Stockwell e Welles), e una serie di intense interpretazioni successive, da \"Francesco d'Assisi\" (1961), basato sulla vita del santo, al dramma \"Il grande peccato\" (1961), tratto dalla pi\u00e8ce di William Faulkner. Successivamente l'attore fu spesso relegato a ruoli di malvagio dai nervi d'acciaio, tendenzialmente in parti da caratterista.\nNella prima met\u00e0 degli anni sessanta, Dillman fu un assiduo interprete televisivo, partecipando a innumerevoli serie di successo. L'attivit\u00e0 sul piccolo schermo coincise con un progressivo diradarsi delle apparizioni cinematografiche, limitate a ruoli di carattere in notevoli film, quali il kolossal bellico \"Il ponte di Remagen\" (1969), il fantascientifico \"Fuga dal pianeta delle scimmie\" (1971), l'elegante e intenso dramma \"Come eravamo\" (1973), diretto da Sydney Pollack e interpretato da Robert Redford e Barbra Streisand, l'horror fantascientifico \"Bug - Insetto di fuoco\" (1975) e il poliziesco \"Cielo di piombo, ispettore Callaghan\" (1976), in cui imperson\u00f2 l'arrogante e coriaceo capitano McKay, accanto a Clint Eastwood. Dillman lavor\u00f2 nuovamente con Eastwood alcuni anni pi\u00f9 tardi nel film \"Coraggio... fatti ammazzare\" (1983), in cui interpret\u00f2 il capitano Briggs, superiore dell'ispettore Callaghan.\nIl massimo impegno televisivo di Dillman si concentr\u00f2 negli anni settanta e ottanta, periodo in cui partecip\u00f2 costantemente a serial come il poliziesco \"Barnaby Jones\" (sei episodi dal 1973 al 1978), \"Falcon Crest\", in cui interpret\u00f2 il ruolo di Darryl Clayton in dieci episodi tra il 1982 e il 1983, e \"La signora in giallo\", dove fu \"guest star\" in otto episodi tra il 1985 e il 1995. Nel 1979 apparve in \"La trappola\" (\"The Snare\") uno dei pi\u00f9 riusciti episodi della serie \"L'incredibile Hulk\", ispirato al racconto \"La partita pi\u00f9 pericolosa\" di Richard Connell, in cui imperson\u00f2 il sadico e folle Michael Sutton, che ospita il Dottor Banner (Bill Bixby) nella propria isola e lo sottopone ad un'estenuante caccia allo scopo di ucciderlo.\nVita privata.\nDopo il primo matrimonio (1956-1962) con Frieda Harding (da cui ebbe i figli Jeffrey e Pamela), Dillman si rispos\u00f2 nel 1963 con Suzy Parker, attrice ed ex modella di Coco Chanel, conosciuta sul set del film \"Battaglie di spie\" (1960). Il matrimonio, da cui nacquero tre figli, Dinah, Charles e Christopher, dur\u00f2 fino alla morte della Parker, avvenuta il 3 maggio 2003 nella residenza di famiglia a Montecito (California).\nDopo aver abbandonato le scene nel 1995, Dillman divent\u00f2 scrittore di racconti e novelle, e autore di un'autobiografia intitolata \"Are You Anybody? An Actor's Life\", pubblicata nel 1997. \u00c8 morto il 16 gennaio 2018, a 87 anni, a Santa Barbara (California).\nDoppiatori italiani.\nNelle versioni in italiano dei suoi film, Bradford Dillman \u00e8 stato doppiato da:"}
{"id": "3047957", "revid": "1926649", "url": "https://it.wikipedia.org/wiki?curid=3047957", "title": "Unione Sportiva Foggia 2006-2007", "text": "Questa voce raccoglie le informazioni riguardanti l'Unione Sportiva Foggia nelle competizioni ufficiali della stagione 2006-2007.\nStagione.\nIl Foggia nel campionato di Serie C1 2006-2007 si classific\u00f2 al quarto posto. Fu eliminato in finale dei playoff dall'.\nLa squadra vinse la Coppa Italia di C. Prima classificata nel girone H eliminatorio con 10 punti, davanti a , Lanciano, Val di Sangro e . Nella fase ad eliminazione diretta super\u00f2 al primo turno il Benevento (vittoria per 2-0 in trasferta, sconfitta per 1-0 in casa); al secondo turno elimin\u00f2 la (pareggiando 0-0 in trasferta e vincendo 1-0 in casa); negli ottavi di finale super\u00f2 la con una doppia vittoria (1-0 in casa e 2-1 in trasferta); ai quarti di finale contro il Teramo furono necessari i tempi supplementari (vittoria per 1-0 in casa e 2-1 al ritorno, dopo i 120 minuti di gioco). In semifinale contro il pareggiando 0-0 in casa e vincendo 2-1 in trasferta si qualific\u00f2 per la finale, nella quale batt\u00e9 il Cuneo pareggiando 0-0 in trasferta e vincendo 3-1 in casa.\nRosa.\n "}
{"id": "3047958", "revid": "110157", "url": "https://it.wikipedia.org/wiki?curid=3047958", "title": "Museo civico delle telecomunicazioni (Colleferro)", "text": "Il museo civico delle telecomunicazioni di Colleferro, detto anche Museo Marconiano, \u00e8 stato inaugurato il 30 ottobre 1999 e ospita la Collezione Cremona.\nCollezioni.\nLa collezione prende avvio da una sezione didattica in cui sono illustrati i pi\u00f9 antichi sistemi di telecomunicazione, dai bagliori di fuoco e dai segnali acustici con corni e conchiglie degli uomini primitivi alle stazioni di avvistamento e segnalazioni di periodo greco-romano, per poi arrivare nel Medioevo alcuni strumenti acustici hanno trovato anche impiego nel campo delle trasmissioni: megafoni, campane, trombette, sirene ecc. senza tralasciare il diffuso impiego dei colombi viaggiatori.\nSi arriva cos\u00ec verso la fine del XVIII secolo, con l'ausilio del cannocchiale, ha origine la telegrafia ottica con vari modi di segnalazioni.\nNei diverso piani del museo, si possono trovare numerosi esemplari di telegrafi elettrici, sistemi di segnalazione marina e terrestre, con bandiere, apparecchi telefonici di ogni epoca e nazionalit\u00e0, civili e militari.\nSi trovano anche diversi tipi di telescriventi, sismomicrofoni, telefoni ottici, e alcuni esemplari di telegrafia senza fili.\nNel museo \u00e8 ospitata anche una sezione didattica dei mezzi di comunicazione che erano utilizzati nei servizi di intelligence, ci sono diverse valigie con ricetrasmittenti, che erano in uso presso CIA e KGB.\nObiettivo della Mostra \u00e8 quello di realizzare un percorso storico sui mezzi di telecomunicazione, attraverso un ampio panorama che illustri l'evoluzione degli strumenti e degli apparati realizzati nel tempo nel campo delle telecomunicazioni."}
{"id": "3047959", "revid": "110157", "url": "https://it.wikipedia.org/wiki?curid=3047959", "title": "Bardy-\u015awielubie", "text": "Bardy-\u015awielubie o Bartin-Zwillipp si trova nei pressi dell'odierna Ko\u0142obrzeg (Pomerania), ed era un insediamento slavo-scandinavo dell'epoca vichinga sulla costa meridionale del Mar Baltico. Prende il nome dagli attuali villaggi di Bardy (l'ex tedesca \"Bartin\") e \u015awielubie (\"Zwillipp\").\nBardy-\u015awielubie \u00e8 diversa dagli altri luoghi simili. Si trova abbastanza lontano dalla costa, e Bardy era stata fondata prima dell'800, il che la rende uno dei primi burgh slavi sull'area costiera. I ritrovamenti archeologici indicano una partecipazione al commercio carolingio, ma mancano le prove di una presenza non-slava in questo periodo. \nNel IX secolo gli scandinavi (uomini e donne) si insediarono in questo luogo, come dimostrabile dalla presenza del vicino cimitero di tumuli a \u015awielubie. Si stima che la colonia scandinava abbia ospitato tra i 50 ed i 70 abitanti. Il punto esatto dell'insediamento, all'interno o nei pressi del burgh, non \u00e8 stato definito con precisione. Un burgh slavo che abbia preceduto uno scandinavo non \u00e8 stato mai osservato da nessuna parte, con la possibile ma non certa eccezione di Wollin. \nBardy-\u015awielubie fu evacuata alla fine del IX secolo, quando il borgo di Ko\u0142obrzeg (Kolberg) divenne il nuovo centro della regione."}
{"id": "3047960", "revid": "287204", "url": "https://it.wikipedia.org/wiki?curid=3047960", "title": "Bardy-Swielubie", "text": ""}
{"id": "3047961", "revid": "19933", "url": "https://it.wikipedia.org/wiki?curid=3047961", "title": "Bartin-Zwillipp", "text": ""}
{"id": "3047962", "revid": "1522738", "url": "https://it.wikipedia.org/wiki?curid=3047962", "title": "Ordine della regina Salote Tupou III", "text": "L'Illustrisimo Ordine della regina Salote Tupou III \u00e8 un ordine cavalleresco del regno di Tonga.\nStoria.\nL'Ordine \u00e8 stato fondato da re George Tupou V il 28 giugno 2008 per commemorare la grandiosa figura della nonna, la regina Salote Tupou III, che nei quasi cinquant'anni del suo governo ha guidato lo stato di Tonga ad una sostanziale evoluzione economica e sociale.\nL'Ordine \u00e8 stato creato con il preciso intento di ricompensare quanti si fossero distinti per il servizio personale reso al sovrano, ma viene assegnato soprattutto ai membri della famiglia reale di Tonga o ai membri di altre famiglie reali del mondo.\nClassi.\nL'Ordine dispone delle seguenti classi di benemerenza che danno diritto a dei post nominali qui indicati tra parentesi:"}
{"id": "3047965", "revid": "599013", "url": "https://it.wikipedia.org/wiki?curid=3047965", "title": "Frauke Dirickx", "text": "Giocava nel ruolo di palleggiatrice.\nCarriera.\nLa carriera da professionista di Frauke Dirickx comincia nel 1996 esordendo nel massimo campionato del Belgio con la maglia del Datovoc Dames Voleybal Club Tongeren, dove resta per una sola stagione. L'anno successivo si trasferisce al VC Herenthout, dove resta per tre stagioni, ottenendo anche il suo primo successo, ossia una vittoria del campionato. Nel 2000 viene convocata per la prima volta in nazionale.\nNella stagione 2000-01 si trasferisce in Italia ingaggiata dal Vicenza Volley: con il club veneto, in due annate, ottiene la vittoria, in campo europeo, della Coppa CEV, pi\u00f9 quella della Supercoppa italiana. Nella stagione 2004-05 ritorner\u00e0 a Vicenza dopo essere per un campionato rispettivamente nella Pallavolo Reggio Emilia e poi nella Nuova San Giorgio Pallavolo Sassuolo.\nNel 2005 lascia l'Italia trasferendosi in Spagna nel Club Atl\u00e9tico Voleibol Murcia 2005: le due annate con il club spagnolo si rivelano essere molto profiche di vittorie come quella in campionato, nella Coppa della Regina e nella Supercoppa spagnola, a cui va aggiunto il trionfo nella Top Teams Cup.\nDopo una parentesi incolore in Italia alla Futura Volley Busto Arsizio, viene ingaggiata nel 2008 dal Clubul Sportiv Universitar Metal Gala\u021bi, in Romania. con il quale vince il campionato lacale; con la nazionale parteciper\u00e0 al campionato europeo 2007 e 2009, ottenendo discreti risultati.\nNella stagione 2009-10 \u00e8 in Turchia nel Fenerbah\u00e7e Spor Kul\u00fcb\u00fc: con un club molto competitivo vincer\u00e0 tutte le competizioni turche, quindi campionato, coppa e Supercoppa, oltre ad arrivare in finale in Champions League, perdendo al tie-break contro il Volley Bergamo.\nDopo una breve parentesi in Italia nella stagione 2010-11, ingaggiata dalla Spes Volley Conegliano, passa alla squadra polacca Miejski Klub Sportowy D\u0105browa G\u00f3rnicza, con la quale si aggiudica due Coppe di Polonia ed una Supercoppa; con la nazionale vince la medaglia d'argento all'European League 2013 e quella di bronzo al campionato europeo 2013.\nDopo una stagione al club polacco dell'Impel di Breslavia, ritorna in Italia per l'annata 2014-2015 con il River Volley di Piacenza, aggiudicandosi la Supercoppa italiana. Tuttavia gi\u00e0 nella stagione seguente \u00e8 nella Voleybol 1. Ligi turca, vestendo la maglia del ."}
{"id": "3047969", "revid": "767487", "url": "https://it.wikipedia.org/wiki?curid=3047969", "title": "George Francis FitzGerald", "text": "Biografia.\nGeorge Francis FitzGerald nasce in Lower Mount Street, a Dublino, il 3 agosto 1851. Suo padre, William FitzGerald, sposato con Anne Francis Stoney, \u00e8 un reverendo, che diviene vescovo prima (1857) di Cork, Cloyne e Ross, poi (1862) di Killaloe e Clonfert.\nGeorge Francis fa ritorno a Dublino e a 16 anni entra al Trinity College della citt\u00e0, istituto nel quale rimarr\u00e0 sempre anche da professore.\nEgli soffriva per\u00f2 di molti problemi digestivi, a causa dei quali ebbe vita breve. Ammalatosi infine gravemente, mor\u00ec per un'ulcera perforante nella sua casa di Dublino, il 21 febbraio 1901.\nFitzGerald era nipote di George Johnstone Stoney, fratello della madre, il fisico irlandese che coni\u00f2 il termine \"elettrone\".\nContributi alla fisica.\nAssieme a Oliver Heaviside, Heinrich Rudolf Hertz e Oliver Lodge, FitzGerald fu una figura di spicco nel gruppo dei \"Maxwelliani\", che rivisitarono, estesero, e confermarono le teorie del fisico scozzese sul campo elettromagnetico, principalmente nel decennio 1880-1890.\nNel 1883, basandosi sulle equazioni di Maxwell, FitzGerald ipotizz\u00f2 un dispositivo per produrre rapide oscillazioni elettriche, che generassero onde elettromagnetiche. Il fenomeno fu confermato sperimentalmente da Hertz nel 1888, sfruttando un apparecchio simile.\nContrazione delle lunghezze.\nFitzGerald \u00e8 meglio conosciuto per la congettura, espressa in \"The Ether and the Earth's Atmosphere\" (1889), che se tutti gli oggetti in movimento si \"accorciassero\", si contraessero, nella direzione del loro moto, questo aiuterebbe a spiegare il risultato anomalo dell'esperimento di Michelson-Morley. FitzGerald bas\u00f2 parte della propria ipotesi su alcune equazioni che il suo amico Oliver Heaviside aveva scritto qualche tempo prima. Il fisico olandese Hendrik Antoon Lorentz giunse a una idea simile nel 1892, e la svilupp\u00f2 in relazione alla propria teoria degli elettroni.\nLa cosiddetta \"contrazione di FitzGerald-Lorentz\" (o di Lorentz-FitzGerald) divenne presto (1905) un importante elemento nella Teoria della relativit\u00e0 speciale di Albert Einstein."}
{"id": "3047970", "revid": "287204", "url": "https://it.wikipedia.org/wiki?curid=3047970", "title": "Foggia Calcio 1990-1991", "text": "Questa pagina raccoglie le informazioni riguardanti il Foggia Calcio nelle competizioni ufficiali della stagione 1990-1991.\nStagione.\nNella stagione 1990-1991 il Foggia disputa e vince con 51 punti il campionato di Serie B e torna, a distanza di tredici anni in Serie A. I satanelli di Pasquale Casillo anche per questa stagione affidati al tecnico Zden\u011bk Zeman hanno dominato incontrastati il campionato, il Foggia ha messo in mostra un gioco spettacolare e redditizio, che le ha permesso di ottenere un ampio margine di vantaggio sulle altre squadre in lotta per ottenere la promozione. Al termine del torneo con i rossoneri sono salite in Serie A il Verona, la Cremonese e l'Ascoli. Con 67 reti segnate il Foggia ha avuto il miglior attacco del torneo, con 22 reti Francesco Baiano ha vinto il titolo di miglior marcatore del campionato cadetto, titolo da dividere con l'ascolano Walter Casagrande ed il friulano Abel Balbo. Altri due foggiani in doppia cifra, si tratta di Roberto Rambaudi con 15 reti e Giuseppe Signori con 11 centri. Nella Coppa Italia il Foggia supera il primo turno eliminando nel doppio confronto la Lucchese, mentre nel secondo turno cede il passaggio alla Roma che lo sconfigge due volte, quei giallorossi capitolini che poi andranno a conquistare il trofeo per la settima volta."}
{"id": "3047971", "revid": "71433", "url": "https://it.wikipedia.org/wiki?curid=3047971", "title": "The Preppie Murder", "text": ""}
{"id": "3047972", "revid": "33690534", "url": "https://it.wikipedia.org/wiki?curid=3047972", "title": "Frangipani", "text": ""}
{"id": "3047973", "revid": "110157", "url": "https://it.wikipedia.org/wiki?curid=3047973", "title": "Celestron", "text": "Celestron \u00e8 un'azienda statunitense il cui marchio dal 2005 \u00e8 di propriet\u00e0 taiwanese che costruisce telescopi, binocoli, microscopi ed accessori per i propri prodotti.\nStoria.\nL'azienda fu fondata negli Stati Uniti negli anni cinquanta da Tom Johnson (1923-2012) come \"Valor Electronics\", con sede a Torrance (California).\nJohnson inizi\u00f2 a lavorare con i telescopi quando costru\u00ec un riflettore da 6 pollici per i suoi due figli. Nel 1960, Johnson cre\u00f2 la divisione \"Astro-Optical\" all'interno di Valor, che sarebbe poi diventato Celestron.\nSuccessivamente, nel 1964, sempre all'interno della Valor Electronics Johnson fond\u00f2 la divisione \"Celestron Pacific\", che costruiva telescopi Schmidt-Cassegrain da 4\" a 22\". Nel 1970 Celestron introdusse il suo 8\" di diametro e 2.032 millimetri di lunghezza focale chiamato \"C8\", il primo di una nuova linea di telescopi costruiti su larga scala e a basso costo.\nJohnson, il fondatore della societ\u00e0, vendette la Celestron nel 1980. L'azienda fu poi acquisita da Tasco nel 1997 ma cess\u00f2 quasi completamente l'attivit\u00e0 quando la Tasco fall\u00ec nel 2001.\nAll'inizio del 2003 il rivale di Celestron, Meade Instruments Corporation, tent\u00f2 la fusione e un cambio di gestione, ma un tribunale fallimentare permise la vendita della Celestron ancora ai proprietari originali. La societ\u00e0 rimase di propriet\u00e0 statunitense fino ad aprile 2005, quando venne acquisita da SW Technology Corporation, una societ\u00e0 affiliata alla Synta Technology Corporation, azienda di ottiche taiwanese che per 15 anni era stata fornitrice di componenti per la Celestron e per la stessa Tasco. Synta \u00e8 anche l'azienda fondatrice del marchio Skywatcher.\nProdotti.\nUna delle prime innovazioni che fece la Celestron fu di dotare i telescopi di una lente asferica per eliminare l'aberrazione sferica e ridurre altre aberrazioni ottiche."}
{"id": "3047976", "revid": "287204", "url": "https://it.wikipedia.org/wiki?curid=3047976", "title": "Lukove", "text": ""}
{"id": "3047979", "revid": "287204", "url": "https://it.wikipedia.org/wiki?curid=3047979", "title": "Delvine", "text": ""}
{"id": "3047980", "revid": "287204", "url": "https://it.wikipedia.org/wiki?curid=3047980", "title": "Dhiver", "text": ""}
{"id": "3047983", "revid": "287204", "url": "https://it.wikipedia.org/wiki?curid=3047983", "title": "Xarre", "text": ""}
{"id": "3047985", "revid": "486946", "url": "https://it.wikipedia.org/wiki?curid=3047985", "title": "Selenice", "text": ""}
{"id": "3047986", "revid": "287204", "url": "https://it.wikipedia.org/wiki?curid=3047986", "title": "Kote", "text": ""}
{"id": "3047988", "revid": "287204", "url": "https://it.wikipedia.org/wiki?curid=3047988", "title": "Novosele", "text": ""}
{"id": "3047989", "revid": "287204", "url": "https://it.wikipedia.org/wiki?curid=3047989", "title": "Qender", "text": ""}
{"id": "3047992", "revid": "287204", "url": "https://it.wikipedia.org/wiki?curid=3047992", "title": "Shushice", "text": ""}
{"id": "3047993", "revid": "287204", "url": "https://it.wikipedia.org/wiki?curid=3047993", "title": "Vllahine", "text": ""}
{"id": "3047994", "revid": "984922", "url": "https://it.wikipedia.org/wiki?curid=3047994", "title": "Delitto al Central Park", "text": "Delitto al Central Park (\"The Preppie Murder\") \u00e8 un film per la televisione del 1989 diretto da John Herzfeld con William Baldwin, Danny Aiello e Lara Flynn Boyle.\nTrama.\nUna giovane donna viene trovata morta. Le indagini conducono i poliziotti ad un ragazzo che \u00e8 stato visto lasciare una festa in compagnia della giovane donna. Il ragazzo dichiara che la morte della giovane \u00e8 stata accidentale. Ma i genitori della ragazza non gli credono."}
{"id": "3047995", "revid": "287204", "url": "https://it.wikipedia.org/wiki?curid=3047995", "title": "Distretto di Delvine", "text": ""}
{"id": "3047997", "revid": "486946", "url": "https://it.wikipedia.org/wiki?curid=3047997", "title": "Distretto di Sarande", "text": ""}
{"id": "3048000", "revid": "174925", "url": "https://it.wikipedia.org/wiki?curid=3048000", "title": "George FitzGerald", "text": ""}
{"id": "3048001", "revid": "287204", "url": "https://it.wikipedia.org/wiki?curid=3048001", "title": "Un giro in giro", "text": "Un giro in giro \u00e8 un singolo della cantante italiana Irene Fornaciari estratto dall'album \"Vertigini in fiore\".\nIl brano esprime una voglia di godersi la vita da parte di una giovane ragazza, che con la sua spensieratezza si concede un giro per fare pace con il proprio spirito."}
{"id": "3048002", "revid": "767487", "url": "https://it.wikipedia.org/wiki?curid=3048002", "title": "Reale e Militare Ordine di San Giorgio di Tonga", "text": "Il Reale e Militare Ordine di San Giorgio \u00e8 un ordine cavalleresco del regno di Tonga.\nStoria.\nL'Ordine \u00e8 stato fondato da re George Tupou V nel 2009 al fine di ricompensare quei militari che si fossero largamente distinti al servizio del Regno di Tonga, membri del Tonga Defence Service oppure stranieri.\nL'Ordine \u00e8 dedicato a san Giorgio che, oltre ad essere tradizionalmente il patrono dei re di Tonga che ne assumono formalmente il nome al momento della loro ascesa al trono, \u00e8 anche il patrono dell'esercito britannico, il che nell'istituzione dell'Ordine nel 2009 ha rappresentato ancora una volta una forte volont\u00e0 di legame tra la monarchia tongana e il Regno Unito.\nClassi.\nL'Ordine dispone delle seguenti classi di benemerenza che danno diritto a dei post nominali qui indicati tra parentesi:"}
{"id": "3048005", "revid": "287204", "url": "https://it.wikipedia.org/wiki?curid=3048005", "title": "Distretto di Kavaje", "text": ""}
{"id": "3048006", "revid": "2120603", "url": "https://it.wikipedia.org/wiki?curid=3048006", "title": "Distintivo di distruttore di carri", "text": "Il Distintivo di distruttore di carri (tedesco: \"Panzervernichtungsabzeichen\") fu un'onorificenza consegnata dalla Germania durante la seconda guerra mondiale.\nStoria.\nA seguito dell'invasione da parte della Germania dell'Unione Sovietica il 22 giugno 1941, un numero sempre crescente di carri sovietici veniva posto fuori combattimento dalla normale fanteria senza il sostegno di cannoni anticarro. Come riconoscimento a questa azione, ai soldati veniva conferito come decorazione il Distintivo d'assalto generale, creato dall'Oberkommando des Heeres il 1\u00ba giugno 1940.\nSuccessivamente l'OKH decise di creare una decorazione a s\u00e9 stante per riconoscere questo gesto di grande coraggio. Cos\u00ec il 9 marzo 1942 fu creato il Distintivo di distruttore di carri argentato, che rappresentava un carro o veicolo corazzato avversario messo fuori combattimento. Con l'intensificarsi della guerra, l'assegnazione multipla di questo distintivo divent\u00f2 molto comune; cos\u00ec, il 18 dicembre 1943, l'Alto Comando dell'Esercito stabil\u00ec la creazione di una nuova forma di distintivo dorato, da assegnarsi ad ogni cinque distruzioni avvenute con l'ausilio di armi anticarro leggere (fucili anticarro, cariche d'esplosivo, bombe a mano, granate a carica cava magnetiche, Panzerfaust e Panzerschreck).\nIl distintivo fu reso retroattivo al 22 giugno 1941, la data dell'operazione Barbarossa. In totale, nel corso del secondo conflitto mondiale, vennero attribuiti 421 distintivi dorati e circa 18.500 distintivi argentati.\nVersioni.\nIl riconoscimento aveva due forme:\nDescrizione.\nLa prima versione era composta da una banda color argento rigida di tessuto, larga tra i 31 e i e lunga tra gli 88 e i . Al centro di questa banda era presente in forma stilizzata il profilo del carro medio tedesco Panzer IV in metallo. Alto e lungo 43, il carro era assicurato da tre rebbi ad una sottile lastra metallica all'interno della banda di tessuto e la sua colorazione variava tra il bronzo, il grigio-acciaio ed il nero chiaro. Parallele ai bordi della banda, erano presenti due strisce nere larghe di tessuto.\nLa seconda versione era identica alla prima, tranne che per il colore della banda (dorata) e per quello del carro (argentato).\nI distintivi, di norma, si dovevano portare sulla parte superiore della manica destra dell'uniforme, uno sopra di all'altro."}
{"id": "3048007", "revid": "287204", "url": "https://it.wikipedia.org/wiki?curid=3048007", "title": "Rrogozhine", "text": ""}
{"id": "3048010", "revid": "287204", "url": "https://it.wikipedia.org/wiki?curid=3048010", "title": "Luz i Vogel", "text": ""}
{"id": "3048011", "revid": "33690964", "url": "https://it.wikipedia.org/wiki?curid=3048011", "title": "Gatto con gli stivali", "text": ""}
{"id": "3048012", "revid": "287204", "url": "https://it.wikipedia.org/wiki?curid=3048012", "title": "Kamez", "text": ""}
{"id": "3048015", "revid": "287204", "url": "https://it.wikipedia.org/wiki?curid=3048015", "title": "Vore", "text": ""}
{"id": "3048016", "revid": "62004", "url": "https://it.wikipedia.org/wiki?curid=3048016", "title": "Campionati del mondo di ciclismo su strada juniors", "text": "I Campionati del mondo di ciclismo su strada Juniors UCI (in inglese \"UCI Juniors Road World Championships\") erano i campionati del mondo UCI di ciclismo su strada che assegnavano i titoli per la categoria Juniors. Gestiti dall'Unione Ciclistica Internazionale, dalla stagione 2011 sono parte integrante del programma dei Campionati del mondo di ciclismo su strada.\nStoria.\nI campionati del mondo di ciclismo (strada e pista) riservati alla categoria Juniors si svolsero per la prima volta nel 1975, e nel 1987 vennero aperti anche alle prove femminili. Nel 1994 (nel 1995 per le ragazze) venne assegnato per la prima volta, oltre al titolo in linea, il titolo su strada a cronometro. L'organizzazione delle gare mondiali Juniors rimase al di fuori dei campionati del mondo di ciclismo su strada fino al 1997, quando anche le prove Juniors furono inserite nel programma della manifestazione riservata ad Elite e Under-23.\nDal 2005 al 2010 i campionati del mondo su strada Juniors sono stati di nuovo organizzati come evento a parte (fino al 2009 come evento congiunto con i campionati del mondo su pista di categoria); dall'edizione di Copenaghen 2011 le competizioni iridate Elite/Under-23 e Junior sono quindi tornate unite in un'unica rassegna."}
{"id": "3048017", "revid": "287204", "url": "https://it.wikipedia.org/wiki?curid=3048017", "title": "Berxulle", "text": ""}
{"id": "3048018", "revid": "287204", "url": "https://it.wikipedia.org/wiki?curid=3048018", "title": "Berzhite", "text": ""}
{"id": "3048019", "revid": "984922", "url": "https://it.wikipedia.org/wiki?curid=3048019", "title": "Kova (affluente dell'Angara)", "text": "La Kova () \u00e8 un fiume della Russia siberiana sudorientale (oblast' di Irkutsk e Territorio di Krasnojarsk), affluente di sinistra della Angara (bacino idrografico dello Enisej).\nHa origine nel versante settentrionale delle alture dell'Angara, in una loro sezione chiamata \"alture della Kova\"; scorre in un territorio spopolato e coperto dalla taiga, dapprima con direzione sudorientale, volgendosi poi a nordest e, infine, prendendo direzione settentrionale fino alla foce nel medio corso dell'Angara.\nLa Kova \u00e8 gelata, come tutti i fiumi della zona, dai primi di novembre alla fine di aprile/prima met\u00e0 di maggio."}
{"id": "3048020", "revid": "287204", "url": "https://it.wikipedia.org/wiki?curid=3048020", "title": "Farke", "text": ""}
{"id": "3048021", "revid": "287204", "url": "https://it.wikipedia.org/wiki?curid=3048021", "title": "Krrabe", "text": ""}
{"id": "3048024", "revid": "287204", "url": "https://it.wikipedia.org/wiki?curid=3048024", "title": "Petrele", "text": ""}
{"id": "3048025", "revid": "287204", "url": "https://it.wikipedia.org/wiki?curid=3048025", "title": "Peze", "text": ""}
{"id": "3048026", "revid": "287204", "url": "https://it.wikipedia.org/wiki?curid=3048026", "title": "Preze", "text": ""}
{"id": "3048027", "revid": "287204", "url": "https://it.wikipedia.org/wiki?curid=3048027", "title": "Shengjergj", "text": ""}
{"id": "3048028", "revid": "287204", "url": "https://it.wikipedia.org/wiki?curid=3048028", "title": "Gruemire", "text": ""}
{"id": "3048030", "revid": "287204", "url": "https://it.wikipedia.org/wiki?curid=3048030", "title": "Qender Koplik", "text": ""}
{"id": "3048031", "revid": "287204", "url": "https://it.wikipedia.org/wiki?curid=3048031", "title": "Puke", "text": ""}
{"id": "3048032", "revid": "287204", "url": "https://it.wikipedia.org/wiki?curid=3048032", "title": "Fushe Arrez", "text": ""}
{"id": "3048033", "revid": "287204", "url": "https://it.wikipedia.org/wiki?curid=3048033", "title": "Fierze", "text": ""}
{"id": "3048037", "revid": "110157", "url": "https://it.wikipedia.org/wiki?curid=3048037", "title": "The Big Come Up", "text": "The Big Come Up \u00e8 l'album di debutto del duo statunitense The Black Keys, pubblicato nel 2002 dalla Alive Records."}
{"id": "3048038", "revid": "287204", "url": "https://it.wikipedia.org/wiki?curid=3048038", "title": "Iballe", "text": ""}
{"id": "3048039", "revid": "144796", "url": "https://it.wikipedia.org/wiki?curid=3048039", "title": "Ordine del re George Tupou I", "text": "L'Ordine del re George Tupou I era un ordine cavalleresco del regno di Tonga.\nStoria.\nL'Ordine venne fondato nell'Ottocento dal primo re di Tonga, George Tupou I e fu difatti il primo ordine cavalleresco creato dal regno di Tonga. L'Ordine veniva concesso a quanti si fossero largamente distinti nel servizio personale al sovrano ed alla sua famiglia, oltre ad essere ovviamente concesso ai membri della famiglia reale tongana.\nL'Ordine \u00e8 stato abolito ufficialmente nel 2009 in quanto \u00e8 confluito nell'Ordine della Casata Reale di Tonga.\nClassi.\nL'Ordine disponeva delle seguenti classi di benemerenza che danno diritto a dei post nominali qui indicati tra parentesi:"}
{"id": "3048040", "revid": "287204", "url": "https://it.wikipedia.org/wiki?curid=3048040", "title": "Qafe Mali", "text": ""}
{"id": "3048041", "revid": "287204", "url": "https://it.wikipedia.org/wiki?curid=3048041", "title": "Qelez", "text": ""}
{"id": "3048042", "revid": "287204", "url": "https://it.wikipedia.org/wiki?curid=3048042", "title": "Rrape", "text": ""}
{"id": "3048043", "revid": "339392", "url": "https://it.wikipedia.org/wiki?curid=3048043", "title": "Vau-Dejes", "text": ""}
{"id": "3048045", "revid": "287204", "url": "https://it.wikipedia.org/wiki?curid=3048045", "title": "Berdice", "text": ""}
{"id": "3048046", "revid": "1842072", "url": "https://it.wikipedia.org/wiki?curid=3048046", "title": "Lee Byung-chul", "text": "Biografia.\nEra il figlio di una famiglia di ricchi proprietari terrieri ed us\u00f2 l'eredit\u00e0 per aprire una pileria di riso. Non avendo avuto molto successo, fond\u00f2 un'attivit\u00e0 di autotrasporti a Taegu, che il 1\u00ba marzo del 1938 denomin\u00f2 Cheil, precursore della Samsung. Frequent\u00f2 l'Universit\u00e0 di Waseda a Tokyo, ma non complet\u00f2 mai gli studi."}
{"id": "3048047", "revid": "287204", "url": "https://it.wikipedia.org/wiki?curid=3048047", "title": "Dajc", "text": ""}
{"id": "3048048", "revid": "1543377", "url": "https://it.wikipedia.org/wiki?curid=3048048", "title": "From Elvis Presley Boulevard, Memphis, Tennessee", "text": "From Elvis Presley Boulevard, Memphis, Tennessee \u00e8 un album di Elvis Presley, pubblicato nel 1976 dalla RCA Records.\nDescrizione.\nAll'epoca Presley non aveva pi\u00f9 molta voglia di recarsi in sala di incisione, preferendo, in questo momento della sua carriera, privilegiare le esibizioni dal vivo durante i concerti; per questo motivo i brani contenuti nel disco vennero registrati nello studio di registrazione approntato per l'occasione a Graceland, la celebre dimora di Elvis. Il disco fu il quarto LP di Presley a raggiungere la prima posizione nella classifica country di \"Billboard\" ma non riusc\u00ec ad andare oltre la 41\u00aa posizione nella classifica generale.\nDall'album fu estratto il singolo \"Hurt\" (Lato B: \"For the Heart\") che raggiunse la ventottesima posizione in classifica negli Stati Uniti.\nNel 2000, nella ristampa in CD, l'intero album \u00e8 stato inserito come \"bonus track\" nella riedizione di \"Moody Blue\", creando cos\u00ec un disco unico di 19 canzoni.\nRegistrazione.\nNel febbraio 1976, da tempo la RCA e il manager di Elvis, il Colonnello Tom Parker, concordavano sul fatto che fosse di vitale importanza che Elvis producesse del nuovo materiale da inserire nei prossimi album di studio. Non riuscendo a far venire Presley in uno studio di registrazione, decisero di mandare un camion pieno di attrezzature direttamente a Memphis, per permettere a Elvis di registrare nuovi brani comodamente a casa propria. Lo studio venne approntato nella cosiddetta \"Jungle Room\" (\"stanza della giungla\"), uno studiolo dietro la cucina che Presley aveva voluto arredare in stile polinesiano con tanto di piante esotiche e cascata d'acqua artificiale. La RCA si aspettava non meno di 20 nuovi brani, ma le sedute non partirono sotto buoni auspici. La prima sera, vennero registrati tre brani, \"She Thinks I Still Care\" (poi non inserita nell'album), \"The Last Farewell\" e un terzo brano, \"Bitter They Are Harder They Fall\". La seconda seduta produsse solo il brano \"Solitaire\", in quanto Elvis, che si ritir\u00f2 spesso in camera da letto, prefer\u00ec passare la serata a mostrare agli amici i suoi distintivi della polizia, ascoltando musica gospel e illustrando dettagliatamente agli esterrefatti musicisti in studio il suo piano per \"eliminare\" tutti gli spacciatori di Memphis.\nDurante la terza serata, vennero provate diverse versioni di \"Moody Blue\", canzone che sarebbe poi uscita come singolo e sull'omonimo album del 1977 ma non inclusa nel disco in lavorazione. La sera successiva, fu la volta di \"For the Heart\", un grintoso rock opera dello stesso autore di \"Burning Love\", Dennis Linde, e di \"Hurt\" (\"Ferito\"), un brano melodrammatico dalla forte componente emotiva di cui Elvis d\u00e0 un'accorata interpretazione. Della stessa, il critico rock Dave Marsh, dir\u00e0 in seguito: \u00abSe davvero Elvis si sentiva cos\u00ec come risulta ascoltando la canzone, ci si sorprende non tanto del fatto che abbia vissuto ancora un anno ma che sia riuscito a sopravvivere fino a quel momento\u00bb.\nLe ultime due sedute di registrazione furono occupate da 10 take del brano tradizionale irlandese \"Danny Boy\", da \"Love Coming Down\", \"Never Again\" e \"Blue Eyes Crying in the Rain\" che furono tutte completate."}
{"id": "3048050", "revid": "287204", "url": "https://it.wikipedia.org/wiki?curid=3048050", "title": "Postribe", "text": ""}
{"id": "3048051", "revid": "486946", "url": "https://it.wikipedia.org/wiki?curid=3048051", "title": "Museo della Collegiata", "text": ""}
{"id": "3048054", "revid": "767487", "url": "https://it.wikipedia.org/wiki?curid=3048054", "title": "Coppa Davis 2005 World Group", "text": "Il World Group \u00e8 il pi\u00f9 alto livello della Coppa Davis 2005. Le otto squadre perdenti il primo turno devono prendere parte ai World Group Play-offs per evitare la retrocessione e al contempo assicurarsi la permanenza nel World Group della Coppa Davis 2006.\nTabellone.\nLe perdenti del 1\u00ba turno giocano i Play-offs per rimanere nel World Group contro le vincenti del gruppo I dei gruppi zonali"}
{"id": "3048055", "revid": "307923", "url": "https://it.wikipedia.org/wiki?curid=3048055", "title": "Shale", "text": ""}
{"id": "3048056", "revid": "36426", "url": "https://it.wikipedia.org/wiki?curid=3048056", "title": "Rupecanina", "text": ""}
{"id": "3048057", "revid": "2138421", "url": "https://it.wikipedia.org/wiki?curid=3048057", "title": "Guerra di successione", "text": "Una guerra di successione \u00e8 una guerra causata da una crisi di successione nella quale due o pi\u00f9 individui hanno contemporaneamente diritto a succedere ad un monarca morto o deposto. I rivali sono tipicamente supportati da fazioni anche all'interno della stessa corte reale. Potenze straniere possono intervenire, alleandosi con una fazione, fatto che spesso rende ancora pi\u00f9 complessa la guerra.\nAnalisi.\nTerminologia.\nIn storiografia e letteratura, una guerra di successione pu\u00f2 riferirsi anche ad una \"disputa di successione\", ad una \"lotta dinastica\", un \"conflitto intestino\", una \"guerra fratricida\" o una combinazione di uno o pi\u00f9 di questi termini. Non tutti questi necessariamente descrivono un conflitto armato, ad ogni modo, la disputa pu\u00f2 essere risolta anche con la guerra. Le guerre di successione sono spesso indicate come \"guerre civili\", dal momento che spesso esse possono coinvolgere divisioni interne a determinati paesi.\nElementi.\nUna guerra di successione \u00e8 una guerra civile che comporta la lotta per un trono, quindi in un contesto monarchico. Essa pu\u00f2 cambiare la geografia o le casate regnanti o pu\u00f2 riportare alla situazione precedente alla guerra stessa. Una guerra di successione pu\u00f2 portare anche al riconoscimento internazionale del passaggio di una determinata dinastia ad un determinato trono (al di la di qualsiasi discussione o valore legale), o quando un monarca \u00e8 dichiarato incapace di governare o insano di mente e quindi deposto. Dopo la morte o la deposizione del monarca in carica, spesso diversi pretendenti si presentano a reclamarne la corona, perch\u00e9 imparentati o perch\u00e9 possiedono dei diritti ereditari o hanno concluso un trattato con tali effetti. La maggior parte delle volte i vari pretendenti cercano alleanze con la nobilt\u00e0 o qualcuno che li possa supportare nella loro lotta per il trono. Dopo che vengono provate tutte le opzioni diplomatiche o per eliminazione (ad esempio per assassinio o arresto) segue il conflitto militare.\nAlcune guerre di successione sono scoppiate nei secoli per delle eredit\u00e0 femminili, tradizione comunque non presente in egual modo in tutti i paesi. Spesso un governante che non ha figli, ma ha una o pi\u00f9 figlie, prova a mutare le leggi di successione di modo che una figlia possa succedergli. Alcuni di questi provvedimenti sono stati dichiarati non validi dagli oppositori, invocando la tradizione locale.\nIn molti casi le guerre di successione interessarono anche dei principati vescovili. Anche se questi erano a tutti gli effetti monarchie elettive senza successione ereditaria, l'elezione di un principe-vescovo poteva essere fortemente influenzata da interessi dinastici delle famiglie coinvolte, ciascuna proponente il proprio candidato. In caso di disaccordo sui risultati dell'elezione, era possibile il susseguirsi di una guerra per risolvere i conflitti.\nTalvolta pu\u00f2 essere difficile determinare se una guerra sia puramente o primariamente una guerra di successione, o se vi siano altri interessi in gioco che sfruttino il conflitto interno come ad esempio ideologie (religioni, secolarismo, nazionalismo, liberalismo, conservatorismo, economia, territorio, ecc.). Molte guerre non sono chiamate \"di successione\" perch\u00e9 la successione ereditaria non ne \u00e8 una parte significativa, pur essendo presente. Similarmente, alcune guerre possono essere indicate solo come \"guerra di successione\" mentre la successione sia la causa primaria.\nPolemologia.\nLe origini di una guerra di successione risiedono nel sistema di governo feudale o assolutista, nel quale le decisioni circa guerra o pace potevano essere prese da un singolo sovrano senza il consenso del popolo. Le politiche dei rispettivi regnanti erano condotte principalmente tenendo presente gli interessi dinastici propri. Lo storico tedesco Johannes Kunisch (1937\u20132015) disse a tal proposito: \"Le potenze trainanti erano le leggi dinastiche ed il prestigio del potere, l'espansione del potere, ed il desiderio di automantenersi.\" Inoltre, la coerenza legale e politica delle varie province di un \"territorio statale\" spesso consisteva meramente in un governante comune. I primi sistemi di governo erano basati sulle dinastie, l'estinzione delle quali portava inevitabilmente ad una crisi di stato. La composizione delle istituzioni di governo delle varie province e territori inoltre rendeva pi\u00f9 semplice le divisioni in caso di conflitto, perch\u00e9 ognuna poteva essere reclamata come parte singola da un monarca straniero per i motivi pi\u00f9 svariati.\nPer intraprendere una guerra era necessaria una giustificazione (\"Jus ad bellum\"). Questi argomenti potevano essere posti in essere anche dopo la dichiarazione di guerra, ad indicare che essi erano meramente una scusa per prendere le armi. Come ha evidenziato l'avvocato olandese Huig de Groot (1583\u20131645), questo rendeva chiaro come all'epoca non vi fosse altra via per risolvere tali problematiche. Le pretese a titoli legali di una sfera dinastica erano una buona ragione per una guerra, dal momento che le relazioni internazionali erano basate essenzialmente su politiche di eredit\u00e0 e matrimoni per tutto il periodo dell'Ancien R\u00e9gime, cause che spesso intervenivano direttamente nelle guerre di successione. Trattati che portavano collegamenti ereditari, pegni e trasferimenti, rendevano le relazioni ancora pi\u00f9 complicate e potevano essere utilizzate anche dai vari pretendenti per far valere le loro ragioni. Altro punto fondamentale era la perenne conflittualit\u00e0 tra case regnanti. Al primo posto veniva l'urgenza dei principi contemporanei di ottenere la \"gloria\" per loro stessi.\nDopo numerosi conflitti famigliari, il principio della primogenitura originatosi nell'Europa occidentale nell'XI secolo, si diffuse nel resto dell'Europa (ad eccezione della Russia) tra XII e XIII secolo; non si esport\u00f2 mai al di fuori dell'Europa. Ad ogni modo, questo non prevenne lo scoppio di guerre di successione. Un vero e proprio susseguirsi di guerre di successione scoppi\u00f2 in Europa tra la Guerra dei trent'anni (1618\u20131648) e le Guerre delle coalizioni (1792\u20131815). Secondo lo storico tedesco Heinz Duchhardt (1943) lo scoppio delle guerre di successione nel periodo della prima et\u00e0 moderna venne stimolato da una parte dall'incertezza sui regolamenti delle successioni ereditarie di fronte all'emergente diritto internazionale. Sull'altro fronte vi era anche una mancanza di ragioni effettive per riconoscerle.\nSecondo lo statista inglese Henry Brougham (Lord cancelliere 1830\u201334), vi furono molteplici e lunghe guerre di successione in Europa tra il 1066 e la Rivoluzione francese (1789\u201399) di tutte le altre guerre messe insieme. \"Una guerra di successione \u00e8 la pi\u00f9 lunga delle guerre. I principi ereditari hanno vita perenne \u2013 [mentre] una guerra di elezione \u00e8 sempre breve, e non si ravvia mai,\" scriveva, proponendo la monarchia elettiva per la risoluzione del problema.\nNell'Impero moghul non vi era ad esempio la tradizione della primogenitura. Al contrario era costume che i figli detronizzassero il loro padre e che guerreggiassero tra loro per accaparrarsi il trono.\nElenco delle guerre di successione.\nNota: le guerre di successione sono menzionate sotto il principale continente dove era collocata la capitale dello stato di origine della guerra. I nomi delle guerre sono quelli maggiormente diffusi dagli storici o dalla tradizione locale; le altre, la cui esistenza \u00e8 stata provata ma non hanno nomi specifici, sono comunque indicate con la specifica di \"incerta\". I conflitti principali sono indicati al primo punto, mentre i conflitti direttamente collegati o derivati sono indicati con un secondo punto come rientrati nella disposizione grafica."}
{"id": "3048058", "revid": "287204", "url": "https://it.wikipedia.org/wiki?curid=3048058", "title": "Velipoje", "text": ""}
{"id": "3048062", "revid": "287204", "url": "https://it.wikipedia.org/wiki?curid=3048062", "title": "Vig Mnele", "text": ""}
{"id": "3048063", "revid": "287204", "url": "https://it.wikipedia.org/wiki?curid=3048063", "title": "Distretto di Puke", "text": ""}
{"id": "3048065", "revid": "14691", "url": "https://it.wikipedia.org/wiki?curid=3048065", "title": "Georgia Pacific", "text": ""}
{"id": "3048067", "revid": "1442080", "url": "https://it.wikipedia.org/wiki?curid=3048067", "title": "Coppa Davis 2005 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Coppa Davis 2005.\nGruppo III.\nLocalit\u00e0: Club de Tenis La Paz, La Paz, Bolivia (Terra)\nData: Settimana del 28 febbraio"}
{"id": "3048070", "revid": "1543377", "url": "https://it.wikipedia.org/wiki?curid=3048070", "title": "Rho Ophiuchi", "text": "Rho Ophiuchi (/ \u03c1 Oph) \u00e8 una stella visibile nella costellazione dell'Ofiuco. Distante 395 anni luce dal sistema solare, \u00e8 associata a una delle regioni di formazione stellare pi\u00f9 vicine a noi, la Nube di Rho Ophiuchi.\nOsservazione.\nRho Ophiuchi appare nel cielo notturno come un astro di magnitudine +4,63, dunque visibile ad occhio nudo a patto di avere un cielo perfettamente buio e terso. \u00c8 osservabile nella regione sud-occidentale della costellazione, quasi al confine con lo Scorpione, a tre gradi a nord della brillante Antares e poco a NE di .\nEssendo posta 23\u00b0 a sud dell'equatore celeste, \u00e8 una stella dell'emisfero australe. Nonostante ci\u00f2, le sue possibilit\u00e0 di osservazione nell'emisfero boreale sono abbastanza ampie: essa \u00e8 infatti osservabile fino al 67\u00ba parallelo N, cio\u00e8 fino al circolo polare artico; restano escluse solo buona parte della Groenlandia, le regioni pi\u00f9 settentrionali del Canada e della Russia, oltre che l'Islanda e parte della Svezia e della Norvegia. Tuttavia, nelle regioni del nord Europa, del Canada meridionale e della Russia centrale, essa apparir\u00e0 molto bassa all'orizzonte sud e visibile solo per poche ore. Le possibilit\u00e0 di osservazione migliorano man mano che ci si sposta verso le regioni temperate e tropicali dell'emisfero boreale. D'altra parte questa stessa declinazione comporta che la stella sia circumpolare solo pi\u00f9 a sud del 67\u00ba parallelo S, cio\u00e8 solo nelle regioni del continente antartico.\nIl periodo migliore per l'osservazione coincide con i mesi dell'estate boreale, dal momento che il Sole si trova nella parte opposta dell'eclittica; in particolare nelle settimane intorno alla fine di maggio e all'inizio di giugno \u00e8 visibile nell'arco dell'intera notte. Al contrario, nelle settimane tra la fine di novembre e l'inizio di dicembre la stella non \u00e8 affatto visibile a causa della luce solare molto vicina; questo periodo di invisibilit\u00e0 dura maggiormente nell'emisfero boreale che nell'australe, a motivo della declinazione meridionale della stella.\nIl sistema.\nSebbene ad occhio nudo appaia come una stella singola, \u00e8 in realt\u00e0 un sistema binario, le cui componenti, separate da una distanza apparente di 3 secondi d'arco, sono bene apprezzabili se osservate tramite un piccolo telescopio. Le due componenti distano l'una dall'altra circa 400 UA ed orbitano attorno al comune centro di massa in poco pi\u00f9 di 2000 anni.\nSebbene condividano il medesimo tipo spettrale (B2) e la stessa temperatura fotosferica (22.400 K), le due stelle possiedono valori di massa e luminosit\u00e0 differenti.\nLa componente principale, catalogata come subgigante azzurra, \u00e8 4900 volte pi\u00f9 luminosa del Sole e 9 volte pi\u00f9 massiccia.\nLa compagna, una stella azzurra nella sequenza principale, \u00e8 2100 volte pi\u00f9 brillante del Sole e 8 volte pi\u00f9 massiccia.\nCome diverse altre stelle di questo tipo, entrambe le componenti del sistema di sono caratterizzate da elevate velocit\u00e0 di rotazione, pari a circa 300 km/s all'equatore.\nAmbiente galattico.\nRho Ophiuchi \u00e8 posta all'interno di un complesso di nubi molecolari noto come \"Nube di Rho Ophiuchi\", una delle regioni di formazione stellare pi\u00f9 vicine in assoluto al sistema solare; appartiene allo stesso ambiente galattico dell'Associazione Scorpius-Centaurus, dalle cui perturbazioni ha avuto origine la compressione iniziale che ha avviato la formazione stellare al suo interno. Morfologicamente appare divisa in due nubi principali, indicate con le sigle LDN\u00a01688, costituente il nucleo maggiore, e LDN\u00a01689, di massa inferiore; ad entrambe le nubi sono connessi diversi filamenti nebulosi oscuri.\n \u00e8 posta in corrispondenza della nube LDN\u00a01688, che illumina parzialmente rendendola visibile anche otticamente come nebulosa a riflessione e ad emissione; la radiazione ultravioletta della stella e il suo colore bluastro imprimono ai gas della nube un colore marcatamente azzurrognolo."}
{"id": "3048072", "revid": "287204", "url": "https://it.wikipedia.org/wiki?curid=3048072", "title": "Ojai", "text": "Ojai \u00e8 un centro abitato (\"City\") degli Stati Uniti d'America, situato nella contea di Ventura dello Stato della California. Nel censimento del 2000 la popolazione era di 7.862 abitanti.\nGeografia fisica.\nOjai si trova ad est di Santa Barbara e a nord di Ventura.\nSecondo i rilevamenti dell'United States Census Bureau, Ojai si estende su una superficie di 11,5 km\u00b2.\nOrigini del nome.\nIl toponimo \"Ojai\" deriva da un termine che, nella lingua dei Chumash (i primi abitanti che si insediarono nella valle dove sorge la citt\u00e0) significa \"valle della luna\".\nMonumenti e luoghi d'interesse.\nArchitetture civili.\nMunicipio di Ojai.\nIl municipio di \"Ojai\" risale al 1907 e in origine era una residenza privata, di propriet\u00e0 della famiglia Hobson."}
{"id": "3048073", "revid": "1442080", "url": "https://it.wikipedia.org/wiki?curid=3048073", "title": "Coppa Davis 2005 Zona Asia/Oceania", "text": "La Zona Asia/Oceania (\"Asia and Oceania Zone\") \u00e8 una delle tre divisioni zonali nell'ambito della Coppa Davis 2005.\nGruppo III.\nLocalit\u00e0: Victoria Park Tennis Centre, Causeway Bay, Hong Kong (Cemento)\nData: 13-17 luglio\nGruppo IV.\nLocalit\u00e0: Thein Byu Tennis Club, Yangon, Birmania (Cemento)\nData: Settimana del 25 aprile"}
{"id": "3048075", "revid": "767487", "url": "https://it.wikipedia.org/wiki?curid=3048075", "title": "Ordine della Casata Reale di Tonga", "text": "L'Ordine della Casata Reale di Tonga \u00e8 un ordine cavalleresco del regno di Tonga.\nStoria.\nL'Ordine \u00e8 stato fondato da re George Tupou V nel 2009 al posto del precedente Ordine del re George Tupou I per celebrare meglio l'ascesa della sua casata al trono tongano. L'Onorificenza viene concessa con i medesimi intenti della precedente: ai membri della famiglia reale di Tonga ed a quanti si siano distinti in servizio personale a favore del sovrano.\nL'Ordine ha prerogativa reale e come tale viene concesso autonomamente dal sovrano, senza consultare il parere di altri organi decisionali.\nClassi.\nL'Ordine dispone delle seguenti classi di benemerenza:"}
{"id": "3048076", "revid": "287204", "url": "https://it.wikipedia.org/wiki?curid=3048076", "title": "Yuba City", "text": "Yuba City \u00e8 un centro abitato (\"City\") degli Stati Uniti d'America, situato nella contea di Sutter dello Stato della California. Nel censimento del 2013 la popolazione era di 65.416 abitanti.\nGeografia fisica.\nSecondo i rilevamenti dello United States Census Bureau, Yuba City si estende su una superficie di 24,3 km\u00b2."}
{"id": "3048078", "revid": "1442080", "url": "https://it.wikipedia.org/wiki?curid=3048078", "title": "Coppa Davis 2005 Zona Europea/Africana", "text": "La Zona Euro-Africana (\"European and African Zone\") \u00e8 una delle tre divisioni zonali della Coppa Davis 2005.\nGruppo III.\nGirone 1.\nLocalit\u00e0: Smash Tennis Academy, Il Cairo, Egitto (Terra)\nData: 27 aprile-1\u00ba maggio\nGirone 2.\nLocalit\u00e0: Fitzwilliam Tennis Club, Dublino, Irlanda (erba)\nData: 13-17 luglio\nGruppo IV.\nLocalit\u00e0: Lugogo Tennis Club, Kampala, Uganda (Terra)\nData: Settimana 28 febbraio"}
{"id": "3048087", "revid": "144796", "url": "https://it.wikipedia.org/wiki?curid=3048087", "title": "Ordine famigliare reale di George Tupou V", "text": "L'Ordine famigliare reale di re George Tupou V era un ordine conferito come segno di stima personale ai membri femminili della famiglia reale di Tonga da parte di re George Tupou V.\nStoria.\nL'Ordine \u00e8 stato istituito nel 2008, nell'anno dell'ascesa al trono di re George Tupou V dopo la morte del padre re George Tupou IV. L'Ordine ha inaugurato anche a Tonga, sul modello del sistema di onorificenze in uso in alcune monarchie europee, la tradizione della fondazione di un ordine familiare reale per ricompensare essenzialmente le alte dame di corte di Tonga e i membri femminili della famiglia reale.\nInsegne.\nL'Ordine si presenta come un ritratto di re George Tupou V in uniforme realizzato a smalti su avorio circondato da una cornice in argento e diamanti e sormontato dalla corona reale di Tonga in argento e smalti.\nIl nastro \u00e8 di seta verde acqua."}
{"id": "3048093", "revid": "287204", "url": "https://it.wikipedia.org/wiki?curid=3048093", "title": "Santa Maria (California)", "text": "Santa Maria \u00e8 un centro abitato (\"City\") degli Stati Uniti d'America, situato nella contea di Santa Barbara dello Stato della California. Nel censimento del 2000 la popolazione era di 77.423 abitanti.\nGeografia fisica.\nSecondo i rilevamenti dell'United States Census Bureau, Santa Maria si estende su una superficie di 51,2 km\u00b2."}
{"id": "3048096", "revid": "419213", "url": "https://it.wikipedia.org/wiki?curid=3048096", "title": "Ignacio Agust\u00ed Peypoch", "text": ""}
{"id": "3048097", "revid": "11959", "url": "https://it.wikipedia.org/wiki?curid=3048097", "title": "Halima", "text": ""}
{"id": "3048098", "revid": "6923", "url": "https://it.wikipedia.org/wiki?curid=3048098", "title": "Juri Han", "text": "Juri Han (\u30cf\u30f3\u30fb\u30b8\u30e5\u30ea / \ud55c\uc8fc\ub9ac) \u00e8 un recente personaggio presente nella serie \"Street Fighter\" e debutta in \"Super Street Fighter IV\". \u00c8 una temibile e insidiosa membra della S.I.N., personaggio principale nella storia.\n\u00c8 il personaggio centrale dell'Anime SSFIV. Il personaggio \u00e8 stato richiesto dagli appassionati coreani alla Capcom. Una richiesta simile fu gi\u00e0 protratta alle compagnie SNK e Namco. Juri \u00e8 la prima Coreana ad apparire in \"Street Fighter\", \u00e8 la prima combattente di Taekwondo ed \u00e8 la prima donna malvagia e spietata.\nStoria.\nSuper Street Fighter IV.\n\u00c8 in forte contrasto con Chun-Li e Cammy. Entrambe tentano di arrestarla, ma non ci riescono. Juri, dopo aver compiuto i suoi doveri, decide di uccidere sia Seth che Bison. Alla fine affronta Bison, da poco vincitore contro Seth, e sebbene la battaglia non si veda, pare rimanga in vita.\nDopo il teletrasporto di Bison, Juri si avvicina a Seth, lo umilia per essere solo un corpo provvisorio per Bison, lo termina con il suo Tandem Engine, rivelandogli di aver sempre utilizzato entrambi per diventare la comandante della S.I.N. (\"Volevo solo approfittare di voi due idioti mentre io obbedivo\").\nSuper Street Fighter IV Anime.\nNel laboratorio della S.I.N., Juri si sta facendo operare all'occhio. Ottiene il Feng Shui Engine con cui si appropria di velocit\u00e0 e potenza disumane. Prima di essere potenziata era gi\u00e0 una praticante di Taekwondo sin dai quindici anni.\nIl padre era un avvocato impegnato a combattere il crimine. Shadowlaw commission\u00f2 l'omicidio dei suoi genitori. Lei sopravvisse, ma fu accecata perennemente all'occhio sinistro.\nDopo l'operazione, Juri riesce a eliminare gli obiettivi in pubblico, schivando proiettili con estrema semplicit\u00e0 ed eliminando poliziotti e militari. Guile, Chun-Li e Cammy intervengono sulla scena del massacro. Chun-Li interviene per prima e tenta di arrestare Juri, ma questa uccide una coppia \u2013 marito e moglie \u2013 davanti alla poliziotta\u00a0\u2013 il figlio \u00e8 risparmiato. Juri e Chun combattono, quindi la prima verifica il potere del suo occhio e riesce a sconfiggere la poliziotta.\nQuando sta per uccidere Chun-Li, stesa a terra, l'occhio sinistro arresta il proprio potere ed \u00e8 allora costretta a tornare al laboratorio.\nDopo aver riparato il suo occhio sinistro, Seth le affibbia un altro incarico: eliminare le assassine di Bison, le Bambole. Juri vola sino alla base delle Bambole con alcuni impiegati della S.I.N. Riesce a sconfiggerle tutte, Juni e Juli incluse.\nMentre stava trascinandone due con s\u00e9, Guile e Chun-Li intervengono. Juri risale sull'aeroplano con Juli e Juni dopo aver sconfitto Guile e Chun-Li, ma Cammy la coglie impreparata.\nLa perfida Juri colpisce Cammy con un carrello trainabile su cui ha collocato il corpo di Juni e questo spinge Cammy fuori dall'aereo. Fortunatamente, il manto nevoso attutisce la precipitazione ed entrambe le ragazze si salvano. Juri fugge.\nAspetto.\nJuri indossa un piccolo mezzo top supportato da striature nere. Indossa lunghi e larghi pantaloni bianchi con alcune lineature viola. \u00c8 scalza, e sia le unghie delle mani che dei piedi sono smaltate di viola. La capigliatura termina con due giunture oblique simili a due corna.\nPersonalit\u00e0.\nJuri \u00e8 la tipica \"femme fatale\": avvenente e sensuale, \u00e8 scaltra, perfida e manesca. Nonostante l'odio totale verso M. Bison (simile a quello di Chun-Li, Guile e Rose), gli assomiglia molto, sfrontata e atroce con chiunque, nemici ed alleati, ignorando le opinioni di questi ultimi pur di raggiungere l'obiettivo.\nJuri \u00e8 pratica del miglior Taekwondo e sfrutta tutte le potenzialit\u00e0 del suo Feng Shui Engine, con cui le sue doti omicide e offensive aumentano smisuratamente, rendendola tediosa. Durante i combattimenti non manca mai di gustarsi la disfatta dell'avversario provocandolo.\nVarie sono le teorie sulla sua storia: potrebbe essere solo una difesa il suo carattere arrogante e fraudolento\u00a0\u2013 Bison e i suoi sottoposti alla Shadowlaw l'hanno resa cos\u00ec. Un tempo doveva essere solo una ragazzina allegra e spensierata accanto ai suoi genitori, rapita dalla Shadowlaw e mentalmente destabilizzata per il trauma, cambiando carattere completamente.\nCi\u00f2 \u00e8 parzialmente indicato da una delle frasi di vittoria di Chun-li contro la combattente coreana: \"Come reagirebbero i tuoi dopo averti visto cos\u00ec?\".\nJuri potrebbe anche aver sofferto di manie psicotiche, schizofrenia, irrequietezza, ecc.\nLa mancanza di figure paterne ha accentuato le sue manie sadiste ed \u00e8 diventata ancora pi\u00f9 trasandata di prima, rendendosi molto pi\u00f9 invisa a chi le avrebbe voluto bene."}
{"id": "3048099", "revid": "125078411", "url": "https://it.wikipedia.org/wiki?curid=3048099", "title": "Random Robot", "text": "Random Robot - Le nuove sigle dei cartoni animati \u00e8 una raccolta del gruppo musicale italiano Raggi Fotonici, pubblicato nel 2006\nDescrizione.\nIl disco \u00e8 stato pubblicato da Rai Trade e presentato in anteprima al Romics del 2005."}
{"id": "3048102", "revid": "1568601", "url": "https://it.wikipedia.org/wiki?curid=3048102", "title": "Alberoro", "text": "Alberoro \u00e8 una frazione del comune di Monte San Savino, da cui dista una decina di chilometri verso nord-ovest, mentre Arezzo \u00e8 a un'altra decina di chilometri in direzione nord-est.\nCollocato nella parte nord della Val di Chiana aretina, sulla sinistra del Canale maestro, al bivio della Via Cassia antica e della Regia Senese diretta per Monte San Savino, \u00e8 un paese di circa 2000 abitanti. All'interno troviamo le localit\u00e0 di Borghetto, Vado, Poggio Fabbrelli, Poggio Danzino, San Luciano.\nGeografia fisica.\nIl suo territorio, prevalentemente collinare, \u00e8 solcato da numerosi piccoli torrenti e laghetti, spesso contornati da modeste zone boschive e confluenti nel Canale Maestro della Chiana, che a est segna il confine con il comune di Arezzo. Questi molteplici corsi d'acqua vengono utilizzati per irrigare le coltivazioni e i frutteti, che sono molto diffusi soprattutto nella parte orientale, morfologicamente pi\u00f9 pianeggiante.\nStoria.\nIl nome di Alberoro le deriv\u00f2 da una selva (Arborum) di querce che ivi esisteva e in parte esiste ancora, bench\u00e9 una porzione fu incendiata alla met\u00e0 del secolo XIII. Questo promosse nel 1253 una sentenza del potest\u00e0 di Arezzo contro coloro che per malizia gli diedero fuoco.\nInteressante \u00e8 vedere come il cartografo Senese Hieronimo Bellarmato nel 1560,disegnando la Thusciae nomini questo paese come Belloro e non Alberoro, questo nome si trova anche in successive carte geografiche.\nQuindi \u00e8 probabile che il nome attuale derivi dalla preposizione al (contrazione di a+Il) Belloro, da cui Al-Belloro, Alberoro in epoca pi\u00f9 recente.Questo farebbe derivare il nome non dalla selva esistente in questa zona ma dal belloro o donnola che abita frequentemente i boschi.\nLa pi\u00f9 antica memoria della selva Regia di Alberoro \u00e8 una donazione del 939 fatta di essa e de'suoi annessi al capitolo della cattedrale di Arezzo da Ugo e Lotario re d'Italia, confermata nel 961 dal re Adalberto, e nel 963 da Ottone I, che vi aggiunse la vicina corte del Toppo, nel cui piviere essa era compresa.\nL'abuso comune a quei secoli di appropriarsi con speciose enfiteusi i beni altrui indusse Ottone il Grande a fare divieto ai canonici di Arezzo di allivellare i loro effetti, per la ragione che in Toscana molti prendevano a enfiteusi i beni delle chiese senza pagarne il censo (ivi). Nuove conferme regie delle possessioni di Alberoro ottennero i canonici aretini di Ottone III, (anno 996), da Arrigo II (anno 1020), da Corrado II (anno 1027), da Arrigo IV (1081), da Federigo I (1163), da Arrigo VI (1191), e da Ottone IV (1209).\nNel secolo XIII, migliorate le condizioni sociali, il capitolo Aretino cominci\u00f2 a concedere in enfiteusi, a linea mascolina finita, i beni di Alberoro, finch\u00e9 nel 1593 furono dati a Nerozzo di Giovanni Antonio Albergotti, all'estinzione della quale linea, dopo clamorosa lite, alla met\u00e0 del secolo XVIII, fu rinnovato il livello con altro ramo della stessa nobile casata aretina. Faceva parte della tenuta di Alberoro il podere denominato il Poggio Asciutto, presso la Fonte a Ronco, prima della Fattoria della Corona poi dei Cavalieri di Santo Stefano, che l'acquistarono nel 1722 con l'onere dell'antico canone.\nIl piviere di Alberoro era compreso in quello pi\u00f9 antico del Toppo, da cui fu smembrato nel secolo XVI e assegnato al Battistero del Pino, finch\u00e9 la chiesa di S. Marco con decreto vescovile del 1\u00ba luglio 1741 venne eretta in pieve. Sono aggregate al nuovo piviere alternativamente con la Pieve al Pino le parrocchie di S. Giovanni Battista d'Oliveto e di S. Andrea di Oliveto e di S. Biagio al Tegoleto.\nInteressanti sono i reperti archeologici ritrovati in una villa rustica di et\u00e0 imperiale tra cui lo \"Stamnos di Alberoro \u201d,un vaso a figure rosse di origine attica orientale del V secolo a.C. conservato presso il museo Archeologico Nazionale G.C. Mecenate di Arezzo.\nQuesto ci fa capire come gli insediamenti umani in questa localit\u00e0 siano molto antichi e che le famiglie, grazie a una fiorente agricoltura (cereali, viti e olivi), potevano raggiungere una certa agiatezza economica.\nImportante dal punto di vista edilizio e storico \u00e8 la piccola \u201ccasa di terra\u201dche si trova nel giardino della villa Coradeschi lungo la strada provinciale 327 tra la Chiesa e il bar del paese stesso.\nSino ad alcuni decenni fa si trovavano sparse nella valle all'esterno delle grandi fattorie e delle terre appoderate le case di terra battuta. Erano le abitazioni dei mezzaioli e dei braccianti agricoli, che venivano costruite in un fazzoletto di terra della propriet\u00e0, lo scap\u00f2zzolo, da cui si ricavava anche la terra per tirare su i muri. Mentre i mezzaioli coltivavano, anche in affitto, appezzamenti di terreno di propriet\u00e0 delle fattorie ma non risiedevano all'interno di esse, i braccianti agricoli prestavano di volta in volta la loro opera su chiamata.\nLa casa di terra era poco pi\u00f9 di una capanna che veniva realizzata con tecniche comuni ai popoli dell'antichit\u00e0 ivi compresi gli etruschi. Di forma rettangolare era composta da un vano centrale ad uso cucina a cui venivano aggiunti lateralmente uno o pi\u00f9 vani a seconda delle necessit\u00e0 della famiglia. Generalmente era un solo piano con muri laterali spessi circa 80 cm e alti in gronda poco pi\u00f9 di due metri e con il tetto. Nel realizzarla si montavano lungo il perimetro dei muri una rudimentale armatura formata da ritti, pali verticali conficcati sul terreno, e da casseforme, tavole di legname poste orizzontalmente e poggiante sui ritti. Si riempiva lo spazio fra le tavole con terra argillosa bagnata che veniva compattata, battendola con un attrezzo rudimentale di legno munito di due manici. Una volta riempite le tavole con la terra, queste venivano fatte scorrere verso l'altro predisponendole per essere riempite di nuovo. Asciugatasi la terra e smontata l'armatura si montava il tetto e si aprivano porte e piccole finestre dotandole di telaio di legno. Di queste abitazioni ne rimangono pochissimi esempi, una \u00e8 quella test\u00e9 citata.\nCultura.\nEventi.\nFra le feste principali del paese si ricordano:\nLe \u201cRogazioni Maggiori\u201d iniziavano il 25 aprile con la festa di San Marco, punto centrale della Primavera e del risveglio ed erano nate sull\u2019impronta dell\u2019antica festa dei \u201cRobigalia\u201d durante la quale gli antichi Romani invocavano la protezione dei futuri raccolti. Pi\u00f9 avanti nel corso della primavera, nei tre giorni precedenti la festa dell\u2019Ascensione (che cadeva di gioved\u00ec, probabilmente per evocare il Gioved\u00ec Santo) era il momento delle \u201cRogazioni Minori\u201d, preghiere collettive eseguite in processione fino ai confini del territorio parrocchiale per scacciare il male dai campi. Durante queste cerimonie, di origine antichissima, forse un ricordo di riti pagani in onore di Cerere la dea dei campi e poi accolte nel mondo cristiano come invocazioni a Dio perch\u00e9 la Terra doni frutti, il parroco invocava la benedizione sul raccolto, sul grano.\nLa Processione si svolge di mattina presto e si snoda dalla chiesa parrocchiale a vari punti del territorio parrocchiale, in mezzo ai campi, vicino alle piccole Maest\u00e0 lungo i campi o addossate alle pareti delle case.\nIl prete dice ai quattro punti cardinali:A fulgure et tempestate\u2026 e i fedeli rispondono Libera nos Domine!\u2026\n\u2026A flagello terraemotus\u2026 Libera nos Domine!\u2026\n\u2026A peste, fame et bello\u2026 Libera nos Domine!\u2026\n\u2026Ut fructus terrae dare et conservare digneris\u2026 Te rogamus, audi nos!\n\u2026Ut pacem nobis dones.Te rogamus audi nos!\u2026\nSi conclude la supplica con la Messa delle Rogazioni (senza il Gloria, n\u00e9 il Credo).\nGeografia antropica.\nBorghetto (Le Fonti).\nBorghetto \u00e8 una localit\u00e0 all'interno della frazione di Alberoro. Il luogo \u00e8 conosciuto per l'importante celebrazione della Gratitudine alla Madonna. L'immagine, in terracotta, \u00e8 custodita in una teca all'interno della cappella del luogo. Essa \u00e8 stata costruita nel 1945, dalla popolazione e da Massimo Hertz di Frassineto. La Madonna \u00e8 quella narrata dall'Apocalisse di San Giovanni; in precedenza questa terracotta si trovava in una maest\u00e0, poco distante dall'attuale cappella, che fu distrutta durante l'ultima guerra mondiale. La festa si svolge la seconda domenica di settembre e il sabato che la precede si effettua in notturna la santa messa con una processione che porta per il paese l'effigie miracolosa della Madonna. Durante il percorso vengono realizzate delle rappresentazioni Sacre con attori che rimangono immobili, per cui vengono definite \"Quadri Biblici Viventi\".\nAccanto alla cappella c'\u00e8 un'antica fontana da cui ancora oggi scorre l'acqua in modo abbondante. Essa ha dato il nome all'antica fattoria di Fonte a Ronco. Infatti il primo impianto della suddetta fattoria si trovava proprio davanti alla cappella, dietro la casa torre, costituita da un lungo complesso rettangolare che comprendeva la casa del fattore con i granai. Il nome Fonte a Ronco deriva dal fatto che tale Fonte si trovava e si trova nel punto dove la strada, la vecchia via Cassia, in quel punto faceva una curva a \"ronco\".\nLa fonte faceva parte di un complesso di vasche in mattoni tra cui: la pescaia, i lavatoi e gli abbeveratoi per il bestiame. Scavando tra la cappella e la Fonte si possono trovare i resti di tali vasche.\nAncora oggi questa zona dal punto di vista toponomastico si chiama\"Le Fonti\".\nIn seguito la villa e tutto il complesso della fattoria di Fonte a Ronco fu spostata, ad opera dei Cavalieri di Santo Stefano, nel colle di Poggio Asciutto di propriet\u00e0 della Chiesa di Alberoro. Essi cos\u00ec come gli ultimi proprietari dovevano pagare un censo alla Chiesa di Alberoro.\nDavanti alla cappella si pu\u00f2 scorgere la casa torre, di origine medievale, costruita sul margine occidentale della vecchia Cassia. Essa era costituita da una stanza a piano terra, adibita a stalla, una stanza al primo piano, come cucina, e infine al secondo piano la camera da letto. Si accedeva da una stanza all'altra attraverso una scala in legno che veniva retratta da una botola via, via che ci si spostava ai piani superiori. Oggi vi sono addossate le costruzioni che nel tempo permettevano di ampliare l'abitazione per esigenze familiari.\nLa casa torre era dal punto di vista architettonico importata dalla citt\u00e0, lo scopo era quello di dare riparo, anche in campagna, in modo sicuro, proteggendosi dalle scorribande. La stalla al piano terra aveva anche la funzione di riscaldare i piani superiori.\nLe casine costruite lungo la strada del Bagnese vicino all'antica fattoria di Fonte a Ronco ospitavano gli artigiani e gli operai, che aiutavano, nelle varie mansioni, allo svolgimento delle attivit\u00e0 quotidiane di fattoria.\nQuel nucleo di case ha preso il nome di Borghetto.\nA sud della cappella scorre il Rio di Frangione, che in precedenza si chiamava Rio di Fonte a Ronco, all'incrocio di questo con l'antica via Cassia sorgeva un mulino da cui il termine \"Frangione\".\nSembra evidente che il primo impianto della fattoria di Fonte a Ronco, insieme alle sue fonti, il \"Borghetto\" ed il mulino costituissero un nucleo civile molto importante nella Val di Chiana, lungo l'antica Via Cassia a pochi km d'Arezzo.\nVado.\nVado \u00e8 una piccola localit\u00e0 all'interno della frazione di Alberoro e si sviluppa lungo la SP 327, ex statale, la Cassia vetus, strada che attraversa interamente Alberoro. Il nome Vado deriva da \u201cGuado\u201dattraversamento di un torrente, il Perignano, che sfocia nel Canale Maestro della Chiana.\nSport.\nAd Alberoro ci sono:"}
{"id": "3048103", "revid": "256896", "url": "https://it.wikipedia.org/wiki?curid=3048103", "title": "Ente Nazionale Sordomuti", "text": ""}
{"id": "3048105", "revid": "125779612", "url": "https://it.wikipedia.org/wiki?curid=3048105", "title": "Battaglia di Largs", "text": "La battaglia di Largs fu uno scontro combattuto il 2 ottobre 1263 tra gli eserciti di Norvegia e Scozia nei pressi dell'attuale citt\u00e0 di Largs, in Ayrshire Settentrionale, sul Firth of Clyde in Scozia. Si tratt\u00f2 di una battaglia molto importante all'interno della Guerra scozzese-norvegese. I norvegesi erano guidati da re Haakon IV di Norvegia, mentre gli scozzesi da re Alessandro III di Scozia. Il risultato fu un pareggio, anche se a lungo andare favor\u00ec gli scozzesi.\nContesto.\nIl regno di \"S\u00fa\u00f0reyjar\" (\"Isole Meridionali\"), comprese le Ebridi Interne ed Esterne, il Kintyre ed il regno di Man, era governato dalla Norvegia fin dal 1100, ed i suoi re rispondevano alla Norvegia. A partire dal 1240 il re scozzese Alessandro II tent\u00f2 di acquistarle da re H\u00e5kon H\u00e5konsson, ma senza successo. Il successore di Alessandro, Alessandro III, prosegu\u00ec nel tentativo, ma di nuovo re H\u00e5kon si rifiut\u00f2 di cederle. Nell'estate del 1262 gli scozzesi guidati dal conte di Ross lanciarono attacchi contro l'isola di Skye. La notizia raggiunse il re norvegese assieme al fatto che gli scozzesi stavano pianificando la conquista di tutte le isole. H\u00e5kon rispose preparando una grossa flotta di Fyrd. Secondo gli annali islandesi H\u00e5kon guid\u00f2 \"la pi\u00f9 grande flotta mai salpata dalla Norvegia\", che part\u00ec da Bergen per la Scozia nel luglio del 1263. Nelle Ebridi, la flotta di H\u00e5kon si riun\u00ec alle forze di re Magnus III di Man ed a Dubhghall mac Ruaidhri del Clan MacRuari. Gli storici stimano che la dimensione di questa flotta raggiunse le 120 navi, con un equipaggio compreso tra le 12\u00a0000 e le 20\u00a0000 unit\u00e0. Dopo aver preso il controllo delle Ebridi, re H\u00e5kon ancor\u00f2 la flotta presso l'isola di Arran nel Firth of Clyde, dove fu raggiunto da inviati del re scozzese che aprirono i negoziati di pace. I colloqui non produssero risultati, ed alla fine H\u00e5kon li interruppe, inviando i re Magnus e Dougal con 40 navi fino a Loch Long ed in Loch Lomond. La parte pi\u00f9 consistente della flotta si spost\u00f2 vicino alla terraferma, tra le isole di Cumbrae e Largs, Cunninghame.\nEventi.\nMentre era ancorata qui, la flotta norvegese fu sorpresa da una tempesta. Cinque drakkar ed una cocca furono spinte a riva dal vento. Vennero attaccate con armi a distanza da pochi scozzesi, e non ci furono scontri di particolare importanza.\nIl giorno successivo, 2 ottobre, re H\u00e5kon sbarc\u00f2 con alcuni lendmenn, presumibilmente per evitare nuovi attacchi. Il lendmann Ogmund Crouchdance prese il controllo di una collina che dominava la spiaggia con circa 200 uomini, mentre la spiaggia era occupata da circa 600 uomini. Durante la giornata si avvicin\u00f2 un esercito scozzese, diviso in tre parti. La parte destra era guidata da Alexander Stewart, High Steward of Scotland ed aveva uomini di Argyll, Atholl, Lennox e Galloway, la sinistra era guidata da Patrick de Dunbar, Conte di Dunbar ed aveva uomini di Lothian, Fife, Merse e Berwick. La parte centrale era guidata da re Alessandro II ed aveva uomini di Perth, Angus, Mearns ed altri stati settentrionali.\nLa saga afferma che gli scozzesi erano composti da 500 cavalieri in armatura a cavallo, e da numerosi fanti, tanto che i norvegesi erano in minoranza numerica con soltanto un decimo degli uomini. Se la saga riporta la verit\u00e0, significherebbe che l'esercito scozzese aveva circa 8000 uomini paragonato agli 800 norvegesi. \u00c8 stato per\u00f2 ipotizzato che queste proporzioni si riferiscano ad un particolare gruppo di norvegesi, e non all'intero esercito, dato che difficilmente gli scozzesi avevano a disposizione 8000 soldati.\nRe H\u00e5kon fu condotto al salvo sulla sua nave. Gli uomini di Ogmund Crouchdance sulla collina iniziarono a ritirarsi verso la spiaggia, per evitare di venire tagliati fuori. Durante la ritirata dalla collina vennero attaccati dall'avanguardia degli scozzesi. La ritirata si rivel\u00f2 pericolosa perch\u00e9 da ordinata divent\u00f2 in breve tempo caotica, ed i soldati salivano senza criterio sulle piccole barche per raggiungere le navi. Molte imbarcazioni cos\u00ec si ribaltarono a causa del soprannumero. I norvegesi riuscirono per\u00f2 a riorganizzarsi ed a riprendere la spiaggia. Re H\u00e5kon non pot\u00e9 mandare rinforzi a terra a causa della tempesta, ma una nave della flotta principale riusc\u00ec a raggiungere la costa. Quando giunse la nave, gli scozzesi fuggirono sulla collina. Scoppi\u00f2 un scontro con archi e lanci di pietre, ed alla fine gli scozzesi si ritirarono, mentre i norvegesi tornavano alle proprie navi.\nConseguenze.\nSecondo la saga la cavalleria scozzese non venne utilizzata, il che \u00e8 strano dato che tutti i fanti ne furono coinvolti. Allo stesso modo, la maggior parte dell'esercito norvegese rest\u00f2 sulle navi, impediti dalla tempesta di raggiungere la lotta. I norvegesi tornarono a casa il giorno dopo. La saga nomina sette morti norvegesi ed un cavaliere scozzese \"Perus\", ma dice anche che i norvegesi non sapevano quanti scozzesi erano morti.\nDopo pochi giorni la flotta norvegese abbandon\u00f2 il Firth of Clyde.\nL'inverno stava arrivando, l'esercito era a corto di provvigioni, e con un grande esercito scozzese intatto a terra. H\u00e5kon salp\u00f2 verso nord. I suoi vassalli, Magnus III e Dougal, tornarono a casa, ed H\u00e5kon si stabil\u00ec nelle Isole Orcadi per l'inverno. Buona parte della flotta torn\u00f2 in Norvegia. Largs non era stata una sconfitta militare per H\u00e5kon, ma significava che non era riuscito a vincere uno scontro prima dell'inverno, cosa che avrebbe dovuto fare per raggiungere i propri obbiettivi. Resta il dubbio se H\u00e5kon volesse riprendere lo scontro nella primavera del 1264. Si ammal\u00f2 mentre si trovava presso il Palazzo del vescovo di Kirkwall e mor\u00ec il 15 dicembre 1263. L'anno seguente re Alessandro invase con successo le Ebridi. Nel 1265 i negoziati tra scozzesi ed il successore di H\u00e5kon, re Magnus VI, portarono ad accordi sul controllo delle Ebridi e di Man, che sarebbero passati in mano scozzese in cambio di 4000 marchi subito e 100 marchi ogni anno in eterno. Questo accordo fu confermato col Trattato di Perth firmato nel 1266. La Norvegia riprese il controllo delle Orcadi.\nValutazione storica.\nGli storici scozzesi dei secoli successivi esagerarono la dimensione della battaglia di Largs. George Buchanan nel XVI secolo disse che i norvegesi sbarcarono con 20\u00a0000 uomini, di cui 16\u00a0000 uccisi assieme a 5000 scozzesi. Oggi non la si considera pi\u00f9 una battaglia, ma una semplice schermaglia. La principale fonte sulla battaglia \u00e8 un lungo passaggio della \"H\u00e1konar saga H\u00e1konarsonar\". Questa saga fu scritta per ordine del figlio di re H\u00e5kon, Magnus, e quindi presenta gli eventi solo dal punto di vista norvegese. Essendo stata scritta entro cinque anni dal conflitto, e basandosi probabilmente sui discorsi tenuti con chi vi partecip\u00f2, \u00e8 considerata una fonte affidabile. L'interpretazione dei fatti descritti \u00e8 molto varia, e lo scontro viene visto come una vittoria scozzese in Scozia e norvegese in Norvegia. Gli storici moderni convengono sul fatto che la \"battaglia\" si sia chiusa con un pareggio. A lungo andare, per\u00f2, il risultato fu favorevole agli scozzesi, dato che i norvegesi avrebbero avuto bisogno della vittoria.\nFesta vichinga a Largs.\nLa battaglia viene commemorata nell'attuale Largs grazie ad un monumento che si affaccia sul mare, della forma di un alto cilindro con una punta conica sopra una torre circolare. Per questo \u00e8 stato soprannominato \"The Pencil\", \"La Matita\".\nOgni anno Largs ospita un festival vichingo che ricorda la difesa scozzese della propria terra, anche se ormai \u00e8 diventata una celebrazione amichevole tra i due paesi, con rappresentanti norvegesi che assistono ai festeggiamenti.\nIl festival comprende una parata, cibo, la rivisitazione della battaglia e dello sbarco norvegese presso il \"Pencil\"."}
{"id": "3048106", "revid": "1802185", "url": "https://it.wikipedia.org/wiki?curid=3048106", "title": "Onorificenze di Tonga", "text": "Elenco delle onorificenze, degli ordini di merito e cavallereschi distribuiti dal regno di Tonga. Il sistema di precedenze degli ordini cavallereschi \u00e8 attualmente strutturato sulla base di quello del Regno Unito a cui Tonga \u00e8 stata per tempo affiliata.\nA Tonga sono ammesse regolarmente anche tutte le onorificenze del Commonwealth.\nOrdini cavallereschi.\nIl Gran Maestro dell'ordine \u00e8 il monarca di Tonga che assurge anche al ruolo di sovrano degli ordini ed ha assoluta precedenza su tutti i cavalieri di tutti gli ordini."}
{"id": "3048113", "revid": "478814", "url": "https://it.wikipedia.org/wiki?curid=3048113", "title": "Coppa Davis 2004 World Group", "text": "Il World Group \u00e8 il pi\u00f9 alto livello della Coppa Davis 2004. Le otto squadre perdenti il primo turno devono prendere parte ai World Group Play-offs per evitare la retrocessione e al contempo assicurarsi la permanenza nel World Group della Coppa Davis 2005.\nTabellone.\nLe perdenti del 1\u00ba turno giocano i Play-offs per rimanere nel World Group contro le vincenti del gruppo I dei gruppi zonali"}
{"id": "3048118", "revid": "1554815", "url": "https://it.wikipedia.org/wiki?curid=3048118", "title": "Solaris Trollino 15", "text": ""}
{"id": "3048120", "revid": "599013", "url": "https://it.wikipedia.org/wiki?curid=3048120", "title": "Coppa Davis 2004 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Coppa Davis 2004."}
{"id": "3048122", "revid": "534114", "url": "https://it.wikipedia.org/wiki?curid=3048122", "title": "SVT 40", "text": ""}
{"id": "3048126", "revid": "1543377", "url": "https://it.wikipedia.org/wiki?curid=3048126", "title": "Ritratto di Giovanna Tornabuoni", "text": "Il Ritratto di Giovanna Tornabuoni \u00e8 un dipinto a tempera su tavola (77x49 cm) di Domenico Ghirlandaio, datato 1488 e conservato nel Museo Thyssen-Bornemisza a Madrid.\nStoria.\nL'opera \u00e8 datata 1488, anno della morte di Giovanna degli Albizi, maritata a Lorenzo Tornabuoni, di parto. Probabilmente venne eseguita dopo la morte a memoria della fanciulla, magari anche negli anni immediatamente successivi. Ci\u00f2 spiegherebbe il carattere fortemente idealizzato dell'opera e il suo senso di malinconia.\nDescrizione e stile.\nSullo sfondo di una parete scura, dove si apre uno stipo con alcuni oggetti, si staglia netto il ritratto della nobildonna fiorentina vista di profilo, in una posa eretta e di grande dignit\u00e0, seppure addolcita dalle curve della schiena e del petto, dall'abito fastoso e dai colori lucidi e quasi smaltati.\nL'identificazione con Giovanna Tornabuoni \u00e8 possibile grazie ai ritratti di lei presenti negli affreschi della Cappella Tornabuoni (\"Visitazione\" e \"Nascita della Vergine\"), nei quali ha la stessa acconciatura con la crocchia che lascia liberi dei riccioli dorati a incorniciare il volto, nonch\u00e9 lo stesso vestito, con preziosi ricami dorati. La veste, una gamurra, differisce nelle maniche, che erano estraibili e intercambiabili; in questo caso sotto la veste Giovanna indossa un ricco corpetto con ricami floreali e una camicia bianca, che sbuffa con pieghette chiuse da lacci lungo la manica e la spalla. Essa stringe in mano un fazzoletto e indossa pochi gioielli, ma di valore, tra cui il grosso pendente con perle di calibro e un rubino, legato da un nastro scuro sul collo, mentre una spilla simile si trova nello stipo dietro di essa.\nQui si vedono anche un libro di preghiere semichiuso, simbolo di religiosit\u00e0, una collana di grani rossi di corallo appesa (forse un rosario) e un'iscrizione latina, che allude alle virt\u00f9 della ragazza, tratto da un epigramma del I secolo d.C. del poeta latino Marziale: (\"Arte, volesse il cielo che tu potessi rappresentare il comportamento e l'animo, non ci sarebbe in terra tavola pi\u00f9 bella. 1488\").\nL'opera, ritenuta uno dei pi\u00f9 bei ritratti femminili del Quattrocento fiorentino, \u00e8 di fattura estremamente curata e fine."}
{"id": "3048131", "revid": "33693020", "url": "https://it.wikipedia.org/wiki?curid=3048131", "title": "Leonardo di Limoges", "text": ""}
{"id": "3048134", "revid": "1305772", "url": "https://it.wikipedia.org/wiki?curid=3048134", "title": "Lawrence Liang", "text": "Le aree principali di interesse di Liang sono la legge, la cultura popolare e la pirateria. Ha lavorato a stretto contatto con Sarai, a Nuova Delhi in un progetto comune di ricerca della propriet\u00e0 intellettuale e della conoscenza/cultura Commons. Liang \u00e8 un \"appassionato seguace del movimento del software movimento open source in software\", Lawrence Liang ha lavorato sul modo di tradurre le idee di open source in dominio culturale.\nLiang \u00e8 autore di \"Sex, leggi e Videotape: il pubblico sta guardando\" e \"Guida alle licenze dal contenuto visibile\" pubblicato da Piet Zwart Institute (ISBN 90-72855-16-7) nel 2004. La guida \u00e8 disponibile anche online.. Attualmente sta lavorando ad un libro sul diritto, la giustizia e il Cinema.\nCitazioni.\n\"Negli ultimi anni il diritto d'autore si \u00e8 allontanato di costruire un argomento esoterico e tecnico giuridico per quello che riguarda i musicisti, i designer, gli artisti, gli studenti, gli scrittori,i semplici consumatori, e pi\u00f9 in generale chiunque sia coinvolto in qualsiasi modo nella produzione culturale.\nLavoro.\nForum di legge alternativa.\nIn un'intervista, Liang ha descritto il Forum Alternativo cos\u00ec: \u00ab(La)legge Alternative Forum fornisce supporto giuridico alle persone emarginate, e discriminate a seconda della classe sociale, della razza, della casta, del genere, della disabilit\u00e0 o della sessualit\u00e0. Forniamo dei servizi per le persone che spesso non hanno la possibilit\u00e0 di accedervi. Il nostro lavoro principale \u00e8 quello di condurre ricerche su temi quali la globalizzazione, l'urbanistica, cos\u00ec come la propriet\u00e0 intellettuale e il dominio pubblico.\"\nLa legge Forum Alternative, afferma Liang, esegue anche un lavoro di tipo politico \", per esempio per quanto riguarda una modifica dell'agire nel diritto d'autore (indiano) cerca sostanzialmente di seguire il modello DMCA (USA Digital Millennium Copyright Act)\".\nLiang ha criticato ed influenzato il dibattito sui cambiamenti nella indiano Copyright Act. \"Stavamo cercando di opporci a quest'atto di legge, mostrando come ci\u00f2 sarebbe stato dannoso per i creativi nei contronti anche dell'innovazione. Al momento stiamo anche sponsorizzando una campagna in ambito farmaceutico. Ma il nostro focus non \u00e8 tanto la politica di difesa , perch\u00e9 non si pu\u00f2 davvero difendere l'economia sommersa e sia sulla politica di organi. Per quanto riguarda i governi, si cerca di spingere per il modello open source, sostenendo che il denaro pubblico dovrebbe andare alla propriet\u00e0 intellettuale pubblica \", questo \u00e8 ci\u00f2 che ha affermato Liang nel dicembre 2004 in un'intervista a World-Information.org.\nLegge, tecnologia, cultura, diritti d'autore.\nUn altro profilo sul Piet Zwart Institute descrive Larence Liang come qualcuno le cui \"aree chiave di interesse sono il diritto, la tecnologia, la cultura [e] la politica del copyright\". Liang ha lavorato con Sarai, Nuova Delhi in un progetto comune di ricerca della propriet\u00e0 intellettuale e della conoscenza/Cultura Commons."}
{"id": "3048135", "revid": "1442080", "url": "https://it.wikipedia.org/wiki?curid=3048135", "title": "Coppa Davis 2004 Zona Asia/Oceania", "text": "La Zona Asia/Oceania (\"Asia and Oceania Zone\") \u00e8 una delle tre divisioni zonali nell'ambito della Coppa Davis 2004.\nGruppo III.\nLocalit\u00e0: Phu Tho Tennis Centre, Ho Chi Minh City, Vietnam (Cemento)\nData: 5-11 aprile\nGruppo IV.\nLocalit\u00e0: Al Hussein Sport City, Amman, Giordania (Cemento)\nData: 5-11 aprile"}
{"id": "3048143", "revid": "36426", "url": "https://it.wikipedia.org/wiki?curid=3048143", "title": "Rinascimento milanese", "text": ""}
{"id": "3048149", "revid": "1345932", "url": "https://it.wikipedia.org/wiki?curid=3048149", "title": "Cratone dell'Antartide Orientale", "text": "Il cratone dell'Antartide Orientale \u00e8 un antico cratone che forma la maggior parte del continente Antartico.\nFaceva parte del supercontinente Nena 1,8 Ga.\nAll'inizio del Paleozoico era parte del supercontinente Gondwana. Con la frammentazione del Gondwana nel Mesozoico, si \u00e8 separato dalle altre grandi aree continentali ed \u00e8 entrato in collisione con i terranes dell'Antartide Occidentale, originando l'attuale struttura del continente Antartico."}
{"id": "3048150", "revid": "1442080", "url": "https://it.wikipedia.org/wiki?curid=3048150", "title": "Coppa Davis 2004 Zona Europea/Africana", "text": "La Zona Euro-Africana (\"European and African Zone\") \u00e8 una delle tre divisioni zonali della Coppa Davis 2004.\nGruppo III.\nGirone 1.\nLocalit\u00e0: Orange Tennis Centre, Kaunas, Lituania (Sintetico indoor)&lt;br&gt;\nData: 2-8 febbraio\nGirone 2.\nlocalit\u00e0: National Tennis Stadium, Windhoek, Namibia (Cemento)&lt;br&gt;\nData: 12-16 maggio\nGruppo IV.\nGirone 1.\nLocalit\u00e0: Olympique Club de Dakar, Dakar, Senegal (Cemento)&lt;br&gt;\nData: 2-8 febbraio\nGirone 2.\nLocalit\u00e0: Tennis Club Ali-Ten, Chi\u0219in\u0103u, Moldavia (Terra)&lt;br&gt;\nData: 12-18 luglio"}
{"id": "3048151", "revid": "125407176", "url": "https://it.wikipedia.org/wiki?curid=3048151", "title": "Gabriele Tredozi", "text": "Assunto alla Minardi nel 1988 come assistente ingegnere di gara con Pierluigi Martini e Adri\u00e1n Campos, con Martini resta tra il 1989 e il 1991 e poi ancora durante il 1994 e il 1995.\nNel 1992 \u00e8 ingegnere di Christian Fittipaldi e Fabrizio Barbazza nel 1993. \u00c8 ingegnere di gara fino al 1996, occupandosi di Pedro Lamy.\nNel 1997, dopo l'assunzione di Aldo Costa alla Ferrari, \u00e8 nominato coordinatore tecnico del team Minardi. Responsabile della progettazione, delle aree di produzione e della gestione tecnica in pista, copre questo ruolo sotto la direzione tecnica di Gustav Brunner fino al 2001 quando diviene direttore tecnico della Minardi. Dopo l'acquisizione del team da parte della Scuderia Toro Rosso, Tredozi ha mantenuto il suo ruolo fino alla sostituzione di Alex Hitzinger a met\u00e0 del 2006. \nDopo l'esperienza di commentatore tecnico alla rete televisiva Sky, nel 2008 fa il suo ingresso nella Scuderia Playteam Sarafree, nel campionato Superleague Formula. Dal 2009, ricopere la carica di Team Principal coordinando tutte le attivit\u00e0 sportive, tecniche e logistiche della scuderia. \nTredozi torna in Formula 1 per mezzo dell'Hispania F110, disegnata e costruita dalla Dallara per la scuderia Hispania Racing F1 Team (che la utilizza nel Campionato del Mondo 2010), della quale \u00e8 appunto il designer.\nNel 2013 Tredozi entra a far parte dello staff della squadra Euronova. Il team diretto da Vincenzo Sospiri collaborer\u00e0 con lui per i campionati \ndi AutoGP e Formula Abarth.\nDal 2014 \u00e8 permanente nel ruolo di responsabile reparto corse in Nanoprom Chemicals a Sassuolo (MO)."}
{"id": "3048168", "revid": "599013", "url": "https://it.wikipedia.org/wiki?curid=3048168", "title": "Ettore Reynaudi", "text": "Carriera.\nGiocatore.\nClub.\nReynaudi inizi\u00f2 a giocare per il Novara come riserva nel ruolo di mezzala durante la stagione 1911-1912. A partire dalla stagione 1914-1915 entr\u00f2 a far parte definitivamente della prima squadra nel nuovo ruolo di mediano, che avrebbe poi ricopertoi per tutto il resto della carriera. La Grande Guerra ne interruppe l'attivit\u00e0 agonistica e lo port\u00f2 a combattere in Iugoslavia e in Macedonia, ed al suo rientro venne ingaggiato per due anni dalla Juventus. Nel 1920 torn\u00f2 al Novara e vi rimase fino al 1927. L'anno successivo venne nuovamente ingaggiato dalla Juventus, al tempo campione d'Italia in carica, e chiuse la carriera con Novara e .\nNazionale.\nReynaudi esord\u00ec in Nazionale il 13 maggio 1920 in un'amichevole contro i Paesi Bassi in cui subentr\u00f2 a met\u00e0 partita a Guido Ara. In seguito venne convocato per le Olimpiadi di Anversa dove gioc\u00f2 2 partite, contro Egitto e Norvegia, entrambe vinte, mentre non scese in campo in occasione delle due sconfitte contro Francia e Spagna. In seguito ebbe occasione di giocare altre 3 amichevoli in maglia azzurra (l'ultima delle quali contro i Paesi Bassi in data 8 maggio 1921), per poi ritirarsi dall'attivit\u00e0 internazionale a causa dell'eccessivo stress nonostante fosse tra i convocati anche per le partite successive.\nAllenatore.\nDopo il ritiro rimase nel mondo del calcio come allenatore delle giovanili del Novara fino agli inizi degli anni cinquanta. Poi allen\u00f2 il Verbania nella stagione 1946-1947 in Serie C."}
{"id": "3048174", "revid": "478814", "url": "https://it.wikipedia.org/wiki?curid=3048174", "title": "Coppa Davis 2003 World Group", "text": "Il World Group \u00e8 il pi\u00f9 alto livello della Coppa Davis 2003. Le otto squadre perdenti il primo turno devono prendere parte ai World Group Play-offs per evitare la retrocessione e al contempo assicurarsi la permanenza nel World Group della Coppa Davis 2004."}
{"id": "3048177", "revid": "6923", "url": "https://it.wikipedia.org/wiki?curid=3048177", "title": "London (Samuel Johnson)", "text": "London \u00e8 una satira composta da Samuel Johnson, subito dopo il suo arrivo a Londra. Quest'opera, scritta nel 1738, \u00e8 stata la sua prima importante opera ad essere pubblicata. Il componimento si sviluppa in 263 versi ed \u00e8 basato sulla III Satira (Non c'\u00e8 posto a Roma per un Romano) di Giovenale, ed esprime il pensiero del personaggio Thales che decide di abbandonare Londra per il Galles. Johnson si rifece a Giovenale innanzitutto per la sua predilezione per il poeta di Roma e, in secondo luogo, per seguire una tendenza popolare nel XVIII secolo fra i letterati, con in testa Alexander Pope, che privilegiavano le imitazioni dei poeti classici, in special modo da parte dei giovani poeti impegnati nelle loro prime pubblicazioni.\nContesto.\nDurante il mese di marzo 1737, Johnson abitava a Londra con il suo ex allievo, l'attore David Garrick. Garrick aveva conoscenza in citt\u00e0 e insieme a Johnson trov\u00f2 ospitalit\u00e0 presso un lontano parente, Richard Norris, che abitava in Exeter Street. Johnson, per\u00f2, non si ferm\u00f2 a lungo e prefer\u00ec spostarsi a Greenwich nei pressi della Golden Hart Tavern per completare il dramma \"Irene\". In seguito, nel mese di ottobre 1737, Johnson port\u00f2 anche sua moglie a Londra; in un primo momento abitarono in Woodstock Street per poi trasferirsi al civico 6\u00a0di Castle Street. In breve tempo, Johnson trov\u00f2 impiego come giornalista presso \"The Gentleman's Magazine\" pubblicato da Edward Cave.\nSecondo Walter Jackson Bate, le richieste di lavoro provenienti dalla rivista e da altri editori erano \"di una quantit\u00e0 e di una variet\u00e0 senza pari\" e \"cos\u00ec numerose, variegate e disseminate\" che \"lo stesso Johnson non poteva farne un elenco completo\". Durante questo periodo, Johnson sub\u00ec l'influsso delle \"imitazioni\" di Orazio composte da Pope e vide come si potevano utilizzare per attaccare la contemporanea corruzione politica. Sia lo stile che i contenuti erano molto popolari e Johnson decise di seguire l'esempio di Pope, creando una propria imitazione.\nNel maggio 1738, \"London\" venne pubblicata anonima e nello stesso anno ne venne pubblicata una seconda edizione. Questo fu il suo primo lavoro importante ad essere pubblicato per un ampio uditorio e uno dei pi\u00f9 lunghi \"componimenti poetici non per il teatro\". Quest'opera per Johnson non doveva essere una semplice satira; al contrario, fu scritta per dimostrare le capacit\u00e0 di Johnson come scrittore e acquistare popolarit\u00e0 al fine di favorire la sua carriera letteraria.\nLondon.\n\"London\" rientra nel genere settecentesco dell'imitazione. L'opera fu scritta sul modello della III Satira di Giovenale: \"Non vi \u00e8 posto a Roma per un romano\" che descrive Umbricius che abbandona Roma per andare a vivere a Cuma in modo da sfuggire i vizi e i pericoli della capitale dell'Impero. Nella versione johnsoniana, \u00e8 Thales che parte per la Cambria, nome latino del Galles, per fuggire dai problemi di Londra. Johnson scelse come modello le satire di Giovenale dato l'apprezzamento per le opere del poeta latino.\nLa satira descrive i vari problemi di Londra, tra cui viene posto l'accento sulla criminalit\u00e0, la corruzione e lo squallore dei poveri. Al fine di sottolineare il suo messaggio, i diversi problemi vengono personificati come esseri che cercano di distruggere Londra. Perci\u00f2, i personaggi Malvagit\u00e0, Rapina e Incidente \"cospirano\" per attaccare gli abitanti della citt\u00e0.\nNon si sa chi possa rappresentare il personaggio Thales, ma \u00e8 probabile che esso rappresenti Richard Savage, l'amico di Johnson che lasci\u00f2 Londra per andare in Galles.\nTemi politici.\nIl contenuto di \"London\" era contro il governo inglese presieduto da Sir Robert Walpole in carica nel periodo in cui Johnson visse a Londra. Il componimento non nasconde di avere un fondo politico e i versi diretti contro Giorgio II sono ispirarti da un sentimento politico Giacobita. Anche se non \u00e8 menzionato Giorgio II nel verso 50 (\"Let ____ live here, for ____ has learned to live\"), secondo Fred Springer-Miller questo verso \u00e8 una parafrasi di un verso di Nicolas Boileau-Despr\u00e9aux: \u2018Que George vive ici, puisque George y sait vivre\u2019 (Satire, I.34), e quindi \u2018George,' cio\u00e8 Giorgio II, va inserito negli spazi vuoti lasciati da Johnson.\nLa scelta della citt\u00e0 di Londra fu vista come un mezzo per attaccare il partito Whig che era guidato da Robert Walpole. In particolare, Johnson paragona le azioni del re Giorgio II e di Walpole a quelle degli imperatori durante il declino dell'Impero Romano. Parte dell'attacco include, come evidenzia Brean Hammond, \"una nostalgica glorificazione della storia inglese che va di pari passo con la rappresentazione di un presente in preda a forme di corruzione mai prima viste\". Questa \"nostalgica glorificazione\" comprende diversi riferimenti alla Regina Elisabetta e alla sua vittoria sugli Spagnoli invasori e al contempo Johnson accusa Walpole di cercare di consentire alla Spagna di impadronirsi dei capisaldi commerciali inglesi.\nValutazioni.\nJohnson fu un severo giudice della sua opera; nel 1748 ne pubblic\u00f2 una edizione riveduta e giunse a criticare aspramente il genere delle imitazioni poetiche cui apparteneva \"London\". Un altro aspetto del suo componimento che non piaceva pi\u00f9 a Johnson nei suoi ultimi anni era la preferenza accordata alla campagna invece che alla citt\u00e0. Comunque, i suoi contemporanei non furono d'accordo con le sue successive valutazioni, e Alexander Pope sin dall'inizio afferm\u00f2:\"l'autore verr\u00e0 presto d\u00e9terr\u00e9\" (portato alla luce, reso noto), ma questo sarebbe accaduto solo 15 anni dopo. Questa fu la seconda volta che Pope direttamente elogi\u00f2 un'opera di Johnson. Non tutti apprezzarono il componimento, poich\u00e9 i temi politici trattati causarono maretta a corte e fra i sostenitori del governo guidato da Walpole. Johnson non ricevette il riconoscimento come una delle maggiori figure della letteratura fino a pochi anni dopo, quando cominci\u00f2 a lavorare al suo \"A Dictionary of the English Language\".\nL'editore e libraio Robert Dodsley compr\u00f2 i diritti d'autore da Johnson per \u00a310. Successivamente, \"London\" sarebbe stato giudicato come il suo secondo pi\u00f9 grande componimento poetico, poich\u00e9 \"La vanit\u00e0 degli umani desideri\" sarebbe stato il primo secondo Walter Scott e T. S. Eliot. Un critico successivo, Howard Weinbrot, d'accordo con le valutazioni di Scott ed Eliot, afferma \"\"London\" merita di essere letto, ma \"La vanit\u00e0 degli umani desideri\" \u00e8 uno dei pi\u00f9 grandi componimenti poetici scritti in lingua inglese.\" Allo stesso modo, Robert Folkeflik dice, \"Non \u00e8 il pi\u00f9 importante componimento, per il semplice motivo che \"La vanit\u00e0 degli umani desideri\" \u00e8 migliore\". Alcuni critici, come Brean Hammond, considerano \"London\" come \"niente di pi\u00f9 che un certo meccanico aggiornamento della \"III Satira\" di Giovenale.\" Altri, come Walter Jackson Bate considerano il componimento \"magistrale nella sua metrica\"."}
{"id": "3048178", "revid": "124685675", "url": "https://it.wikipedia.org/wiki?curid=3048178", "title": "Gigi Pisano", "text": "Gigi Pisano debutt\u00f2 giovanissimo, nel 1904, al \"caf\u00e9-chantant\" Sala Umberto di Napoli in qualit\u00e0 di comico dicitore del genere parodistico, molto in voga ai tempi, cui si dedic\u00f2 per tutta la vita, sia come autore di testi, sia come artista esecutore.\nBen presto form\u00f2 un duo con un altro attore, Cesare Faras, con il quale inizi\u00f2 a esibirsi sui palcoscenici dell'avanspettacolo campano. Notato dal commediografo Raffaele Viviani, entr\u00f2 nella sua importante compagnia teatrale e vi rimase per sette anni, durante i quali canta, recita e collabora con Viviani alla stesura dei testi.\nNella seconda met\u00e0 degli anni venti, forma una sua compagnia e, dal 1927, inizia a collaborare con il giovane compositore Giuseppe Cioffi, cos\u00ec formando una delle coppie autoriali pi\u00f9 importanti e celebri della canzone e del teatro leggero italiani, con centinaia di creazioni all'attivo, anche interpretate dai nomi pi\u00f9 celebri del teatro napoletano, tra i quali \u00e8 d'obbligo ricordare Nino Taranto e la sua interpretazione di \"Ciccio Formaggio\".\nLa sensibilit\u00e0 di Gigi Pisano per i tempi comici si rivel\u00f2 notevole, sia nelle creazioni, sia nelle interpretazioni, e i suoi titoli sono innumerevoli, comprendenti molti capolavori come \"N'Accordo in fa\" del 1927, \"Agata\" del 1937, \"\u2018Na sera \u2018e maggio\" del 1938 e la celeberrima \"La pans\u00e9\" del 1953.\nSuccessivamente partecipa come autore a varie edizioni del Festival di Napoli, dovre presenta brani come \"Tutt'a famiglia\", terzo posto nel 1961, scritta con Eduardo Alfieri e cantata da Aurelio Fierro e Geg\u00e8 Di Giacomo, \"\u00c8 frennesia!\", scritta nel 1965 con Ferdinando Albano e presentata da Maria Paris e Mario Trevi, \"Te purtavo 'na rosa\", scritta con Enzo Barile nel 1966 e cantata da Claudio Villa e Robertino, \"L'ultima sera\", scritta con Enzo Barile nel 1969 e cantata da Mario Trevi e Nunzia Greton, \" 'Nnammurato 'e Marechiaro\", scritta con Eduardo Alfieri e presentata all'ultimo Festival, nel 1970, da Mario Abbate e Antonio Buonomo.\nL'ultimo inedito, da lui scritto nell'anno della sua morte insieme a Enzo Barile, fu \"Te chiamme Angela\", che fu pubblicato postumo e partecip\u00f2 alla manifestazione , interpretato da Claudio Villa.\nSi \u00e8 cimentato anche come attore al cinema apparendo in sette pellicole tra il 1949 e il 1956. Visse nella sua casa a Via Bari, 40."}
{"id": "3048185", "revid": "169529", "url": "https://it.wikipedia.org/wiki?curid=3048185", "title": "Marco Porcio Catone (II)", "text": "Biografia.\nSegu\u00ec il padre in Africa a seguito dei pompeiani che si opponevano a Giulio Cesare e partecip\u00f2 alla Battaglia di Tapso dove furono sconfitti da Cesare. Nonostante fosse stato perdonato da Cesare, che gli aveva consentito di mantenere la propriet\u00e0 paterna, si un\u00ec ai congiurati che tramavano contro Cesare, ed in particolare al cognato Bruto (marito della sorella Porzia) ed al suo alleato Cassio. \nDopo l'uccisione di Cesare, Marco Porcio Catone fugg\u00ec in Grecia insieme ad altri congiurati guidati da Cassio e Bruto inseguiti dalla forze del secondo triumvirato guidate da Antonio e Ottaviano. Per\u00ec nel 42 a.C. nella seconda battaglia di Filippi che sanc\u00ec la definitiva sconfitta dei Cesaricidi."}
{"id": "3048188", "revid": "287204", "url": "https://it.wikipedia.org/wiki?curid=3048188", "title": "Dierkow", "text": "Dierkow, situato nei pressi di Rostock, Meclemburgo, era un insediamento slavo-scandinavo di epoca vichinga. Si trovava sulla costa meridionale del Mar Baltico a cavallo tra l'VIII ed il IX secolo. N\u00e9 il sito stesso n\u00e9 i vicini burgh slavi di Kessin e Fresendorf sono stati ancora sufficientemente studiati."}
{"id": "3048191", "revid": "287204", "url": "https://it.wikipedia.org/wiki?curid=3048191", "title": "Gran Premio motociclistico di Germania 2010", "text": "Il Gran Premio motociclistico di Germania 2010 corso il 18 luglio, \u00e8 stato l'ottavo Gran Premio della stagione 2010 e ha visto vincere: Dani Pedrosa in MotoGP, Toni El\u00edas in Moto2 e Marc M\u00e1rquez nella classe 125.\nCon la vittoria ottenuta da M\u00e1rquez, la Derbi ottiene la sua centesima vittoria nel contesto del motomondiale.\nMotoGP.\nHiroshi Aoyama, infortunato, viene sostituito da Alex De Angelis. Torna invece a gareggiare anche Valentino Rossi assente da tre gran premi in seguito all'incidente occorso nelle prove del Gran Premio motociclistico d'Italia 2010; giunge al quarto posto.\nLa gara \u00e8 stata interrotta dopo 9 giri a causa di un incidente. La gara \u00e8 ripartita per 21 giri, con la griglia di partenza determinata dall'ordine d'arrivo della prima parte. L'ordine d'arrivo della seconda parte ha determinato il risultato finale. \nSolo 12 piloti sono giunti al traguardo facendo s\u00ec che non tutti i punti a disposizione siano stati assegnati. Alle spalle del vincitore spagnolo Dani Pedrosa su Honda sono giunti il connazionale Jorge Lorenzo su Yamaha, che consolida il suo primato nella classifica del campionato, e l'australiano Casey Stoner su Ducati.\nMoto2.\nRicard Card\u00fas prende il posto di Bernat Mart\u00ednez al team Maquinza-SAG. Axel Pons, infortunato, viene sostituito da Damian Cudlin. In questo Gran Premio corrono due wildcard: Xavier Sim\u00e9on su Moriwaki e Sascha Hommel su Kalex.\nClasse 125.\nNicol\u00e1s Terol non prende parte a questo Gran Premio per fratture alle vertebre rimediate nel GP di Catalogna. In questo Gran Premio corrono cinque wildcard: Daniel Kartheininger e Toni Finsterbusch su KTM, Marvin Fritz e Kevin Hanus su Honda e Eric H\u00fcbsch su Aprilia. "}
{"id": "3048197", "revid": "35804", "url": "https://it.wikipedia.org/wiki?curid=3048197", "title": "Census Area di Prince of Wales-Outer Ketchikan", "text": ""}
{"id": "3048199", "revid": "1082210", "url": "https://it.wikipedia.org/wiki?curid=3048199", "title": "Batteria di flusso", "text": "Una batteria di flusso \u00e8 un tipo di batteria ricaricabile, in cui elettroliti contenenti una o pi\u00f9 sostanze elettroattive disciolte fluiscono attraverso una cella elettrochimica che converte l'energia chimica direttamente in energia elettrica. Gli elettroliti sono stoccati esternamente, generalmente in vasche e vengono pompati attraverso la cella (o celle) del reattore, sono presenti anche sistemi basati sulla forza di gravit\u00e0. Le batterie di flusso possono essere \"ricaricate\" rapidamente sostituendo l'elettrolita liquido (come riempire il serbatoio dell'auto con motore a combustione interna) mentre simultaneamente si recupera il materiale esausto per poter essere ri-energizzato.\nDescrizione.\nTenendo conto delle definizioni date in precedenza si pu\u00f2 definire una batteria di flusso come un tipo speciale di batteria ricaricabile in cui la dissoluzione di fluidi elettroattivi nell'elettrolito e lo stoccaggio esterno dei reagenti permettono l'impostazione dei parametri elettrici. Inoltre essendo i reagenti stoccati all'esterno si evitano fenomeni di autoscarica che sono presenti nei sistemi di batterie di primo o secondo grado.\nNei primi anni del ventunesimo secolo questo tipo di batterie \u00e8 stato oggetto di studio; un risultato di questi studi (ancora in corso) \u00e8 stata la \"Batteria di flusso semi-solido\" dove gli elettroliti negativi e positivi sono presenti come particelle in un unico liquido. Il primo produttore d'auto ad utilizzare queste batterie come fonte energetica \u00e8 Nano Flowcell AG: la e-Sportlimousine ha ottenuto il luglio 2014 la certificazione per circolare sulle strade pubbliche europee.\nDistinzione dalle celle a combustibile.\nLe celle a combustibile sono dispositivi atti alla conversione elettrochimica in energia elettrica in cui un combustibile e un ossidante (da cui il suffisso redox che deriva da \"reduction - oxidation\") reagiscono scambiandosi elettroni all'anodo e catodo della cella, separati da una membrana che permette lo scambio di ioni. Questi dispositivi non sono soggetti alla limitazione per motori termici di Carnot e in linea teorica possono generare elettricit\u00e0 finch\u00e9 vengono forniti di combustibile e ossidante. Esse differiscono dalle batterie perch\u00e9 in una batteria la densit\u00e0 di energia \u00e8 limitata dalla capacit\u00e0 d'immagazinamento del fluido, mentre le celle a combustibile, essendo rifornite esternamente, permettono la regolazione della potenza e dei parametri elettrici.\nL'elettrolito in una cella a combustibile rimane sempre all'interno del reattore (sotto forma di una membrana che permette lo scambio di ioni, ad esempio). Quello che fluisce nel reattore sono solo sostanze chimiche elettroattive, che non conducono l'elettricit\u00e0 (idrogeno, metanolo, ossigeno, ecc), a differenza delle batterie di flusso, in cui almeno alcuni degli elettroliti (generalmente i maggiori in termini di peso e volume) fluiscono attraverso il reattore.\nLe batterie di flusso si distinguono dalle celle a combustibile anche in quanto la reazione chimica indotta spesso \u00e8 reversibile, ad esempio sono generalmente batterie di secondo tipo che possono essere ricaricate senza sostituire il materiale elettroattivo. Un altro importante aspetto nelle batterie di flusso redox \u00e8 che la potenza e la densit\u00e0 energetica delle batterie sono indipendenti l'uno dall'altro, in contrasto con le batterie ricaricabili di secondo tipo.\nAd aumentare la confusione l'Organizzazione europea dei Brevetti classifica le celle di flusso redox (H01M8/18C4) come una sottoclasse di celle a combustibile rigenerative (H01M8/18).\nClassi di batterie di flusso.\nEsistono varie classi di batterie di flusso tra cui la redox (ossidoriduzione), in cui tutti i componenti elettroattivi vengono disciolti nel elettrolito. Se uno o pi\u00f9 componenti elettroattivi \u00e8 depositato in uno strato solido il sistema prende il nome di Batteria di flusso ibrida.. La principale differenza tra questi due tipi di batterie di flusso \u00e8 che l'energia della batteria di flusso redox pu\u00f2 essere determinata ed \u00e8 pienamente indipendente dalla potenza della batteria, perch\u00e9 l'energia \u00e8 dipendente dalla capacit\u00e0 dei serbatoi e dalla dimensione del reattore. La batteria a flusso ibrida, similmente ad una batteria tradizionale, \u00e8 energeticamente limitata dalla quantit\u00e0 di materiale solido presente al suo interno. In termini pratici questo significa che il tempo di scarica della batteria a flusso redox pu\u00f2 essere variato, a seconda della richiesta, da diversi minuti a molti giorni, mentre una batteria a flusso ibrida tipicamente pu\u00f2 durare da pochi minuti a poche ore.\nUn altro tipo di batteria di flusso \u00e8 la cella a combustibile redox Questa possiede un reattore convenzionale di batteria di flusso, che opera solamente per produrre elettricit\u00e0. La ricarica avviene attraverso la riduzione del elettrolita negativo usando un combustibile (ad esempio l'idrogeno) e l'ossidazione del elettrolita positivo utilizzando un ossidante (tipicamente l'ossigeno o l'aria).\nEsempi di batterie redox sono la batteria redox al vanadio, batteria a polisolfuro di bromuro (Regenesys), e la batteria redox all'uranio.. Tra le batterie di flusso ibride si possono trovare la batteria di flusso zinco-bromo, cerio-zinco e tutte le batterie di flusso a base di piombo. Le celle a combustibile redox sono commercialmente meno diffuse anche se molti sistemi sono stati proposti.\nIn questa categoria pu\u00f2 essere inserita anche la batteria a flusso protonico sviluppata dal ricercatore Australiano Dr. Andrews .\nVantaggi e Svantaggi.\nLe batterie di flusso Redox, e in misura minore, le batterie di flusso ibrido, hanno il vantaggio di avere un layout flessibile (a causa della separazione dei componenti di potenza e dei componenti di energia), ciclo di vita lungo, tempi di risposta rapida (in comune con quasi tutte le batterie), non hanno bisogno di livellare la carica e non assenti le emissioni nocive (in comune con quasi tutte le batterie). Alcuni tipi hanno un sistema semplice per la determinazione della carica residua, bassa manutenzione e tolleranza al sovraccarico/sovrascarico.\nD'altra parte gli svantaggi sono che le batterie di flusso sono molto pi\u00f9 complicate delle batterie standard visto che possono richiedere l'utilizzo di pompe, sensori, unit\u00e0 di controllo e vasche di contenimento secondarie. La densit\u00e0 energetica varia considerevolmente ma \u00e8 in genere molto pi\u00f9 bassa rispetto alle batterie portatili come le Li-ion.\nTuttavia in applicazioni stazionarie questo parametro non \u00e8 fondamentale.\nApplicazioni.\nLe batterie di flusso vengono impiegate per applicazioni immobili con richiesta energetica tra 1kWh e molti MWh. Queste vengono impiegate per livellare il carico della rete, dove la batteria viene impiegata per accumulare durante la notte energia a basso costo e reintrodurla nella rete quando \u00e8 pi\u00f9 costosa, ma anche per accumulare energia da fonti rinnovabili come l'energia solare e quella eolica per poi fornirla durante i periodi di picco della richiesta di energia.\nDato che le batterie di flusso possono essere ricaricate velocemente sostituendo l'elettrolito, sono gi\u00e0 utilizzate da alcuni produttori per l'impiego nei veicoli elettrici (ad oggi solo Nano Flowcell AG le adotta), e l'uso delle batterie di flusso redox al vanadio per livellare il carico della rete risulta promettente per l'impiego nei parchi eolici.\nUn altro potenziale delle batterie di flusso sta nel fatto che tutte le celle utilizzano lo stesso elettrolita/i. Pertanto, gli elettrolita/i possono essere ricaricati usando un dato numero di celle e scaricati usandone un altro e non solo mediante l'uso di energia elettrica ma anche mediante l'uso diretto di semiconduttori dispersi negli elettroliti e capaci di convertire l'energia radiante (spettro del visibile, infrarosso, ultravioletto e radiazioni ionizzanti) in energia elettrochimica prima e in energia elettrica poi.\nDato che la Tensione elettrica della batteria \u00e8 proporzionale al numero di celle che essa utilizza pu\u00f2 essere impiegata come un potente Convertitore DC-DC. Inoltre, se il numero di celle impiegato varia in continuazione (sia in ingresso e/o uscita), la conversione di energia elettrica pu\u00f2 essere AC/DC, AC/AC, o DC/AC con la frequenza limitata da quella dei componenti di commutazione."}
{"id": "3048200", "revid": "1983214", "url": "https://it.wikipedia.org/wiki?curid=3048200", "title": "Nena (disambigua)", "text": ""}
{"id": "3048208", "revid": "729019", "url": "https://it.wikipedia.org/wiki?curid=3048208", "title": "Pallavolo maschile ai II Goodwill Games", "text": "Il II Campionato di pallavolo maschile ai Goodwill Games si \u00e8 svolto dal 31 luglio al 5 agosto 1990 a Seattle, negli Stati Uniti d'America. Al torneo hanno partecipato 8 squadre nazionali e la vittoria finale \u00e8 andata per la prima volta all'Italia.\nPodio.\nCampione.\nItalia(Primo titolo)\nSecondo posto.\nUnione Sovietica\nTerzo posto.\nCuba"}
{"id": "3048211", "revid": "529460", "url": "https://it.wikipedia.org/wiki?curid=3048211", "title": "Coppa del mondo di scherma", "text": ""}
{"id": "3048212", "revid": "478814", "url": "https://it.wikipedia.org/wiki?curid=3048212", "title": "Coppa Davis 2002 World Group", "text": "Il World Group \u00e8 il pi\u00f9 alto livello della Coppa Davis 2002. Le otto squadre perdenti il primo turno devono prendere parte ai World Group Play-offs per evitare la retrocessione e al contempo assicurarsi la permanenza nel World Group della Coppa Davis 2003."}
{"id": "3048215", "revid": "534561", "url": "https://it.wikipedia.org/wiki?curid=3048215", "title": "Paolo Frera", "text": ""}
{"id": "3048227", "revid": "1305772", "url": "https://it.wikipedia.org/wiki?curid=3048227", "title": "Coppa Davis 2001 World Group", "text": "Il World Group \u00e8 il pi\u00f9 alto livello della Coppa Davis 2001. Le otto squadre perdenti il primo turno devono prendere parte ai World Group Play-offs per evitare la retrocessione e al contempo assicurarsi la permanenza nel World Group della Coppa Davis 2002."}
{"id": "3048234", "revid": "33689", "url": "https://it.wikipedia.org/wiki?curid=3048234", "title": "Pere de Monts\u00f3", "text": "Era probabilmente di Monz\u00f3n, vicino al confine con la Catalogna, ma la sua provenienza potrebbe essere Monz\u00f3n de Campos, nella Castiglia, come credeva Ram\u00f3n Men\u00e9ndez Pidal. \u00c8 preso come bersaglio nell'ottava stanza della famosa satira sui dodici trovatori di Peire d'Alvernhe. Questa stanza ha diverse letture o interpretazioni:\nLa stanza \u00e8 molto oscura. La prima lettura suggerisce che Raimondo V di Tolosa abbia sentito suonare Pere. Tuttavia, se la ricostruzione di Pattison degli eventi intorno alla satira di Peire d'Alvernhe \u00e8 corretta, Pere de Monts\u00f3 venne allora aggregato (forse come giullare) nell'entourage spagnolo di Eleonora, figlia di Enrico II d'Inghilterra e fidanzata di Alfonso VIII di Castiglia, la quale stava viaggiando attraverso la Guascogna per arrivare in Spagna, allorch\u00e9 lei e il suo seguito venivano intrattenuti dalla satira di Peire. Pattison suggerisce, in base a questa stanza, che la compagnia avesse anche viaggiato attraverso le terre di Tolosa per incontrarsi alla presenza del Conte, i cui luoghi in quel momento sarebbero diversamente non documentati.\nNella seconda lettura, \u00e8 chiaro che Raymond V asseriva di avere composto un motivo che venne successivamente utilizzato da Pere, ma non \u00e8 chiaro se fosse stato rubato da Pere tramite terzi o se Pere venisse considerato un furfante per l'uso di una melodia altrui."}
{"id": "3048237", "revid": "352448", "url": "https://it.wikipedia.org/wiki?curid=3048237", "title": "Peire de Monzon", "text": ""}
{"id": "3048238", "revid": "729019", "url": "https://it.wikipedia.org/wiki?curid=3048238", "title": "Coppa Davis 1992 World Group", "text": "Il World Group \u00e8 il pi\u00f9 alto livello della Coppa Davis 1992. Le otto squadre perdenti il primo turno devono prendere parte ai World Group Play-offs per evitare la retrocessione e al contempo assicurarsi la permanenza nel World Group della Coppa Davis 1993."}
{"id": "3048242", "revid": "838137", "url": "https://it.wikipedia.org/wiki?curid=3048242", "title": "Anne Matthes", "text": "Gioca nel ruolo di schiacciatrice nel Dresdner Sportclub 1898.\nCarriera.\nAnne Matthes dopo aver militato in squadre minori riservate ad atlete giovani, nel 2000 entra a far parte del TUS Dippoldiswalde. Dopo due anni, nel 2002, viene ingaggiata dal Dresdner Sportclub 1898 facendo il suo esordio nel massimo campionato tedesco. Con la squadra di Dresda resta per sette stagioni, ottenendo diversi risultati positivi come la vittoria di uno scudetto. Nel 2007 viene convocata per la prima volta in nazionale e nel 2009 vince la prima medaglia, ossia un bronzo al World Grand Prix, oltre ad un quarto posto al campionato europeo.\nNella stagione 2009-2010 si trasferisce in Italia, nel Volley 2002 Forl\u00ec, squadra militante in serie A2, mentre la stagione successiva passa nella neo-promossa Time Volley Matera, sempre nella serie cadetta. Nel 2011 con la nazionale vince la medaglia d'argento al campionato europeo."}
{"id": "3048243", "revid": "93436", "url": "https://it.wikipedia.org/wiki?curid=3048243", "title": "Geomembrane", "text": ""}
{"id": "3048244", "revid": "287204", "url": "https://it.wikipedia.org/wiki?curid=3048244", "title": "Thickfreakness", "text": "Thickfreakness \u00e8 il secondo album del duo blues rock statunitense The Black Keys, pubblicato nel 2003. \u00c8 il loro album di debutto con la Fat Possum Records.\nIl disco.\nIl primo album, \"The Big Come Up\", ebbe un incredibile successo per una band indipendente, e \"Thickfreakness\" aument\u00f2 ancora di pi\u00f9 la loro popolarit\u00e0. Presenta lo stesso stile grezzo, con influenze heavy blues e garage rock. \"Thickfreakness\" in Giappone \u00e8 conosciuto come \"Inazuma Rockin' Blues\", con \"inazuma\" che significa \"lampo\". Alcune canzoni raggiunsero il successo come colonne sonore, come \"Set You Free\" che fu utilizzata per il film School of Rock. I media iniziarono a paragonarli a un altro famoso duo, The White Stripes.\nLa maggior parte dell'album fu registrata in 14 ore nel seminterrato di Patrick Carney utilizzando un registratore ad 8 tracce, un Tascam 388 dei primi anni '80. La canzone \"Midnight in Her Eyes\" \u00e8 una delle poche canzoni in cui i The Black Keys hanno utilizzato una chitarra basso; Dan Auerbach sovraincise la linea di basso suonando un basso Guild tipo-SG attraverso un amplificatore da chitarra."}
{"id": "3048245", "revid": "1543377", "url": "https://it.wikipedia.org/wiki?curid=3048245", "title": "Resistenza pull-up", "text": "Entrambe le resistenze di pull-up e pull-down sono usate nei circuiti logici elettronici per garantire che gli ingressi di un sistema logico stabilito siano a livelli logici previsti se i dispositivi esterni sono scollegati o ad alta impedenza. Essi possono essere utilizzati anche a livello di interfaccia tra due diversi tipi di dispositivi logici, possibilmente operanti a diverse tensioni di alimentazione.\nL'idea di una tale resistenza \u00e8 strettamente correlata al concetto di logica tri-state. \nQuesta debole resistenza \"tira\" la tensione del filo senza tensione di origine ed \u00e8 collegata verso il suo livello di tensione di origine (come ad esempio i 5V in caso di un resistore di pull-up, o basso 0V come nel caso della resistenza di pull-down) quando gli altri componenti della linea sono inattivi.\nQuesto perch\u00e9, quando tutte le altre connessioni terminali sulla linea sono inattive, sono ad alta impedenza e agiscono come se fossero scollegate. Dal momento che le altre componenti agiscono come se fossero scollegate, il circuito agisce come se fosse scollegato, e nessuna corrente fluir\u00e0 sulla linea, e la tensione del \"filo senza tensione di origine\" (comune tra gli altri componenti sulla linea) sar\u00e0 quella del generatore di tensione (di nuovo alta o bassa), secondo le regole della Legge di Ohm.\nTuttavia, quando un altro componente sulla linea si attiva (transizione da alta impedenza per entrambe bassa nel caso del resistore pull-up, o alta nel caso del pull-down), la linea sar\u00e0 impostato a tale livello, dal momento che \u00e8 comune agli altri componenti (tutti i punti su un filo devono essere alla stessa tensione, cio\u00e8 hanno lo stesso potenziale).\nQuesto \u00e8 molto importante perch\u00e9, anche se i componenti possono essere ad alta impedenza (agiscono come se fossero scollegati), essi possono ancora prendere la tensione della linea come un input (come la porta di un Transistor ad effetto di campo) e quindi possono essere influenzati dal suo valore.\nApplicazioni.\nPossono essere utilizzati in tutta sicurezza con porte logiche CMOS perch\u00e9 gli ingressi sono controllati in tensione. Gli ingressi logici dei TTL che sono lasciati sconnessi intrinsecamente fluttuanti a livello alto, quindi hanno bisogno di un valore molto pi\u00f9 basso di resistenza di pull-down per forzare l'ingresso a basso. Questo consuma anche pi\u00f9 corrente. Per questo motivo, i resistori pull-up sono da preferire nei circuiti TTL.\nNelle famiglie logica bipolare che operano a 5 VDC, un valore tipico di resistenza di pull-up \u00e8 1-5 k\u03a9, in base all'obbligo di fornire corrente necessaria al livello di logica per il completo funzionamento nel range di temperatura e tensione di alimentazione.\nPer CMOS e la logica MOS, valori molto pi\u00f9 alti di resistenza possono essere utilizzate, da decine di k\u03a9 al M\u03a9, in quanto la corrente di dispersione richiesta a un ingresso logico \u00e8 piccola."}
{"id": "3048247", "revid": "339392", "url": "https://it.wikipedia.org/wiki?curid=3048247", "title": "Oleg Shturbabin", "text": ""}
{"id": "3048255", "revid": "1993", "url": "https://it.wikipedia.org/wiki?curid=3048255", "title": "Resistenza pull-down", "text": ""}
{"id": "3048256", "revid": "155634", "url": "https://it.wikipedia.org/wiki?curid=3048256", "title": "Coppa Davis 1974 Zona Americana", "text": "La Zona Americana \u00e8 una delle 3 zone in cui \u00e8 divisa la Coppa Davis 1974. La zona \u00e8 divisa in: Zona Nord e Centro Americana e Zona Sudamericana. Le squadre vincitrici delle 2 zone si affrontano nello Spareggio Interzonale Americano.\nIl Sudafrica ha vinto lo Spareggio Interzonale Americano ed \u00e8 avanzato alle semifinali."}
{"id": "3048260", "revid": "339392", "url": "https://it.wikipedia.org/wiki?curid=3048260", "title": "Chiesa di Cristo (mormonismo)", "text": ""}
{"id": "3048262", "revid": "1305772", "url": "https://it.wikipedia.org/wiki?curid=3048262", "title": "Neck", "text": "Un neck, detto anche collo vulcanico, \u00e8 una formazione vulcanica prodotta dalla solidificazione del magma all'interno di un camino vulcanico, una sorta di tappo che riaffiora a seguito dell'erosione del cono vulcanico.\nDescrizione.\nQueste strutture a forma di torre o collo hanno origine nel condotto vulcanico per solidificazione di aggregati di rocce, generalmente basaltiche, pi\u00f9 dense e resistenti all'erosione del cono vulcanico.\nI \"neck\" sono il residuo dell'erosione dovuta agli agenti esogeni che nel tempo rimuovono la struttura sedimentaria del cono vulcanico inattivo, lasciando visibile il camino vulcanico come reliquia del cono vulcanico scomparso.\nI \"neck\" si differenziano dai duomi lavici e dalle guglie vulcaniche che sono invece prodotti di estrusione e protrusione dei vulcani attivi, e che generalmente si manifestano sulla sommit\u00e0 del cratere di un vulcano esplosivo (vulcano vesuviano).\nAlcuni esempi caratteristici di neck sono lo Strombolicchio nell'Arco Eoliano e le formazioni del massiccio dell'Ahaggar nel Deserto del Sahara.\nUn ulteriore esempio di erosione vulcanica \u00e8 presente in provincia di Catania, a Motta Sant' Anastasia; si stima che il residuo sia presente in zona da circa 550.000 anni. La parte antica del paese \u00e8 situata nella parte finale del neck."}
{"id": "3048265", "revid": "1573940", "url": "https://it.wikipedia.org/wiki?curid=3048265", "title": "Thuwayba", "text": "Thuwayba (), dei Banu Aslam, era una liberta dello zio di Maometto, Ab\u016b Lahab.\nViene ricordata per essere stata, con Halima, nutrice del profeta islamico e, tra gli altri, di suo zio Hamza ibn Abd al-Muttalib e di suo cugino Ab\u016b Salama \u02bfAbd All\u0101h b. \u02bfAbd al-Asad.\nMor\u00ec nel 628. "}
{"id": "3048267", "revid": "599013", "url": "https://it.wikipedia.org/wiki?curid=3048267", "title": "Ville Tiisanoja", "text": "Il 27 giugno 2006 ha subito una squalifica per doping di due anni: dal 24 agosto 2006 al 23 agosto 2008.\nBiografia.\nNel 1994, all'et\u00e0 di 18 anni, conquist\u00f2 la medaglia di bronzo ai Campionati mondiali juniores di Lisbona.\nAi Campionati mondiali di Siviglia 1999 raggiunse, per la prima volta, la finale di un campionato del mondo.\nL'anno successivo fece il suo esordio olimpico nell'edizione di Sydney 2000.\nNell'occasione si ferm\u00f2 comunque al turno di qualificazione raggiungendo il quindicesimo posto totale.\nNel 2002, dopo aver sfiorato la medaglia ai Campionati europei indoor di Vienna, raggiunse il quarto posto dopo la squalifica dello slovacco Mikul\u00e1\u0161 Konopka trovato positivo ad un test antidoping, agli europei di Monaco di Baviera raggiunse il sesto posto.\nDa gennaio a giugno 2003 venne squalificato dalle competizioni perch\u00e9 nell'estate precedente era stato trovato in possesso di varie sostanze dopanti.\nTornato alle gare centr\u00f2 di nuovo la finale ai campionati mondiali di Parigi 2003.\nNel 2004, manc\u00f2 l'accesso alla finale sia ai mondiali indoor di Budapest che alle Olimpiadi di Atene.\nNel 2005, ai campionati europei indoor di Madrid, arriv\u00f2 di nuovo molto vicino alla vittoria di una medaglia ma venne superato solo di 15 centimetri dallo spagnolo Manuel Mart\u00ednez e dovette quindi accontentarsi del quarto posto.\nNell'agosto, ai Mondiali di Helsinki 2005 raggiunse di nuovo l'ottavo posto.\nLa stagione successiva, dopo un inizio deludente con solo il sedicesimo posto ai mondiali indoor di Mosca, prese parte ai campionati europei di G\u00f6teborg raggiungendo l'undicesimo posto.\nPoco dopo venne squalificato per due anni dalle competizioni per aver fatto uso di sostanze dopanti e vennero annullati tutti i suoi risultati dal 26 giugno 2006 in poi.\nConclusa la squalifica nel 2008 decise di ritirarsi definitivamente dallo sport all'et\u00e0 di 32 anni.\nCasi doping.\n2002.\nNella primavera del 2002, Tiisanoja ed il discobolo finlandese Timo Tompuri, di ritorno da una sessione di allenamento in Spagna, vennero scoperti, dalle autorit\u00e0 doganali francesi, in possesso di sostanze dopanti.\nIl giorno 28 aprile 2002, giunti alla dogana francese, la loro macchina, una Volkswagen Golf, venne perquisita dalle autorit\u00e0 che trovarono 4 fiale di testosterone, 38 compresse di efedrina e 44 compresse di clenbuterolo.\nI due atleti negarono subito ogni loro coinvolgimento ma ricevettero comunque un avvertimento dal Tribunale sportivo finlandese che dichiar\u00f2 l'estrema improbabilit\u00e0 che Tompuri e Tiisanoja non sapessero della presenza di quelle sostanze dopanti nel loro bagagliaio.\nLa sentenza del 22 gennaio 2003, prescrisse l'impossibilit\u00e0 di Ville Tiisanoja a prendere parte alle competizioni fino alla data del 30 giugno 2003.\n2006.\nNel 2006, Tiisanoja venne trovato positivo a ben tre test antidoping: il 27 giugno, il 21 luglio e il 31 luglio.\nL'atleta finlandese risult\u00f2 positivo per testosterone e ammise la sua colpevolezza senza richiedere le controanalisi.\nLa pena venne fissata in due anni di squalifica dalle competizioni e in un'ammenda di 50.000 euro.\nTutti i suoi risultati, dal 27 giugno 2006 in poi vennero annullati perdendo quindi anche la medaglia d'oro conquistata ai campionati nazionali finlandesi.\nTiisanoja attribu\u00ec la sua decisione di usare una sostanza dopante al suo desiderio di ritornare ai livelli che gi\u00e0 aveva raggiunto in varie competizioni internazionali, visto che in quel periodo aveva avuto un calo fisico.\nCampionati nazionali.\n1994\n1995\n1996\n1997\n1998\n1999\n2000\n2001\n2002\n2003\n2004\n2005\n2006"}
{"id": "3048270", "revid": "108541451", "url": "https://it.wikipedia.org/wiki?curid=3048270", "title": "Yongkang", "text": "Yongkang (caratteri cinesi: \u6c38\u5eb7; pinyin: Y\u01d2ngk\u0101ng) \u00e8 la diciassettesima citt\u00e0 pi\u00f9 popolosa di Taiwan, oltre che la pi\u00f9 grande della Contea di Tainan. Si trova nella parte sudoccidentale dell'isola.\nStoria e popolazione.\nGrazie allo sviluppo delle industrie manifatturiera e gastronomica, Yongkang \u00e8 stata un polo di immigrazione a partire dagli anni settanta. Durante quel decennio, la popolazione ha conosciuto un grande aumento demografico, soprattutto a causa di lavoratori che dalle vicine citt\u00e0 minori si trasferivano all'interno del polo industriale. Nel 1977 Yongkang \u00e8 diventata la citt\u00e0 pi\u00f9 estesa della Contea di Tainan.Sebbene l'aumento della popolazione ai giorni nostri non sia cos\u00ec rapido come 30 anni fa, Yongkang affronta ancora una crescita stabile e regolare.\nTrasporti e strutture.\nLa citt\u00e0 \u00e8 un grande snodo dei trasporti locali. Vi passano la superstrada n\u00b0 1 e la Linea Occidentale delle ferrovie statali.Yongkang ospita diverse strutture tecnologiche ed educative, tra le quali le sedi della Tainan University of Technology, Kunsan Technology e Southern Taiwan University of Technology.\nCollegamenti esterni.\n Sito web informativo sulla citt\u00e0 di Yongkang"}
{"id": "3048273", "revid": "155634", "url": "https://it.wikipedia.org/wiki?curid=3048273", "title": "Coppa Davis 1974 Zona dell'Est", "text": "La Zona dell'Est \u00e8 una delle 3 zone in cui \u00e8 divisa la Coppa Davis 1974. L'India ha vinto lo spareggio ed \u00e8 avanzata alle semifinali.\nTurni preliminari.\nPakistan, Filippines, Cina Taipei e Giappone avanzano al Tabellone principale"}
{"id": "3048274", "revid": "1305772", "url": "https://it.wikipedia.org/wiki?curid=3048274", "title": "Menhir di Saint-Uzec", "text": "Il menhir di St-Uzec o menhir di St-Duzec (in francese: \"menhir de St-Uzec\"; in bretone: \"Kalvar Sant-Uzeg\") \u00e8 un celebre menhir situato nel villaggio francese di Saint-Uzec, nel comune di Pleumeur-Bodou e nei pressi di Penvern (dipartimento delle C\u00f4tes-d'Armor), nel nord della Bretagna.Si tratta di un menhir eretto forse tra il 4.000 e il 2.500 a.C. e la cui peculiarit\u00e0 consiste nel fatto di essere stato trasformato - tramite alcune sculture fatte intorno al 1674 dal gesuita Julien Maunoir (l'\"Apostolo della Bretagna\") - in un monumento cristiano (segnatamente in un calvario), secondo quella che era un'usanza dei primi Celti cristianizzati, ripresa nella regione dopo la met\u00e0 del XVII secolo, quando - per ragioni di ristrettezze economiche - termin\u00f2 la \" stagione\" (durata poco pi\u00f9 di un secolo e mezzo) degli elaborati calvari che venivano solitamente costruiti all'interno dei recinti parrocchiali (\"enclos paroissiaux\").\nDescrizione.\nMateriale e dimensioni.\nIl menhir \u00e8 in granito e con i suoi quasi 8 metri di altezza, \u00e8 tra i pi\u00f9 alti della Bretagna. \u00c8 largo ca. 3 - 3,10 metri e pesa ca. 60 tonnellate.\nIl monumento cristianizzato.\nSul menhir sono stati scolpiti, tutti sullo stesso lato e nella parte alta del monumento, vari elementi legati al tema della Passione di Cristo:, a cominciare dal piccolo crocifisso intagliato in cima alla pietra.\nSotto al crocifisso, sono raffigurati i seguenti elementi: una donna in ginocchio (forse la Vergine Maria), con ai suoi lati la luna e il sole (simbolo rispettivamente di morte e resurrezione); un volto femminile con un velo (che ricorda quello con cui Ges\u00f9 fu asciugato da Veronica), con ai lati una brocca, una mano e un gallo (che ricorda l'episodio del rinnegamento di san Pietro); una lancia (di Longino) e un bastone; una scala, una lancia, una canna con una spugna, una lanterna (che rappresenta probabilmente la lanterna delle guardie che arrestarono Ges\u00f9), una spada (probabilmente quella con cui san Pietro tagli\u00f2 l'orecchio di una delle guardie che arrestarno Ges\u00f9), un martello e una tenaglia, due fruste, una tunica, tre dadi, la testa di Adamo, dei denario (che simboleggiano quelli ricevuti da Giuda), tre chiodi (che simboleggiano quelli con cui Ges\u00f9 fu crocifisso) e delle ossa incrociate (simbolo forse della discesa agli Inferi).\nLa parte \"posteriore\" del menhir.\nLa parte \"posteriore\" del menhir, ovvero quella non scolpita, presenta dei solchi forse derivati in gran parte probabilmente dagli agenti atmosferici, ma forse fatti in origine da coloro che eressero il menhir."}
{"id": "3048280", "revid": "1305772", "url": "https://it.wikipedia.org/wiki?curid=3048280", "title": "The Town", "text": ""}
{"id": "3048281", "revid": "4252", "url": "https://it.wikipedia.org/wiki?curid=3048281", "title": "Valperto (patriarca di Aquileia)", "text": "Biografia.\nNell'875 comp\u00ec un assalto all'isola di Grado .\nNell'aprile dell'877 papa Giovanni VIII gli invi\u00f2 una lettera, indirizzata anche a Giovanni arcivescovo di Ravenna e ad Ansperto Confalonieri arcivescovo di Milano relativa alla scomunica contro Adalardo, vescovo di Verona .\nNell'880 Valperto assalt\u00f2 una seconda volta Grado; il doge Orso Partecipazio riusc\u00ec ad accomodare la situazione senza ricorrere alle armi: in cambio della pace con la chiesa di Grado, Venezia concesse al Patriarca libert\u00e0 di commercio e l'apertura di un nuovo porto, ricevendo in cambio l'esenzione di ogni tassa per i commercianti veneziani in tutto il territorio del Patriarcato . In base a questo trattato le due chiese di Aquileia e di Grado vissero in pace per una sessantina di anni. Successivamente Valperto accompagn\u00f2 Carlo il Grosso a Roma per l'incoronazione come imperatore e come re d'Italia.\n\u00c8 citato nell'882, perch\u00e9 appoggi\u00f2 le tesi del patriarca di Costantinopoli Fozio, critiche verso la Chiesa di Roma ed il primato pontificio. Nello stesso anno Valperto consacr\u00f2 la chiesa di san Leonardo a Cavalicco .\nValperto, come patriarca di Aquileia, aveva una larga giurisdizione anche su terre di recente penetrazione slava e viene anche ricordato per aver consacranto il prete croato Teodosio di Nona come vescovo del suo popolo ."}
{"id": "3048282", "revid": "267975", "url": "https://it.wikipedia.org/wiki?curid=3048282", "title": "Vicariato apostolico di Asmara", "text": "Il vicariato apostolico di Asmara (in latino: \"Vicariatus Apostolicus Asmarensis Latinorum\") \u00e8 una sede soppressa della Chiesa cattolica in Eritrea.\nStoria.\nLa prefettura apostolica dell'Eritrea fu eretta il 13 settembre 1894 con il decreto \"Ut saluti animarum\" di Propaganda Fide, ricavandone il territorio dal vicariato apostolico d'Egitto (oggi vicariato apostolico di Alessandria d'Egitto); sede della nuova circoscrizione era la citt\u00e0 di Keren, precedentemente sede del vicario apostolico dell'Abissinia, al quale fu permesso di restare ancora per breve tempo nella stessa citt\u00e0.\nIl 7 febbraio 1911 la prefettura apostolica fu elevata a vicariato apostolico con il breve \"Ecclesiarum omnium\" di papa Pio X.\nIl 7 marzo 1928 il vicariato apostolico fu sottoposto, con quello dell'Abissinia, alla giurisdizione del delegato apostolico (rappresentante pontificio) di Egitto e Arabia in forza del breve \"Romanorum Pontificum\" di papa Pio XI.\nIl 4 luglio 1930 cedette la giurisdizione sui fedeli di rito etiope all'ordinariato di Eritrea (oggi arcieparchia di Asmara). In questo modo il vicariato apostolico di Eritrea mantenne la sua giurisdizione unicamente sui fedeli di rito latino.\nIl 25 marzo 1937 ampli\u00f2 il proprio territorio con la regione della Dancalia, gi\u00e0 appartenuta al vicariato apostolico di Abissinia, contestualmente soppresso.\nIl 25 luglio 1959 assunse il nome di vicariato apostolico di Asmara.\nIl vicariato apostolico, che era vacante dal 12 giugno 1971, fu soppresso il 21 dicembre 1995 e i fedeli di rito latino furono affidati alle eparchie di rito etiope di Asmara, di Barent\u00f9 e di Cheren.\nStatistiche.\nLa diocesi nel 1990 su una popolazione di 2.300.000 persone contava 29.622 battezzati, corrispondenti all'1,3% del totale."}
{"id": "3048287", "revid": "767487", "url": "https://it.wikipedia.org/wiki?curid=3048287", "title": "Xinying", "text": "Xinying (cinese tradizionale: \u65b0\u71df\u5e02; pinyin: Xinying Shi; tongyong pinyin: Sinying Shi; Wade-Giles: Hsin-ying Shih) \u00e8 una citt\u00e0 di Taiwan, capitale della Contea di Tainan.\nL'industria pi\u00f9 importante, alla base dell'economia cittadina, \u00e8 quella della produzione dello zucchero.\nInfrastrutture e trasporti.\nXinying \u00e8 attraversata dalla superstrada nazionale n.1 (\u570b\u9053\u4e00\u865f) e della Linea Occidentale delle ferrovie statali (\u81fa\u9435\u897f\u90e8\u5e79\u7dda)."}
{"id": "3048288", "revid": "155634", "url": "https://it.wikipedia.org/wiki?curid=3048288", "title": "Coppa Davis 1974 Zona Europea", "text": "La Zona Europea \u00e8 una delle 3 zone in cui \u00e8 divisa la Coppa Davis 1974. C'erano 2 gironi, e le rispettive squadre vincitrici avanzavano alle semifinali."}
{"id": "3048289", "revid": "124699762", "url": "https://it.wikipedia.org/wiki?curid=3048289", "title": "Territorio italiano oltre i confini dell'Italia geografica", "text": "Il territorio italiano oltre i confini dell'Italia geografica consiste di alcune limitate porzioni del territorio soggetto a sovranit\u00e0 italiana, le quali si trovano in una diversa e contigua regione fisica o perch\u00e9 incluse nel bacino idrografico di un fiume che non sfocia lungo le coste italiane o perch\u00e9 appartenenti alla placca africana.\nPer le prime viene riportato in tabella il corso d'acqua principale che le attraversa e il bacino idrografico d'appartenenza. L'unico territorio che appartiene geograficamente al continente africano sono le Isole Pelagie (Lampedusa e Lampione, ma non Linosa). Per tutti i territori si riporta inoltre l'unit\u00e0 amministrativa d'appartenenza."}
{"id": "3048290", "revid": "76963", "url": "https://it.wikipedia.org/wiki?curid=3048290", "title": "Dylan Bruno", "text": "Durante la sua carriera, iniziata nel 1998, ha interpretato svariati ruoli per il cinema e la televisione; \u00e8 noto principalmente per il ruolo di Colby Granger, un agente dell'FBI, nella serie televisiva \"Numb3rs\". \nBiografia.\nFiglio di immigrati italiani, Giuseppe e Michelina Bruno, anche suo fratello Chris lavora come attore. Sposato con Emmeli Hultquist e padre di due bambini, al liceo era un lottatore a livello nazionale e si \u00e8 classificato pi\u00f9 volte nei Junior giochi olimpici. Durante il periodo di permanenza al college ha fatto il linebacker per la squadra di football americano, e nel 1994 ha conseguito una laurea in ingegneria ambientale all'universit\u00e0 del Massachusetts Institute of Technology. \nMentre lavorava come modello per Calvin Klein, Bruno ha debuttato in TV nel 1995 e nel 1997 ha debuttato al cinema. Nel 1998 ha ottenuto un ruolo nel film \"Salvate il soldato Ryan\". Nel 1999 \u00e8 stato coprotagonista nel film \"Carrie 2 - La furia\", mentre a partire dal 2005 entr\u00f2 a far parte del cast di \"Numb3rs\". Nel 2010 \u00e8 comparso anche nella serie \"NCIS\", mentre l'anno successivo \u00e8 comparso nel quindicesimo episodio, intitolato \"Oro rosso\", della terza stagione di \"The Mentalist\". Nel 2015 ha anche recitato in un episodio della serie \"Narcos\"."}
{"id": "3048291", "revid": "834", "url": "https://it.wikipedia.org/wiki?curid=3048291", "title": "Miami Beach, Florida", "text": ""}
{"id": "3048293", "revid": "1566286", "url": "https://it.wikipedia.org/wiki?curid=3048293", "title": "Helena Makowska", "text": "Biografia.\nNacque in Ucraina da genitori polacchi, il padre infatti era un ingegnere che lavorava in una compagnia mineraria del paese, e nel 1903 segu\u00ec la famiglia che si stabil\u00ec a Varsavia, citt\u00e0 nella quale frequent\u00f2 il liceo e dove si affacci\u00f2 nel mondo del teatro. Inoltre, qui all'et\u00e0 di sedici anni spos\u00f2 un avvocato, ma il matrimonio ebbe breve durata.\nNel 1912 si spost\u00f2 a Milano, dove prese lezioni di canto ed era gi\u00e0 conosciuta come attrice teatrale. Nella citt\u00e0 lombarda la Makowska debutt\u00f2 all'Opera nel ruolo di \"Amelia\" ne \"Il ballo mascherato\" di Scribe e in quello di \"Elena\" nel \"Mefistofele\" di Goethe.\nNel 1915 fu ingaggiata dalla \"Ambrosio Film\" di Torino, e si avvicin\u00f2 cos\u00ec al cinema, dove ben presto ottenne gli stessi successi ottenuti in ambito teatrale. Poi pass\u00f2 all\"'Itala Film\" e nel 1917, si rec\u00f2 a Roma, dove fu ingaggiata dalla \"Gladiator Film\", e vi rimase fino al 1922.\nPoi si stabil\u00ec a Monaco di Baviera, dove si spos\u00f2 una seconda volta, con l'attore Karl Falkenberg. Anche nel cinema tedesco interpret\u00f2 ruoli importanti, ma nel 1925, poich\u00e9 era cittadina polacca dovette lasciare la Germania.\nRitorn\u00f2 in Italia, dove circolarono voci su una presunta relazione con il principe ereditario Umberto II di Savoia. Agli inizi degli anni trenta si spos\u00f2 nuovamente, con un inglese, e fece ritorno in Polonia.\nDurante l'occupazione della Wehrmacht tedesca della Polonia, fu arrestata nel 1939 a Varsavia dalla Gestapo, e deportata a Berlino l'anno seguente perch\u00e9 cittadina britannica. Dopo la detenzione nei \"lager\", nel 1943 venne rilasciata a seguito di uno scambio di prigionieri tra il Regno Unito e la Germania nazista, quindi si stabil\u00ec in Inghilterra. Successivamente entr\u00f2 nel \"Theaterensemble\" dell'esercito polacco per il quale terr\u00e0 spettacoli fino alla fine della guerra.\nNel 1947 si stabil\u00ec definitivamente a Roma, dove visse fino alla morte. Nel cinema sonoro italiano interpret\u00f2 piccoli ruoli, come nel film \"La valigia dei sogni\", dove interpret\u00f2 il ruolo di se stessa."}
{"id": "3048303", "revid": "6923", "url": "https://it.wikipedia.org/wiki?curid=3048303", "title": "Retna Dumilla", "text": "Retna Dumilla (o \"Dumilah\" o \"Dumila\", in italiano \"Gioia Splendente\") \u00e8 un personaggio femminile appartenente alla mitologia induista dell'antica tradizione giavanese e nella mitologia Balinese.\nStoria.\nLa leggenda che la vede protagonista \u00e8 legata al riso.\nEssa narra che Batara Guru (lingua tagalog: Bathala, lingua malese: Berhala o Giava Shiva nella tradizione giavanese. Nella mitologia del Sud-est asiatico \u00e8 al rango pi\u00f9 alto di tutti gli esseri divini ed il creatore dell'uomo) cre\u00f2 una ragazza vergine bellissima, a cui diede appunto il nome di \"Retna Dumilla\" e di cui si innamor\u00f2 perdutamente. Il consiglio degli dei approv\u00f2 questa unione ma la ragazza sembrava per\u00f2 rifiutare la corte del dio, il quale desiderava sposarla. Ella acconsent\u00ec, ma pose tre condizioni una delle quali era che Shiva trovasse un alimento che si potesse consumare quotidianamente e che non stancasse ne nuocesse nel tempo. Non trovandolo Shiva mand\u00f2 sulla terra \"Kala-Guma-rang\", uno dei suoi preferiti. Ma questo, invece di cercare l'alimento desiderato, cominci\u00f2 a corteggiare \"Dewi Sri \", la moglie del dio Vishnu che, molestato per la sua insolenza, lo trasform\u00f2 in un cinghiale.\n\"Batara-Guru\", stanco di aspettare e volendola sposare, prese \"Retna Dumilla\" con la forza ed essa si suicid\u00f2 gettandosi in un fiume. \"Prabu-Makukuwan\", principe di \"Mendang-Kamulan\" ed incaricato della tenuta della tomba di \"Retna\", dopo quaranta giorni osserv\u00f2 uno strano splendore uscire dalla sua tomba. Da questa spunt\u00f2 poi una pianta sconosciuta. \"Batara Guru\" disse allora al guardiano: \"all'interno di questa pianta vive lo spirito di \"Retna Dumilla\". Quel che \u00e8 nato dal suo ventre \u00e8 chiamato \"padi\", riso. Distribuisci i suoi semi tra gli uomini perch\u00e9 da ora in poi gli servir\u00e0 da cibo.\nIl principe, esegu\u00ec l'ordine ed i primi due contadini che presero i semi furono \"Djaka-Puring\" e \"Kjai-Tuwa\", poi venerati come fondatori della coltivazione del riso. \"Dewi Sri\", che era stata importunata da \"Kala-Guma-rang\", ottenne dagli dei di seguire la stessa sorte di \"Retna Dumilla\". Sulla sua tomba sorse la stessa pianta che \"Batara Guru\" ordin\u00f2 fosse coltivata in acqua.\nUn giorno il principe \"Prabu-Makukuwan\" passando a piedi per un campo seminato con il riso vide un grosso serpente che si convert\u00ec in una donna bellissima, era \"Dewi Sri\" che si era incarnata nel corpo della moglie del principe e che in lui port\u00f2 lo stesso spirito di \"Vishnu\", marito di \"Devi Sri\". Essi furono coloro che insegnarono agli uomini la coltivazione del riso ed i sacrifici che si sarebbero dovuti rendere agli dei per conseguire un buon raccolto.\n\"Dewi Sri\", \u00e8 ancora considerata come la dea del riso, e come tale ha i suoi sacerdoti (\"dukun-Padi\") che conoscono i giorni e gli orari idonei per la lavorazione della pianta. Questi sacerdoti dicono preghiere per invocare la protezione sia delle divinit\u00e0 induiste che dell'unico dio dei musulmani."}
{"id": "3048304", "revid": "1670527", "url": "https://it.wikipedia.org/wiki?curid=3048304", "title": "Doogie Howser", "text": "Doogie Howser (\"Doogie Howser, M.D.\") \u00e8 una serie televisiva statunitense, ideata da Steven Bochco e da David E. Kelley, prodotta dal 1989 al 1993 dalla 20th Century Fox Television e che ha per protagonista Neil Patrick Harris.\nNel cast figurano anche Max Casella, James Sikking e Belinda Montgomery.\nDella serie sono state prodotte 4 stagioni per un totale di 96 episodi. Negli Stati Uniti, \u00e8 andata in onda sull'emittente televisiva ABC dal 19 settembre 1989 al 24 marzo 1993. In Italia, \u00e8 stata trasmessa da Rai 2.\nDescrizione.\nProtagonista della serie \u00e8 Douglas Howser, detto \"Doogie\" (interpretato da Neil Patrick Harris), un ragazzo prodigio che a soli 16 anni esercita gi\u00e0 la professione di medico, dopo aver conseguito la laurea ad appena 14 anni ed essersi diplomato all'et\u00e0 di 10.\nAttorno a lui \"ruotano\" gli altri personaggi: i genitori David (pure lui medico) e Katherine, l'inseparabile amico Vinnie (Max Casella), la fidanzata Wanda (Lisa Dean Ryan) e i colleghi e gli infermieri dell\"'Eastman Medical Center\".\nReboot.\nNell'aprile del 2020, viene annunciato il reboot della serie, intitolato Doogie Kame\u0101loha, con Kourtney Kang che scriver\u00e0 e sar\u00e0 la produttrice esecutiva della serie. \nLa prima stagione della serie \u00e8 composta da 10 episodi ed \u00e8 stata distribuita su Disney+ a partire dall'8 settembre 2021."}
{"id": "3048306", "revid": "110157", "url": "https://it.wikipedia.org/wiki?curid=3048306", "title": "Dubhghall mac Ruaidhri", "text": "Biografia.\nEra il figlio di Ruaidhri mac Raghnaill. Combatt\u00e9 a fianco di Haakon IV di Norvegia per il controllo delle Ebridi, contro le pretese scozzesi."}
{"id": "3048312", "revid": "367445", "url": "https://it.wikipedia.org/wiki?curid=3048312", "title": "Gino Pagliarani", "text": ""}
{"id": "3048313", "revid": "11959", "url": "https://it.wikipedia.org/wiki?curid=3048313", "title": "Baqi' al-Gharqad", "text": ""}
{"id": "3048314", "revid": "110157", "url": "https://it.wikipedia.org/wiki?curid=3048314", "title": "Chiesa di Santa Maria del Santo Sepolcro", "text": "La chiesa di Santa Maria del Santo Sepolcro, facente parte del monastero delle Campora, \u00e8 un edificio religioso perduto di Firenze. Sconsacrata durante le soppressioni ed in gran parte smantellata, quel che ne resta fa oggi parte di uno degli appartamenti di propriet\u00e0 privata che compongono la \"Villa le Campora\", in via delle Campora 56-64.\nStoria.\nIl monastero delle Campora, la cui chiesa era dedicata a Santa Maria del Santo Sepolcro, si trovava sulla parte pi\u00f9 alta del poggio delle Campora (dal latino neutro \"i campi\"), anticamente chiamato anche Colombaia, poco distante da Porta Romana. Chiamato nei documenti anche monastero di San Sepolcro a Colombaia, fu fondato nell'anno 1334, allorch\u00e9 l'anacoreta Bartolommeo Bononi da Pistoia ottenne da papa Giovanni XXII facolt\u00e0 di fondare presso Firenze un convento di frati dell'Ordine agostiniano vestiti di bigio. Dopo tentativi andati male nel popolo di San Donato a Scopeto, nel 1355 i frati ottennero di poter riedificare il convento nel popolo di Sant'Ilario nella collina di Colombaia. Qualche anno, dopo, tramite l'operato del cardimnale Pietro Corsini, il monastero divenne per decisione papale la casa madre dell'Ordine di San Gerolamo meglio noto come ordine dei Girolamini. All'istituzione dei Girolamini fu particolarmente devoto Giovanni Boccaccio, che, nel suo testamento del 1374, leg\u00f2 al monastero delle Campora la sua collezione privata di sante reliquie provenienti da varie parti del mondo.\nNel 1434 il monastero dei Girolamini fu soppresso da papa Eugenio IV, che lo affid\u00f2 poi ai monaci benedettini (cassinesi) della Badia Fiorentina. Essi per\u00f2, dopo i danni dell'assedio di Firenze (1529-1530), ne convertirono i locali per ridurlo a luogo di soggiorno estivo, mantenendo l'ufiziatura della chiesa\nLa chiesa del monastero era sovvenzionata da varie famiglie magnatizie fiorentine, tra cui i Vettori, i Del Pugliese, gli Albizzi, gli Ardinghelli, i Gianfigliazzi, i Del Garbo, i Benini Formichi, i Capponi, i Guicciardini. Di tutti gli altari e le cappelle laterali resta soltanto quella di Sant'Antonio, fondata nel 1368 da messer fra Bartolomeo di Bindo Benini, priore dell'ordine gerosolimitano. Le pareti sono decorate da un ciclo di affreschi sulla vita del santo, attribuito a Pietro Nelli o al giovanissimo Agnolo Gaddi, dove comunque compaiono un paio, se non tre mani diverse. Forse potrebbe trattarsi del misterioso Giovanni Gaddi. Autori del passato avevano parlato anche di Giottino e di Maso di Banco.\nL'abate Domenico Moreni, nel 1793, testimoni\u00f2 come ancora la chiesa conservasse, al suo interno, stemmi e varie sepolture nella pavimentazione. Ci dice Guido Carocci che fra quelle mura dipinsero Neri di Bicci, Paolo Uccello, Filippino Lippi (che su commissione di Piero di Francesco Del Pugliese vi dipinse la famosa tavola della \"Apparizione della Vergine a san Bernardo\", oggi alla Badia Fiorentina) e altri. L'altare maggiore, sovvenzionato dagli Albizzi, era decorato fra Tre e Quattrocento dal grandioso polittico di Rossello di Jacopo Franchi oggi alla Galleria dell'Accademia.\nIl fabbricato della chiesa cadde in stato di semi-abbandono dopo le soppressioni, finche nell'Ottocento l'ex monastero fu, in parte, trasformato in villa ad opera dei Del Corona, che l'acquistarono nel 1815 dal patrimonio delle corporazioni religiose. Di poi, fino alla prima met\u00e0 del Novecento, la propriet\u00e0 pass\u00f2 ai Burn-Murdoch.\nAttualmente il fabbricato, dopo imponenti lavori di ristrutturazione terminati nei primi anni ottanta del Novecento (architetti Giancarlo e , Roberto Monsani) risulta diviso in circa nove appartamenti tutti privati, taluni tra i quali (non aperti al pubblico) includono tutt'oggi il capitolo, due lati porticati del chiostro quattrocentesco e la cappella di sant'Antonio. Una campagna di saggi, non ancora conclusa, ha rinvenuto tracce ulteriori di decorazioni, tra cui un affresco di \"San Girolamo in cattedra\"."}
{"id": "3048315", "revid": "36426", "url": "https://it.wikipedia.org/wiki?curid=3048315", "title": "Chiesa delle Campora", "text": ""}
{"id": "3048316", "revid": "36426", "url": "https://it.wikipedia.org/wiki?curid=3048316", "title": "Monastero delle Campora", "text": ""}
{"id": "3048321", "revid": "36426", "url": "https://it.wikipedia.org/wiki?curid=3048321", "title": "Villa Le Campora", "text": ""}
{"id": "3048323", "revid": "36426", "url": "https://it.wikipedia.org/wiki?curid=3048323", "title": "Villa le Campora", "text": ""}
{"id": "3048324", "revid": "1402222", "url": "https://it.wikipedia.org/wiki?curid=3048324", "title": "Alexandru Athanasiu", "text": "Deputato della Romania tra il 1992 e il 1996 e Senatore tra il 2000 e il 2008 rispettivamente nel collegio di Bucarest e in quello del Bihor per il PSD.\nHa ricoperto l'incarico di Ministro dell'Istruzione e della Ricerca nel Governo N\u0103stase, dal 2003 al 2004 e di Ministro del Lavoro e della Protezione Sociale nel Governo Ciorbea e nel Governo Vasile, dal 1996 al 1999, ha raggiunto il vertice della sua carriera politica alla fine del 1999 quando \u00e8 stato eletto ad interim Primo ministro della Romania.\nBiografia.\nNato a Bucarest, Athanasiu ha studiato nel \"Colegiul Na\u0163ional Gheorghe Laz\u0103r\", prestigioso liceo cittadino, e ha conseguito la laurea in giurisprudenza. Tra il 1978 e il 1982 ha lavorato come impiegato presso la Corte d'Appello.\n\u00c8 entrato in politica dopo la caduta del comunismo nel Partito della Democrazia Sociale di Romania (\"Partidul Democra\u0163iei Sociale din Rom\u00e2nia\" - PDSR) ed eletto deputato nelle elezioni del 1992. Nel 1999 rimpiazz\u00f2 Sergiu Cunescu alla guida del PSDR, portandolo alla fusione con il partito di Adrian N\u0103stase. Tale fusione ha permesso la nascita del PSD.\nEletto primo ministro ad interim, alle elezioni del 2000 e in quelle del 2004 \u00e8 stato eletto senatore.\nSposato, ha due figli."}
{"id": "3048329", "revid": "1543377", "url": "https://it.wikipedia.org/wiki?curid=3048329", "title": "Eddie Marsan", "text": "Biografia.\nMarsan \u00e8 nato a Stepney, Londra, da una famiglia di operai; il padre lavorava come camionista, la madre in una scuola. \u00c8 cresciuto a Bethnal Green e inizialmente ha seguito un apprendistato per diventare tipografo, prima di iniziare la carriera teatrale e televisiva. Si \u00e8 laureato nel 1991 alla Mountview Academy of Theatre Arts.\nCarriera televisiva.\nLa prima apparizione televisiva di Marsan \u00e8 avvenuta nel 1992, nella serie televisiva \"The Piglet Files\". Ha poi avuto una parte in \"Game On\", un'altra serie TV britannica, dove interpretava un ladro di banche. Ha avuto anche ruoli in \"Casualty\", \"The Bill\", \"Kavanagh QC\", \"Ray Donovan\", \"Grange Hill\", \"Silent Witness\", \"Ultimate Force\" e in film per la televisione come \"L'incantesimo del manoscritto\" (2001) e \"La rivincita di una moglie\" (2004).\nFilm.\nL'attore ha lavorato diversi film, alcuni statunitensi; fra i pi\u00f9 recenti \"Hancock\" con Will Smith e \"Sherlock Holmes\". Altri film sono \"Gangs of New York\", \"21 grammi\", \"The Illusionist - L'illusionista\", \"V per Vendetta\", \"Gangster n\u00ba 1\", \"Miami Vice\", \"\", \"I Want Candy\", \"Il segreto di Vera Drake\", \"La felicit\u00e0 porta fortuna - Happy Go Lucky\", \"Heartless\" e \"La fine del mondo\". Recita come attore protagonista nel film \"Still Life\" di Uberto Pasolini, debutto in un ruolo di primo piano dopo una lunga gavetta in parti minori. \nDoppiatori italiani.\nDa doppiatore \u00e8 stato sostituito da:"}
{"id": "3048331", "revid": "1718925", "url": "https://it.wikipedia.org/wiki?curid=3048331", "title": "Monte delle Formiche", "text": "Il monte delle Formiche \u00e8 un rilievo facente parte del medio Appennino bolognese che occupa il territorio dei comuni di Pianoro e di Monterenzio. \nDescrizione.\nIl monte comprende le vette di:\nSi erge fra le valli del torrente Idice (a destra) e del suo principale affluente del tratto montano, il torrente Zena (a sinistra).\nSantuario.\nIl curioso nome di questo monte \u00e8 legato a un fenomeno che annualmente si verifica su di esso; intorno all'8 settembre, il giorno della festa della Madonna cui \u00e8 dedicato un santuario presso la cima della montagna, sciami di formiche alate (\"Myrmica scabrinodis\") raggiungono la vetta e quivi muoiono. L'evento, di cui si ha testimonianza fin da tempi antichissimi, giacch\u00e9 nel Quattrocento la chiesa era denominata \"Santa Maria Formicarum\", ha assunto col tempo una valenza quasi miracolosa, una sorta di omaggio della natura alla Madonna.\nNel Santuario, sotto l'immagine della Vergine, \u00e8 riprodotto un distico latino che recita: \nL'8 settembre \u00e8 tradizione che gli insetti vengano benedetti e donati ai fedeli (la credenza popolare vuole che curino alcuni malanni).\nNelle vicinanze \u00e8 ancora visibile la grotta dove visse un eremita di nome Barberius nel XVI secolo (anche se recentemente compromessa da una frana).\nCastello.\nAlla base del Monte delle Formiche, nei pressi del torrente omonimo, si trova il Castello di Zena. L'edificio \u00e8 di origini medioevali, ma la sua architettura ha elementi compositi del XIV e XVII secolo."}
{"id": "3048340", "revid": "465036", "url": "https://it.wikipedia.org/wiki?curid=3048340", "title": "Cassinensi", "text": ""}
{"id": "3048342", "revid": "1305772", "url": "https://it.wikipedia.org/wiki?curid=3048342", "title": "Thomas Periz de Fozes", "text": "Evidentemente di lingua madre aragonese, il suo occitano \u00e8 la \"Koin\u00e8\" letteraria dell'epoca classica dei trovatori (1160\u20131220) e era a quanto sembra erudito: in genere grammaticalmente e ritmicamente perfetto a parte alcuni errori di declinazione causati dalla sua maggiore familiarit\u00e0 con l'aragonese.\nThom\u00e0s viene menzionato tra i baroni di Aragona in un \"sirventes\" di Joan de Castellnou, sufficiente a mostrare come egli venisse considerato, vale a dire, un modello della pratica dell'amor cortese tra gli anni 1339 e 1343. Nel 1339 lo troviamo consigliere di Pietro IV di Aragona, il quale lo nomin\u00f2 amministratore della Valle d'Aran e castellano di Castell-lleons. Attraverso suo fratello, Artal de Fozes, che spos\u00f2 Esclaramonda, figlia di Giacomo III di Maiorca, Thom\u00e0s viene a imparentarsi con la casa reale di Barcellona. La seconda moglie e vedova del fratello (1371), Sibil\u2022la de Forti\u00e0, era amante e poi moglie (1377) di Pietro IV.\nThom\u00e0s cerc\u00f2 di usare la sua influenza a corte a beneficio dei suoi parenti quando, all'inizio del 1342, compone la poesia, \"Trop me desplay can vey falir\", supplicando il re di essere clemente verso Giacomo III, che intendeva deporlo. Egli ammette l'orgoglio e l'infedelt\u00e0 di Giacomo, che aveva rifiutato di prestare giuramento di fedelt\u00e0 a Pietro, adducendo come motivazione la follia del momento che gli aveva fatto perdere la testa. Infine, si rivolge alla magnanimit\u00e0 del lignaggio materno e paterno di Pietro, che ha fatto guadagnare a suo padre, Alfonso IV, l'epiteto di \"Il Buono\", con un accorato appello diretto al re onde cercare di ottenere grazia per il suo vassallo. Alla fine, Giacomo III muore nella battaglia di Llucmajor nel 1349.\nLa seconda poesia di Thom\u00e0s, \"Si col vassayl can servex longamen\", \u00e8 una \"canso\" indirizzata a una \"Na Resplendens\" (Signora Splendente) menzionata nella seconda \"tornada\" della sua prima poesia. Questo \"senhal\" (nome in codice) si riferisce a una signora di alto rango sconosciuta. Il principale tema della poesia \u00e8 il bisogno del poeta di \"afferrare il giorno\" (\"carpe diem\"):"}
{"id": "3048346", "revid": "352448", "url": "https://it.wikipedia.org/wiki?curid=3048346", "title": "Thom\u00e0s P\u00e9riz de Fozes", "text": ""}
{"id": "3048359", "revid": "1728", "url": "https://it.wikipedia.org/wiki?curid=3048359", "title": "Francesco Vespignani", "text": "Biografia.\nFiglio di Virginio, architetto molto attivo ai tempi del pontificato di Pio IX, Francesco Vespignani, nato a Roma il 4 aprile 1842, continu\u00f2 la professione paterna curando la realizzazione di diversi edifici, prevalentemente a Roma, tra i quali la basilica del Sacro Cuore di Ges\u00f9 in via Marsala (rione Castro Pretorio), per la quale, su indicazioni di don Giovanni Bosco, modific\u00f2 il progetto originario, aumentandone la lunghezza di circa trenta metri,\ne la chiesa di Sant'Anselmo all'Aventino, progettata dall'abate belga Ildebrando de Hemptinne.\nDiresse il rifacimento dell'abside e del presbiterio della basilica di San Giovanni in Laterano, seguendo i disegni preparati dal padre ed esegu\u00ec il restauro della settecentesca Villa Sarsina ad Anzio. \nFu consigliere comunale a Roma negli anni 1880-1890.\nMor\u00ec nella citt\u00e0 natale, all'et\u00e0 di cinquantasette anni, il 1\u00ba luglio 1899."}
{"id": "3048368", "revid": "415370", "url": "https://it.wikipedia.org/wiki?curid=3048368", "title": "Chiesa dei Santi degli ultimi giorni", "text": ""}
{"id": "3048371", "revid": "298055", "url": "https://it.wikipedia.org/wiki?curid=3048371", "title": "Salazar (Mondo Emerso)", "text": ""}
{"id": "3048375", "revid": "110157", "url": "https://it.wikipedia.org/wiki?curid=3048375", "title": "Poggio del Falchetto", "text": "Il poggio del Falchetto \u00e8 un complesso montuoso dell'Appennino imolese, dalla caratteristica forma a U.\nGeografia fisica.\nIl Poggio del Falchetto \u00e8 un importante spartiacque tra le valli del torrente Sillaro (a ovest) e del fiume Santerno (ad est). Nella conca tra le alture, alla base del monte la Pieve (508\u00a0m), nasce il torrente Sellustra, il principale affluente del Sillaro.\nIl massiccio \u00e8 composto dalle seguenti alture:\nSebbene la vetta pi\u00f9 alta sia quella di monte Sassoleone, da cui nasce quello che diventa poi, un poco pi\u00f9 a valle, il torrente Acquabona, l'intero complesso prende il nome dal poggio del Falchetto in quanto esso \u00e8 il pi\u00f9 centrale ed \u00e8 quello da cui si ha una vista migliore delle valli sottostanti; la vista sulla valle del Santerno che si dovrebbe avere sulla cima del monte Sassoleone, infatti, viene coperta dal monte la Pieve (508\u00a0m), che pu\u00f2 essere considerato un'estrema propaggine del suddetto massiccio.\nGeografia politica.\nIl Poggio del Falchetto \u00e8 compreso nel territorio di tre comuni: Monterenzio, Borgo Tossignano e Fontanelice, in provincia di Bologna."}
{"id": "3048380", "revid": "10431", "url": "https://it.wikipedia.org/wiki?curid=3048380", "title": "Gn\u00ebzdovo (sito archeologico)", "text": "Gn\u00ebzdovo (, traslitterato anche \"Gnyozdovo\") \u00e8 un sito archeologico situato nei pressi del villaggio di Gn\u00ebzdovo, nell'Oblast' di Smolensk in Russia. Il sito contiene numerosi reperti di un insediamento slavo-variago che fior\u00ec nel X secolo, diventando una delle principali stazioni di posta sulla rotta commerciale che univa i Variaghi ai Greci.\nSito archeologico.\nIl sito archeologico comprende una cittadella (russo: \u0413\u043e\u0440\u043e\u0434\u0438\u0449\u0435), prima situata alla confluenza di Dnepr e Svinets, ed un anello di antichi insediamenti rurali (\"selitba\") che occupa un'area di 17,5 ettari, di cui circa 5000\u00a0m\u00b2 sono stati scavati prima della fine del XX secolo. Questo lo rende uno dei pi\u00f9 estesi siti di epoca vichinga in Europa: solo Hedeby \u00e8 pi\u00f9 ampio (24\u00a0ettari), mentre Birka (13\u00a0ettari), Dublino (12\u00a0ettari), Ribe (10\u00a0ettari) e Danzica (1\u00a0ettaro) sono minori. Vi sono circa 3000 tumuli, disposti in otto gruppi di kurgan.\nEsistono discussioni tra gli studiosi riguardo a quale gruppo etnico sia predominante a Gn\u00ebzdovo. Nonostante esista una pronunciata presenza di Variaghi, diciannove tumuli su venti contengono i resti di uomini e donne krivi\u010di o baltici. Il rito funerario era prevalentemente la cremazione. I reperti pi\u00f9 numerosi sono utensili da casa e ceramiche. In generale, i tumuli di Gn\u00ebzdovo hanno stretti legami con i \"dru\u017eina kurgans\" di \u010cernihiv, come ad esempio la tomba nera.\nReperti.\nSette tesori composti da monete bizantine ed arabe ed un disco bizantino raffigurante Simargl dimostrano che la comunit\u00e0 locale operava un prospero commercio lungo il Dnepr. Gli oggetti in metallo comprendono usberghi (non tipicamente scandinavi), elmi, asce da battaglia, spade carolinge e frecce. Tra le scoperte pi\u00f9 sorprendenti c'\u00e8 un antico rasoio pieghevole con maniglia in rame e forbici a fulcro.\nIl ritrovamento pi\u00f9 inaspettato di Gn\u00ebzdovo \u00e8 un'anfora Ker\u010d' con un'incisione in antica lingua slava orientale. L'archeologo che la ritrov\u00f2 disse che il termine \"\u0433\u043e\u0440\u0443\u0448\u043d\u0430\" (\"goru\u0161na\") scritto sul vaso in alfabeto cirillico indica che conteneva senape. Questa spiegazione non \u00e8 universalmente accettata come vera, e l'iscrizione sembra prestarsi a diverse interpretazioni. La datazione dell'iscrizione, la met\u00e0 del X secolo, suggerisce un'inattesa popolarit\u00e0 della scrittura cirillica nella Rus' pre-cristiana.\nAnalisi storica.\nCome osservato da Tatiana Jackson, le saghe norrene contengono informazioni maggiormente dettagliate riguardo alla Daugava (norreno: \"Dyna\") rispetto a qualsiasi altro fiume dell'Europa orientale. Questo fatto evidenzia la grande importanza legata alla rotta commerciale della Dvina, sfruttata da avventurieri e commercianti vichinghi.\nGn\u00ebzdovo si trova nella parte bassa della Dvina\u2013Dnepr, nel punto in cui lo Svinets ed altri fiumi minori confluiscono nel Dnepr. Come Smolensk pi\u00f9 tardi, Gn\u00ebzdovo fior\u00ec lungo la rotta commerciale che dal Dnepr scendeva a sud fino a Costantinopoli e risaliva a nord fino alla Dvina ed al Lovat', due fiumi che si buttano nel Mar Baltico. Al momento della sua creazione, la cittadella locale serviva per difendersi da eventuali attacchi. Dopo le tensioni interne con la Rus' di Kiev, il sito di Gn\u00ebzdovo \"rappresent\u00f2 il centro di scambio sulla rotta da Mar Baltico a Mar Nero\".\nIl declino dell'insediamento inizi\u00f2 nei primi anni dell'XI secolo, in contemporanea con altre stazioni di posta variaghe dell'Europa orientale.\nGn\u00ebzdovo e Smolensk.\nGli studiosi non sempre sono d'accordo sul legame tra Gn\u00ebzdovo e Smolensk (norreno: \"Smaleskja\"), situata alla confluenza tra Dnepr e Smolnya.\nSecondo un punto di vista, Gn\u00ebzdovo era il predecessore funzionale ed economico dell'attuale Smolensk. Archeologi sovietici hanno stabilito che i primi insediamenti sul sito di Smolensk risalgono all'inizio dell'XI secolo. In altri termini, la nascita di Smolensk coincide con il declino di Gn\u00ebzdovo. Il centro regionale potrebbe essere stato spostato da Gn\u00ebzdovo a Smolensk seguendo la Conversione al Cristianesimo della Rus' di Kiev effettuata da Vladimir I di Kiev.\nUn'altra scuola di pensiero \u00e8 portata avanti da Petrukhin e Pushkina, i quali sostengono che Smolensk e Gn\u00ebzdovo abbiano coesistito pacificamente per tutto il X secolo. Secondo questa versione Gn\u00ebzdovo era un pogost del re di Kiev, il quale era solito riscuotere un tributo dai Krivi\u010di. Dato che il dru\u017eina di knyaz era composto principalmente da norreni, una forte presenza variaga a Gn\u00ebzdovo sarebbe ben motivata. Contemporaneamente Smolensk era un centro urbano abitato dalla popolazione slava (Krivi\u010di), in cui si trovava il ve\u010de. Dopo che Vladimiro il Grande ebbe stabilito un principato per il figlio, il centro amministrativo della regione e la sede del principato vennero spostati da Gn\u00ebzdovo al castello di Smyadyn nei pressi di Smolensk.\nLa dicotomia di centro ve\u010de slavo e dru\u017eina variaga trova paralleli in altre zone del Rus: basti osservare Novgorod e Holmsgard, \u010cernihiv e Shestovitsa, Rostov e Sarskoye Gorodishche, Jaroslavl' e Timeryovo.\nToponimo.\nViene registrato la prima volta in documenti del XVII secolo. Gli storici non concordano su quale sarebbe l'originario nome del luogo. Coloro che ritengono che Gn\u00ebzdovo sia la vecchia Smolensk, affermano che Smolensk era il nome originale.\nVasmer ed altri etimologi fanno derivare il nome di Smolensk dal fiume Smolnya. In questo caso l'originale nome slavo di Gn\u00ebzdovo dovrebbe essere diverso. Tatiana Jackson ipotizza che possa derivare dal fiume Svinets, ricostruendolo come \"Svinechsk\" (\u0421\u0432\u0438\u043d\u0435\u0447\u0435\u0441\u043a\u044a). Dato che il nome del fiume sembra legato al termine russo per \"suino\" e Gn\u00ebzdovo si trovava vicino ad un promontorio, Jackson identifica questo insediamento con \"S\u00fdrnes\" (\"promontorio dei suini\" in lingua norrena), una delle otto citt\u00e0 di Gar\u00f0ar\u00edki elencate nel trattato geografico norreno \"Hauksb\u00f3k\"."}
{"id": "3048381", "revid": "415370", "url": "https://it.wikipedia.org/wiki?curid=3048381", "title": "Conferenza Generale", "text": ""}
{"id": "3048382", "revid": "200568", "url": "https://it.wikipedia.org/wiki?curid=3048382", "title": "Gnyozdovo", "text": ""}
{"id": "3048391", "revid": "339392", "url": "https://it.wikipedia.org/wiki?curid=3048391", "title": "Avventura infernale", "text": ""}
{"id": "3048392", "revid": "287204", "url": "https://it.wikipedia.org/wiki?curid=3048392", "title": "Ron Edwards", "text": "Opere.\nFonte:"}
{"id": "3048396", "revid": "339392", "url": "https://it.wikipedia.org/wiki?curid=3048396", "title": "Codice Civile (1865)", "text": ""}
{"id": "3048409", "revid": "1543377", "url": "https://it.wikipedia.org/wiki?curid=3048409", "title": "Orchidoideae", "text": "Orchidoideae \u00e8 una sottofamiglia di piante spermatofite monocotiledoni appartenenti alla famiglia delle Orchidacee.\nEtimologia.\nIl nome di questa sottofamiglia \u00e8 stato ripreso da una sua trib\u00f9: Orchideae. L'etimologia del nome deriva dal greco \u03cc\u03c1\u03c7\u03b9\u03c2 = testicolo, per via dei rizotuberi appaiati e di forma arrotondata che si presentano in alcune specie.\n&lt;br&gt;\nLa denominazione di questa sottofamiglia \u00e8 stata proposta dal botanico americano Amos Eaton (1776 - 1842) nella pubblicazione \"\u201dA botanical dictionary\u201d\" del 1836.\nDescrizione.\n&lt;br&gt; \nSono piante erbacea perenni alte da pochi decimetri fino a 2 metri. La forma biologica prevalente di queste orchidee \u00e8 geofita rizomatosa (G rizh), ossia sono piante con un particolare fusto sotterraneo, detto rizoma, che ogni anno si rigenera con nuove radici e fusti avventizi. La crescita di queste orchidee \u00e8 terrestre ma anche \u201cepifita\u201d (soprattutto nelle specie tropicali).\nRadici.\nLe radici sono secondarie da rizoma. Sono del tipo fascicolato e si trovano nella parte superiore dei rizotuberi; oppure fuoriescono a intervalli lungo il rizoma. Raramente sono assenti, in questo caso il rizoma \u00e8 ingrossato simile al corallo. \nFoglie.\nAlcune specie sono prive di clorofilla per cui le foglie sono colorate di marrone chiaro, oppure sono ridotte a squame distribuite lungo il fusto.\nInfiorescenza.\nL'infiorescenza \u00e8 del tipo spiciforme o a racemo o a grappolo con pochi (anche uno) o tanti fiori secondo la specie. Alla base del ovario (sotto il perigonio) sono presenti delle brattee erbacee a forma lanceolata. In alcune specie i fiori sono resupinati, ossia ruotati di 180\u00b0 per cui il labello si trova in posizione bassa, mentre in altre specie non lo sono.\nFiori.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno atrofizzato), 1 verticillo dello stilo).\nFrutti.\nI frutti sono delle capsula pi\u00f9 o meno ovoidali con alcune coste. Questo tipo di frutto \u00e8 deiscente lungo tre di queste coste. Al suo interno sono contenuti numerosi minutissimi semi. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio..\nBiologia.\nLa riproduzione di queste piante pu\u00f2 avvenire in due modi: \nDistribuzione e habitat.\nLa distribuzione di questo gruppo di piante \u00e8 pressoch\u00e9 cosmopolita ad esclusione delle zone polari e desertiche. L'habitat \u00e8 molto vario comprendendo sia specie temperate che tropicali. Le specie europee prediligono le zone ombreggiate, fresche e umide dei sottoboschi oppure ambienti di tipo alpino; mentre quelle tropicali vivono in ambienti umidi e caldi delle foreste equatoriali.\nTassonomia.\nLe Orchidaceae \u00e8 una delle famiglie pi\u00f9 vaste della divisione tassonomica delle Angiosperme; comprende circa 790 generi e pi\u00f9 di 18500 specie. Il Sistema Cronquist assegna la famiglia delle Orchidaceae all'ordine Orchidales mentre la moderna classificazione APG la colloca nel nuovo ordine delle Asparagales. \nLe Orchidoideae sono una delle cinque sottofamiglie in cui \u00e8 suddivisa la famiglia delle Orchidacee. Si tratta di un gruppo abbastanza numeroso con circa 1/5 delle specie dell'intera famiglia.\nFilogenesi.\nDa un punto di vista filogenetico rappresentano, insieme alla sottofamiglia delle Epidendroideae, la fase pi\u00f9 recente dello sviluppo evolutivo delle Orchidee. Insieme alla sottofamiglia pi\u00f9 primitiva delle Vanilloideae (priva di pollinii) fanno parte del ben distinto clade delle \u201cMonandrae\u201d caratterizzato dalla presenza di un solo stame fertile.\n&lt;br&gt;\nLa formazione tassonomica di questa sottofamiglia passando da botanico in botanico ha subito diverse ristrutturazioni classificatorie. Cinquant'anni fa ad esempio le Epidendreae erano considerate una delle trib\u00f9 delle Orchidoideae (ora fanno parte della sottofamiglia delle Epidendroideae). Viceversa la sottotrib\u00f9 delle Spiranthinae appartenente ora alla trib\u00f9 delle Cranichideae fino a qualche anno fa era considerata una sottofamiglia (Spiranthoideae) delle Orchidacee. E cos\u00ec \u00e8 successo per tanti altri gruppi di orchidee. Questo \u00e8 dovuto, nel passato, alle analisi classificatorie basate quasi esclusivamente sul ginostemio. Ora con i nuovi sistemi di analisi cladistica anche molecolare le conoscenze su questo gruppo di orchidee \u00e8 migliorato anche se rimane ancora molto da fare.\nI rapporti filogenetici all'interno della sottofamiglia sono illustrati dal seguente cladogramma, tratto dallo studio citato mostra l'attuale conoscenza filogenetica della sottofamiglia.\nStruttura della sottofamiglia.\nLa struttura tassonomica presentata in questa sede \u00e8 quella per il momento maggiormente accreditata sulla base delle evidenze filogenetiche."}
{"id": "3048418", "revid": "838137", "url": "https://it.wikipedia.org/wiki?curid=3048418", "title": "Vika Jigulina", "text": "Biografia.\nVika Jigulina nasce a Cahul, in Moldavia e si diploma alla scuola di musica Rachmaninov. Nel 2000 si trasferisce a Timi\u0219oara in Romania e qui prosegue i suoi studi. In seguito lavora in diversi club di Timi\u015foara e infine a Bucarest. Successivamente conduce uno show settimanale nella stazione rumena \"Radio Deea\" e pi\u00f9 tardi con VIBE FM, che le d\u00e0 la fama.\nVika Jigulina ha collaborato in alcuni remix con Steve Murrano, ATB, Tom Craft, DJ DOX, Steve Angello, Sebastian Ingrosso e altri artisti rumeni. Ha partecipato nella parte vocale della hit internazionale \"Stereo Love\", singolo prodotto e scritto dal DJ rumeno Edward Maya."}
{"id": "3048423", "revid": "729019", "url": "https://it.wikipedia.org/wiki?curid=3048423", "title": "Advent Corporation", "text": "La Advent Corporation era un'azienda produttrice di diffusori acustici e strumenti per la riproduzione audio in alta fedelt\u00e0\nStoria.\nL'azienda viene fondata dall'imprenditore e designer Henry Kloss nel 1967. Il primo progetto della Advent riguarda la costruzione di diffusori a doppio driver dotati di woofer da 10 pollici (25 centimetri) chiamati semplicemente \"Diffusori Advent\" (pi\u00f9 tardi colloquialmente identificati come gli \"Advent grandi\" per differenziarli dagli \"Advent piccoli\" nati successivamente). Successivamente la societ\u00e0 si orient\u00f2 sulla produzione di dispositivi che aumentassero la qualit\u00e0 di riproduzione delle audiocassette. Nacque cos\u00ec nel 1971 l'Advent 201, il primo riproduttore di cassette ad alta fedelt\u00e0, che incorporava il sistema di riduzione del rumore Dolby B insieme ad una circuiteria adatta alla riproduzione di cassette high bias al cromo. L'anno successivo vengono portati a compimento i lavori di sviluppo di strumenti innovativi nel settore televisivo con il debutto nel 1972 dell'Advent VideoBeam 1000, la prima grande televisione a proiezione per uso domestico."}
{"id": "3048426", "revid": "287204", "url": "https://it.wikipedia.org/wiki?curid=3048426", "title": "Fireball (brano musicale)", "text": ""}
{"id": "3048429", "revid": "36426", "url": "https://it.wikipedia.org/wiki?curid=3048429", "title": "Villa della Farnesina", "text": ""}
{"id": "3048433", "revid": "106779012", "url": "https://it.wikipedia.org/wiki?curid=3048433", "title": "Puntate di 16 anni e incinta", "text": "Di seguito sono riportati i titoli e le date di trasmissione delle puntate di 16 anni e incinta.\nPrima stagione.\nLa prima stagione di \"16 anni e incinta\" \u00e8 andata in onda su MTV dall'11 giugno 2009 al 23 luglio 2009.\nIn Italia \u00e8 andato in onda sull'emittente MTV Italia dal 25 novembre 2009 al 13 gennaio 2010.\nSeconda stagione (parte 1).\nLa prima parte della seconda stagione di \"16 anni e incinta\" \u00e8 andata in onda su MTV dall'16 febbraio 2010 al 27 aprile 2010.\nIn Italia \u00e8 andato in onda sull'emittente MTV Italia dal 9 maggio 2010 all'11 luglio 2010.\nSeconda stagione (parte 2).\nLa seconda parte della seconda stagione di \"16 anni e incinta\" va in onda su MTV dal 26 ottobre 2010.\nIn Italia andr\u00e0 in onda sull'emittente MTV Italia a partire dal 7 settembre 2011.\nTerza stagione.\nLa terza stagione di \"16 anni e incinta\" va in onda su MTV dal 19 aprile 2011 al 21 giugno 2011.\nIn Italia va in onda dal 7 settembre 2011"}
{"id": "3048439", "revid": "200154", "url": "https://it.wikipedia.org/wiki?curid=3048439", "title": "Sporozoi", "text": ""}
{"id": "3048444", "revid": "838137", "url": "https://it.wikipedia.org/wiki?curid=3048444", "title": "Sonda Faucher", "text": "La sonda di Faucher \u00e8 una sonda di gomma, utilizzata in medicina per il lavaggio gastrico. Questa sonda risulta molto diffusa in Francia ed in Spagna ed \u00e8 simile ad una sonda Levin, ma di calibro maggiore.\nEtimologia.\nLa sonda deve il suo nome all'inventore, Henry Faucher (1848-?) il quale nel 1879, basandosi sugli studi di un medico spagnolo, Jos\u00e9 Armangu\u00e9, present\u00f2 per la prima volta ai colleghi della Accademia di Medicina di Parigi la sua comunicazione orale sull'uso del nuovo tubo e della tecnica di lavaggio gastrico. La sua sonda era in gomma, con entrambe le estremit\u00e0 aperte. All'estremit\u00e0 prossimale vi era la presenza di un imbuto in metallo o vetro attraverso il quale era possibile eseguire lavaggi ed aspirazioni gastriche.&lt;br&gt;\nFaucher ebbe successivamente modo di scrivere alcuni articoli scientifici sulla sua nuova sonda e di farne oggetto di una tesi di dottorato.\nFaucher nel suo lavoro raccomandava l'utilizzo della sonda nei pazienti affetti da dispepsia, ulcera e dilatazione gastrica e perfino in alcuni casi di isteria.\nStruttura del dispositivo.\nIl tubo Faucher \u00e8 un tubo in gomma o PVC trasparente dotato di grande diametro. Viene inserito attraverso la bocca del paziente fino a venire posizionato nello stomaco. Il tubo ha una lunghezza di circa 170\u00a0cm, presenta una estremit\u00e0 distale aperta e leggermente svasata e 4 aperture laterali. La sonda presenta dei segni di marcatura ogni 5\u00a0cm da 15 a 75\u00a0cm. La sonda \u00e8 disponibile in varie dimensioni: da 27 a 36 Fr. Come si vede l'unit\u00e0 di misura del catetere \u00e8 espressa tramite la scala di Charriere o French: 1ch equivale ad 1fr che a sua volta equivale a 1/3 di mm (0,33\u00a0mm di diametro).\nUtilizzi della sonda.\nLa sonda trova indicazione all'uso in emergenza per eseguire aspirazione e lavaggio gastrico. Ne viene raccomandato l'uso, per esempio, nel trattamento delle intossicazioni acute da farmaci e nella rimozione di corpi estranei di piccole dimensioni, specie se in grado di tagliare o lacerare la mucosa gastro-intestinale. L'utilizzo di sonde gastriche diverse e di minore calibro rende pi\u00f9 difficoltosa la rimozione di frammenti di compresse, soprattutto di compresse ancora intere.\nEsecuzione dell'esame.\nL'esame va eseguito con il paziente in decubito laterale sinistro e gambe piegate in posizione di Trendelenburg. In questo modo il contenuto dello stomaco tende a ristagnare verso la curvatura gastrica ed il piloro si trova in una zona pi\u00f9 elevata, il che rende pi\u00f9 difficile il passaggio del tossico in duodeno. A questo punto si pu\u00f2 procedere a lubrificare la sonda Faucher con un lubrificante solubile in acqua, meglio se miscelato con un anestetico locale, ed iniziare ad introdurre il tubo scegliendolo con il diametro interno pi\u00f9 ampio possibile, allo scopo di estrarre eventuali residui solidi."}
{"id": "3048445", "revid": "1788047", "url": "https://it.wikipedia.org/wiki?curid=3048445", "title": "Jaiku", "text": "Jaiku era un servizio gratuito di social network e microblogging fondato in Finlandia nel febbraio 2006 da Jyri Engestr\u00f6m e Petteri Koponen, operativo dal mese di luglio dello stesso anno e chiuso nel 2012.\nStoria.\nNel febbraio del 2006 Jyri Engestr\u00f6m e Petteri Koponen fondano ad Helsinki la societ\u00e0 Jaiku Ltd. il cui nome fu scelto per l'assonanza con il termine giapponese haiku. La principale attivit\u00e0 della societ\u00e0 \u00e8 legata allo sviluppo di una piattaforma di microblogging che verr\u00e0 lanciata nel luglio 2006, nello stesso periodo in cui vede la luce anche Twitter.\nIl 9 ottobre del 2007 Jaiku viene acquisita da Google che ne prosegue lo sviluppo. Il 14 gennaio del 2009 Google annuncia che avrebbe reso disponibile il codice sorgente di Jaiku sotto licenza open source e allo stesso tempo si defila dallo sviluppo diretto della piattaforma. Il 12 marzo del 2009 Jaiku viene spostato sulla piattaforma Google App Engine ed il giorno seguente Google rilascia i sorgenti di JaikuEngine.\nIl 14 ottobre 2011, Google annunci\u00f2 la chiusura dei servizi Jaiku per il 15 gennaio 2012.\nIl 29 novembre 2011, un gruppo di utenti cre\u00f2 Jaikuarchive.com \u2013 The Jaiku Presence archiver, per \"salvare una parte importante della nostra eredit\u00e0 digitale\".\nCaratteristiche.\nJaiku consentiva la pubblicazione di brevi messaggi testuali che venivano pubblicati sul profilo dell'utente in ordine cronologico inverso. A differenza di Twitter, Jaiku prevedeva la presenza dei commenti e consentiva di creare gruppi tematici."}
{"id": "3048446", "revid": "741864", "url": "https://it.wikipedia.org/wiki?curid=3048446", "title": "Giovanni Girone", "text": "Attivit\u00e0 ed incarichi accademici.\nImmediatamente dopo aver conseguito la laurea in Economia e Commercio nel novembre 1962 presso la allora Universit\u00e0 degli studi di Bari (dal maggio 2008 ridenominata Universit\u00e0 degli studi di Bari \"Aldo Moro\") ha iniziato la carriera accademica nella medesima facolt\u00e0 ottenendo la docenza di discipline statistiche. Il 1\u00ba novembre 1975 \u00e8 divenuto Professore ordinario di Statistica.\nTra il novembre 1987 e l'ottobre 2000 ha rivestito il ruolo di preside della suddetta facolt\u00e0 di Economia e Commercio, mentre dal novembre 2000 all'ottobre 2006 ha ricoperto l'incarico di Rettore dell'ateneo barese. \nAl centro di attenzione di media e trasmissioni televisive per la cosiddetta \"parentopoli\" barese (insieme con Girone lavoravano all'Universit\u00e0 di Bari i suoi tre figli, il genero e la moglie).\n\u00c8 autore di decine di pubblicazioni scientifiche e di vari trattati in materia di statistica, probabilit\u00e0, ricerca operativa e matematica applicata."}
{"id": "3048452", "revid": "200154", "url": "https://it.wikipedia.org/wiki?curid=3048452", "title": "Labrum", "text": ""}
{"id": "3048453", "revid": "1543377", "url": "https://it.wikipedia.org/wiki?curid=3048453", "title": "Esdebitazione", "text": "L'esdebitazione, nel diritto italiano, \u00e8 il beneficio della liberazione dei debiti non onorati, al termine di una procedura fallimentare, che si concede al fallito, persona fisica, in presenza di particolari requisiti oggettivi e soggettivi.\nPresupposti.\nL'art 142 della legge fallimentare considera meritevole di accedere al beneficio dell'esdebitazione solo l'imprenditore persona fisica (e quindi non le societ\u00e0)\nL'ammissione all'esdebitazione \u00e8 subordinata anche alla parziale soddisfazione dei crediti concorsuali.\nAltro presupposto, detto presupposto oggettivo, per l\u2019ammissione alla procedura \u00e8 che il debitore si trovi in uno stato di sovraindebitamento.\nLo stato di sovraindebitamento \u00e8 la condizione di squilibrio perdurante tra debiti e patrimonio, che pone il soggetto in una situazione di difficolt\u00e0 o impossibilit\u00e0 di pagare i propri debiti\nEffetti.\nIn presenza di tali requisiti il tribunale, con lo stesso decreto di chiusura, dichiara d'ufficio inesigibili i crediti concorsuali non soddisfatti integralmente nei confronti del debitore. \nL'esdebitazione comprende tutti i debiti dell'ex fallito anteriori al fallimento.\nFanno eccezione all'esdebitazione gli obblighi derivanti da rapporti estranei all'impresa (mantenimento/alimenti) e le responsabilit\u00e0 extracontrattuali oltre alle sanzioni pecuniarie penali e amministrative.\nRatio dell'istituto.\nLa finalit\u00e0 dell'istituto \u00e8 quella di dare la possibilit\u00e0 all'ex fallito di svolgere nuovamente attivit\u00e0 economica con la produzione di nuova ricchezza.\nAspetti processuali.\nL'art 143 legge fallimentare dispone che l'esdebitazione sia concessa con lo stesso decreto che dichiara la chiusura del fallimento o anche con decreto emanato su ricorso del debitore entro l'anno successivo alla chiusura. Contro il decreto si pu\u00f2 presentare reclamo alla corte d\u2019appello."}
{"id": "3048456", "revid": "179980", "url": "https://it.wikipedia.org/wiki?curid=3048456", "title": "Portuguesa de Desportos", "text": ""}
{"id": "3048476", "revid": "287204", "url": "https://it.wikipedia.org/wiki?curid=3048476", "title": "Universo senza fine", "text": "Universo senza fine (\"The Endless Universe\", 1979; riscrittura di \"The Endless Voyage\", 1975), tradotto anche come Universo infinito, \u00e8 un romanzo fantascientifico scritto da Marion Zimmer Bradley. \u00c8 stato edito in italiano per la prima volta da Fanucci nel 1996.\nTrama.\nIl futuro \u00e8 un immenso viaggio cosmico. Milioni di mondi in tutta la nostra galassia, la via lattea, sono collegati dal Trasmettitore, che permette di spostarsi quasi istantaneamente. Poche sono le astronavi che ancora osano solcare le pericolose vie dello spazio: sono quelle degli esploratori umani, che in millenni si sono adatti a vivere in perpetua assenza di gravit\u00e0, affrontando pericoli, radiazioni, e viaggi a volte senza ritorno. Ma perch\u00e9? Per quale scopo? Scoprire nuovi pianeti abitabili, fino alla fine della galassia... e oltre."}
{"id": "3048481", "revid": "123386510", "url": "https://it.wikipedia.org/wiki?curid=3048481", "title": "Nancy Thompson", "text": "Nancy Thompson \u00e8 un personaggio fittizio della saga cinematografica horror \"Nightmare\". Interpretata da Heather Langenkamp, lei \u00e8 la protagonista, l'eroina, l'arcinemica di Freddy Krueger e la final girl del film \"Nightmare - Dal profondo della notte\", e riappare nel , e in qualche estensione del settimo film. Appare anche in una serie di fumetti basata sui film. Nel remake del 2010 \u00e8 interpretata da Rooney Mara e il suo cognome viene cambiato da Thompson a Halbrook. Il franchise si focalizza su Freddy Krueger, un serial killer sovrannaturale che, attraverso i sogni, uccide i figli di coloro che lo avevano bruciato vivo. Nancy \u00e8 una di questi figli, e il film ritrae la sua lotta per sopravvivere i suoi sogni e per sconfiggere il killer.\nApparizioni.\n\"Nightmare - Dal profondo della notte\".\nNel film originale, Nancy \u00e8 una bella e graziosa adolescente che ha iniziato ad avere degli incubi su una misteriosa e inquietante figura dalla pelle sfigurata con addosso un maglione a righe rosse e verde e con cappello in testa, e armato con guanto artigliato. Apprende che anche la sua amica Tina sta avendo dei sogni simili; Tina viene uccisa nel sonno la sera dopo. Il ragazzo di Tina, Rod, dice a Nancy che aveva visto quattro rasoi \"invisibili\" che la tagliavano al tempo stesso, una rivelzione il quale la convince che l'uomo dei suoi incubi \u00e8 connesso all'omicidio dell'amica. Nancy comincia a far affidamento sulla caffeina per restare sveglia, e infine scopre che pu\u00f2 portare le cose fuori dai suoi sogni dopo aver preso il cappello del killer, etichettato \"Fred Krueger\". Sua madre le spieg\u00f2 che Krueger era un assassino di bambini che fu bruciato vivo dai loro genitori vendicativi dopo essere stato rilasciato di prigione. Nancy si convince che egli esige la sua vendetta ai figli dei suoi assassini da oltre la tomba. Con tutti i suoi amici morti, Nancy crea un piano per affrontare Freddy da sola e per portarlo al mondo reale, dove egli cade vittima in una serie di trabocchetti fatti da lei. Alla fine Nancy sconfigge Krueger voltandogli le spalle e immaginando che non ci sia, facendo in modo che la sua energia sparisca.\n\"Nightmare 3 - I guerrieri del sogno\".\nIn questo film Nancy viene reintrodotta come nuovo interno al Westin Hills Mental Institution, dove incontra gli ultimi figli sopravvissuti dei genitori che avevano ucciso Freddy Krueger. Quando si rende conto che i figli sono vittime di Freddy, Nancy chiede che ai pazienti venga prescritto l'Hypnocil, una droga sperimentale, il quale viene usata per sopprimere i sogni, in uno sforzo per proteggere i ragazzi da Freddy. In una seduta terapeutica, Nancy usa l'ipnosi per far addormentare tutti e per insegnargli come usare i loro \"poteri\" a loro vantaggio. Comunque, lei e il Dr. Neil Gordon vengono licenziati quando l'Hypnocil viene incolpato della morte dei pazienti. Neil e Nancy apprendono che per sconfiggere Freddy devono benedire le sue ossa; Nancy contatta suo padre, Donald Thompson, per trovare i resti di Freddy. Mentre Neil e Donald vanno a seppellire le ossa, Nancy ritorna a West Hills e raggiunge i pazienti nel mondo dei sogni, dove usano i loro poteri contro Freddy. Freddy inganna Nancy quando appare sotto le spoglie di Donald , Ma riesce a fermare freddy prima che la potesse uccidere, Freddy schiafeggia Nancy che cade in terra freddy credendo che sia morta sia avventa su kristen con l'intento di ucciderla , Ma Nancy ancora in vita,lo pugnala con il suo stesso guanto Freddy muore divorato dalla luce , Kristen riesce a svegliare tutti . .\n\"Nightmare - Nuovo incubo\".\nNancy riappare in un'estensione nel film \"Nightmare - Nuovo incubo\". La storia, che \u00e8 ambientata nel mondo reale, si focalizza sull'attrice Heather Langenkamp che viene perseguitata da una malefica entit\u00e0. Nel corso del film, Heather apprende da Wes Craven che l'entit\u00e0 era bloccata nel personaggio di Freddy Krueger per tutta la serie di \"Nightmare\". Con il personaggio ucciso nel film \"Nightmare 6 - La fine\" e con il personaggio di Heather ucciso in \"Nightmare 3\", l'entit\u00e0 \u00e8 stata liberata, e vuole attraversare il mondo reale sotto forma di Freddy Krueger. Essa ritiene Heather una nemica, da quando lei era la persona che diede a Nancy la forza per sconfiggerlo nel \"Nightmare\" originale. Al fine di combattere l'entit\u00e0, che ha rapito suo figlio Dylan, Heather riprende il ruolo di Nancy un'ultima volta e fa una battaglia con Freddy nel mondo dei sogni, dove lo intrappola in una fornace e lo distrugge.\n\"Freddy vs. Jason\".\nIn questo film Nancy, oltre ad apparire in un breve flashback che introduce il film, mantiene in qualche modo una presenza: la sua casa (in passato la casa di Freddy) \u00e8 ora abitata dalla protagonista del film Lori Campbell."}
{"id": "3048483", "revid": "339392", "url": "https://it.wikipedia.org/wiki?curid=3048483", "title": "Vladimir Lukashenko", "text": ""}
{"id": "3048486", "revid": "765341", "url": "https://it.wikipedia.org/wiki?curid=3048486", "title": "Societ\u00e0 Sportiva Lazio Nuoto 2008-2009", "text": "Questa voce raccoglie le informazioni riguardanti la Societ\u00e0 Sportiva Lazio Nuoto nelle competizioni ufficiali della stagione 2008-2009."}
{"id": "3048487", "revid": "2039709", "url": "https://it.wikipedia.org/wiki?curid=3048487", "title": "Topsy", "text": "Topsy (1875 circa - Coney Island, 4 gennaio 1903) fu un esemplare femmina di elefante indiano. Portato clandestinamente negli Stati Uniti d'America, divenne una delle attrazioni del circo di Adam Forepaugh. L'esemplare \u00e8 noto per la sorte e per la condanna a morte decisa dai suoi proprietari nel 1903. Dopo aver causato la morte di tre uomini e aver tentato la fuga pi\u00f9 volte, l'elefantessa fu infatti abbattuta con una scossa elettrica di , durante un'esibizione pubblica con centinaia di spettatori fra fotografi, giornalisti e altre persone giunte per assistere all'evento. Topsy \u00e8 stata la prima elefantessa giustiziata con l'elettrocuzione, metodo di condanna a morte che era stato introdotto da pochi anni per gli uomini in alternativa all'impiccagione.\nLa vita.\nNata nel sud-est asiatico intorno al 1875, l'elefantessa fu trasportata in America per partecipare agli spettacoli di circhi. Fu pubblicizzata come il primo esemplare nato sul suolo americano, nonostante fosse stata trasportata l\u00ec in clandestinit\u00e0. Una volta adulta misurava un'altezza di tre metri per una lunghezza di sei: il suo peso era stimato tra le quattro e le sei tonnellate.\nVenduta al Circo Forepaugh, Topsy fu addestrata a compiere diversi numeri: andare in monopattino, eseguire capriole, alzarsi sulle zampe posteriori, ballare in gonnella. Inizialmente Topsy ebbe un comportamento docile e mansueto e si esib\u00ec in molti spettacoli negli Stati Uniti.\nIl 27 maggio 1902, a Brooklyn, un guardiano in stato di ebbrezza di nome James Fielding Blount entr\u00f2 nel recinto degli elefanti e prese ad infastidirli: tent\u00f2 insistentemente di dare da bere a Topsy del whisky e le bruci\u00f2 la punta della proboscide con un sigaro acceso. L'elefantessa reag\u00ec calpestando e uccidendo l'uomo; la stampa dell'epoca arriv\u00f2 ad attribuire all'animale l'etichetta di \"elefantessa cattiva\", imputandogli numerose uccisioni di uomini. La cifra esatta \u00e8 incerta, e fu in seguito ridotta a tre persone. Il fatto convinse i direttori del Circo Forepaugh a vendere Topsy al Sea Lion Park, dove fu usata come animale da trasporto. Fu protagonista qui di una fuga, dopo che un guardiano la colp\u00ec dietro l'orecchio con un forcone.\nLa decisione di sopprimere Topsy.\nLe ribellioni dell'animale, con i suoi tentativi di fuga uniti alla negativa nomea, fece decidere ai proprietari del Sea Lion Park di sopprimerla. Inizialmente si pens\u00f2 di impiccarla, in una esibizione pubblica con un biglietto di ingresso venduto al prezzo di 25 centesimi di dollaro. Questa opzione fu per\u00f2 scartata, perch\u00e9 lo spettacolo delle sofferenze dell'elefantessa fu considerato contrario alla pubblica morale dalla Societ\u00e0 per la Prevenzione della Crudelt\u00e0 sugli Animali. \nScelsero quindi di combinare due sistemi: l'avvelenamento, con un pasto di carote misto a 460 grammi di cianuro, e la successiva l'elettrocuzione. La scelta di ricorrere all'elettricit\u00e0 sarebbe stata sostenuta, in particolare, da Thomas Edison, il quale era stato impegnato nella guerra delle correnti e nel tentativo di screditare la corrente alternata di Westinghouse e Nikola Tesla in favore di quella continua. Secondo numerose fonti, Edison avrebbe approfittato della situazione, preparando l'occorrente per l'esecuzione e assicurandosi che l'avvenimento fosse filmato nel tentativo di associare nelle menti degli spettatori la corrente alternata al pericolo e alla morte. Edison fu in effetti un protagonista della realizzazione della sedia elettrica, ma non ci sono prove di un coinvolgimento diretto dell'inventore nella morte di Topsy.\nLa morte.\nLa sua esecuzione venne fissata per il 4 gennaio 1903. Alle 14:45 di quella domenica, sul luogo dell'esecuzione erano presenti circa spettatori, fra cui molti giornalisti, fotografi e ufficiali; mentre molte altre centinaia di persone si radunarono nei balconi e nelle terrazze vicine pagando 25 centesimi di dollaro per accedervi.\nQuando Topsy si ferm\u00f2 a dieci piedi di distanza rifiutando di raggiungere la piattaforma predisposta per l'esecuzione, si tent\u00f2 di convincere l'elefantessa usando delle mele e delle carote, senza riuscire per\u00f2 a portare Topsy sul luogo di morte. Secondo i testimoni, era come se Topsy avesse capito quale fosse il suo destino, rifiutando di prendervi parte. Furono offerti prima 25 e poi 50 dollari al suo ultimo custode, un uomo di nome William \"Whitey\" Alt, per convincerla a procedere verso la piattaforma, ma questi si rifiut\u00f2 esclamando che non lo avrebbe fatto nemmeno per mille dollari. Alla fine le attrezzature e i cavi elettrici furono spostati. Furono spente tutte le luci elettriche dell'isola per poter avere una scarica forte a sufficienza per poter uccidere l'elefantessa. Mentre consumava il pasto contenente il veleno, un elettricista dalla stazione di Bay Ridge invi\u00f2 la corrente attraverso i cavi. La scossa di Volt dur\u00f2 per circa 10 secondi, uccidendo l'animale sul colpo. Durante l'esecuzione, uno degli operai rimase folgorato e rischi\u00f2 di perdere la vita, restando svenuto a lungo prima di riprendere conoscenza. \nL'avvenimento fu filmato in un documentario degli Edison Studios, \"Electrocuting an Elephant\", che fu distribuito nei kinetoscopi. L'episodio ebbe una grande risonanza nell'opinione pubblica dell'epoca, ma fu presto dimenticato. A cento anni di distanza, nel 2003 fu eretto un monumento nel museo di Coney Island per commemorare la triste sorte di Topsy."}
{"id": "3048488", "revid": "124123", "url": "https://it.wikipedia.org/wiki?curid=3048488", "title": "Eric Lamaze", "text": ""}
{"id": "3048494", "revid": "149485", "url": "https://it.wikipedia.org/wiki?curid=3048494", "title": "Ignacio Agust\u00ed", "text": ""}
{"id": "3048496", "revid": "149485", "url": "https://it.wikipedia.org/wiki?curid=3048496", "title": "Ignasi Agust\u00ed Peypoch", "text": ""}
{"id": "3048497", "revid": "729019", "url": "https://it.wikipedia.org/wiki?curid=3048497", "title": "Beezie Madden", "text": ""}
{"id": "3048498", "revid": "322321", "url": "https://it.wikipedia.org/wiki?curid=3048498", "title": "Rooney Mara", "text": "Ha ottenuto la fama internazionale con il ruolo di Lisbeth Salander in \"Millennium - Uomini che odiano le donne\" (2011), per il quale \u00e8 stata nominata ai Golden Globe e al Premio Oscar alla miglior attrice. In seguito ha recitato nel thriller \"Effetti collaterali\" (2013), nel dramma indipendente \"Senza santi in paradiso\" (2013), e nel film romantico \"Lei\" (2013). Per la sua performance in \"Carol\" (2015) si \u00e8 aggiudicata il Prix d'interpr\u00e9tation f\u00e9minine al Festival di Cannes, ricevendo la sua seconda candidatura ai Golden Globe e agli Oscar nella sezione miglior attrice non protagonista.\nBiografia.\nPrimi anni.\nNata a Bedford, nello stato di New York, \u00e8 la figlia di Timothy Christopher Mara, di origini irlandesi, vice presidente dei New York Giants, e dell'agente immobiliare Kathleen McNulty, di origini irlandesi e italiane. Ha due fratelli, Daniel e Conor, \u00e8 la sorella minore dell'attrice Kate Mara e la nipote di Wellington Mara.\nNel 2003 si diploma alla Fox Lane High School, prima di intraprendere un viaggio studio in Sud America, dove trascorre quattro mesi visitando Ecuador, Per\u00f9 e Bolivia. Dopo aver frequentato per un anno la George Washington University, si trasferisce alla New York University's Gallatin School of Individualized Study, dove studia psicologia e politiche sociali internazionali e dove otterr\u00e0 la laurea nel 2010.\nGli inizi e il successo nel 2012.\nRooney Mara decide di seguire le orme di sua sorella maggiore Kate sulla scia della sua passione per \"Via col vento\" e debutta come attrice nel 2005, con un piccolo ruolo nel film horror \"Urban Legend 3\". A questa esperienza seguono sino al 2009 numerose apparizioni a produzioni cinematografiche e televisive come \"Law &amp; Order\", \"Women's Murder Club\" e \"E.R. - Medici in prima linea\".\nTra il 2009 e il 2010 partecipa a diversi progetti: il primo \u00e8 la commedia \"Youth in Revolt\", ispirata all'omonimo romanzo di C.D. Payne, a fianco di Michael Cera. Recita poi in \"Nightmare\", remake del regista Samuel Bayer di \"Nightmare - Dal profondo della notte\" del 1984 e in \"The Social Network\", film del regista David Fincher sulla fondazione di Facebook. Ottiene inoltre il ruolo di protagonista nella pellicola \"Tanner Hall - Storia di un'amicizia\", di Francesca Gregorini.\nNell'agosto del 2010 l'attrice ottiene la parte di Lisbeth Salander nel riadattamento, a opera di David Fincher, di \"Uomini che odiano le donne\" di Stieg Larsson. Nel film il personaggio di Lisbeth Salander indossa svariati piercing. Per interpretare la parte l'attrice, oltre a essersi tagliata i capelli e tinta le sopracciglia, si \u00e8 realmente sottoposta alla pratica dei vari piercing compresi quattro fori in ciascun lobo e in sopracciglio, narice, labbro e capezzoli. L'attrice ha dichiarato di aver deciso di sottoporsi alla pratica per poter entrare maggiormente nel personaggio, pur non avendo mai avuto precedentemente alcun tipo piercing, e che, mentre il piercing dell'orecchio \u00e8 stato molto doloroso, quello al capezzolo non lo \u00e8 stato per nulla. Mara ha in seguito rimosso tutti i piercing una volta terminata la lavorazione del film, tenendo solamente il piercing al capezzolo destro, anche nella prospettiva di prendere parte a un sequel del film e non doverlo rifare.\nHa dichiarato che le riprese sono state lunghe e difficili, in quanto avvenute in Svezia in pieno inverno; inoltre ha preso lezioni di informatica, lavorato sull'accento e praticato kick-boxing, oltre ad allenarsi due ore al giorno con la moto. Su questo ruolo l'attrice ha dichiarato: \u00ab\u00c8 stato facilissimo entrare, ma quasi impossibile uscirne. \u00c8 stato eccitante calarmi nel suo look, ma alle scene di violenza non ero preparata\u00bb. Il film, uscito nel dicembre 2011, ha avuto un buon successo incassando 232 milioni di dollari in tutto il mondo. Per il ruolo di Lisbeth Salander, Rooney Mara \u00e8 stata candidata all'Oscar 2012 come \"Miglior Attrice Protagonista\".\nDal 2013 al 2015.\nNel 2013 l'attrice prende parte alla lavorazione di tre film: \"Senza santi in paradiso\", film indipendente di David Lowery insieme a Casey Affleck, narra la vicenda di una coppia di fuorilegge che, nell'America degli anni '70, compie una lunga serie di crimini per poi venire fermata dalle forze dell'ordine. L'uomo (Casey Affleck) viene arrestato prendendosi tutta la colpa e quando esce di prigione va alla ricerca di Ruth (Rooney Mara). Appare nel thriller \"Effetti collaterali\" di Steven Soderbergh, accanto ai colleghi Jude Law, Channing Tatum e Catherine Zeta Jones, dove interpreta Emily, una giovane donna che si rivolge alla prescrizione di farmaci per gestire la sua ansia riguardo all'imminente rilascio del marito dal carcere; \"Lei\" del regista Spike Jonze, presentato al Roma Film Festival dove recita con Joaquin Phoenix, Amy Adams, Olivia Wilde e la voce di Scarlett Johansson. Nel 2013, inoltre, viene scelta come testimonial del profumo \"Downtown\" di Calvin Klein.\nNel 2014 prende parte al thriller \"Trash\", diretto dal regista Stephen Daldry e tratto dall'omonimo romanzo di Andy Mulligan. La pellicola narra la storia di tre ragazzi di strada che trovano in una discarica una misteriosa chiave e una mappa che li portano in un avventuroso viaggio inseguiti dalla polizia.. Il film \u00e8 stato presentato in anteprima al Festival Internazionale del Film di Roma, vincendo \"Premio BNL del pubblico al miglior film\".\nNel 2015 \u00e8 coprotagonista, insieme a Cate Blanchett, del film \"Carol\" diretto da Todd Haynes e tratto dal romanzo \"The Price of Salt\" della scrittrice statunitense Patricia Highsmith. Narra la storia di una donna sposata, alle prese con un difficile divorzio, che si innamora di una commessa di un grande magazzino. La pellicola viene presentata in concorso alla 68\u00aa edizione del Festival di Cannes, facendo vincere all'attrice il Prix d'interpr\u00e9tation f\u00e9minine come migliore attrice, ex aequo con l'attrice francese Emmanuelle Bercot. Inoltre riceve la sua seconda candidatura ai premi Oscar come miglior attrice non protagonista.\nSempre nel 2015 \u00e8 nel cast del film \"Pan - Viaggio sull'isola che non c'\u00e8\", nuova versione della fiaba, dove interpreta la nativa \"Tiger Lily\". Per la sua scelta in questo ruolo, che si \u00e8 aggiudicata dopo essere stata in competizione con le candidature di Lupita Nyong'o e Ad\u00e8le Exarchopoulos, ci furono delle proteste, con la raccolta di oltre 5000 firme indirizzate alla Warner Bros., in cui fu chiesto di abolire i casting di attori bianchi per personaggi non-bianchi, dichiarando: \"\u00abLa scelta di Mara \u00e8 particolarmente diseducativa visto che si tratta di un film per i pi\u00f9 giovani. In questo modo si dice ai bambini che i loro modelli di riferimento sono soltanto bianchi\u00bb\". Il film, costato circa 150 milioni di dollari, fu un insuccesso incassando solo 128 milioni di dollari. Per questo ruolo riceve una candidatura ai Razzie Awards come peggior attrice non protagonista, premio vinto dall'attrice Kaley Cuoco.\nDal 2016.\nNell'ottobre 2016 presenta tre film al Roma Film Festival, tutti in concorso. \"Il segreto\", gi\u00e0 presentato il mese prima al Toronto Film Festival, \u00e8 un adattamento cinematografico dell'omonimo romanzo di Sebastian Barry. Inizialmente il ruolo doveva essere interpretato da Jessica Chastain, poi sostituita dall'attrice, insieme a lei nella pellicola Eric Bana e Vanessa Redgrave. Il secondo film in concorso \u00e8 \"Una\", diretto da Benedict Andrews, \u00e8 l'adattamento cinematografico dell'opera teatrale Blackbird, di David Harrower, e racconta la storia di una giovane donna che, dopo quindici anni incontra l\u2019uomo che ha abusato di lei quando era solamente un'adolescente, in cerca di risposte dal suo passato. Infine il film drammatico \"Lion - La strada verso casa\", tratto dal libro autobiografico di Saroo Brierley, \"A Long Way Home\", dove recita accanto a Nicole Kidman e Dev Patel, anche quest'ultimo prima presentato al Toronto Film Festival. La pellicola narra la storia di un bambino di 5 anni che smarritosi per le strade di Calcutta viene adottato da una coppia australiana, molti anni dopo il ragazzo decide di ritrovare la sua famiglia utilizzando Google Earth.\nNel mese di gennaio presenta due film in anteprima al Sundance Film Festival, \"La scoperta\", sci-fi romantico diretto da Charlie McDowell, e \"Storia di un fantasma\", pellicola diretta da David Lowery dove recita accanto a Casey Affleck. Nel mese di marzo \u00e8 nelle sale cinematografiche americane con il film \"Song to Song\", diretto da Terrence Malick, dove \u00e8 protagonista insieme agli attori Ryan Gosling, Natalie Portman e Michael Fassbender, e le cui riprese sono avvenute nel 2012. La pellicola, ambientata ad Austin in Texas, narra la storia di musicisti in cerca di successo e triangoli amorosi.\nNel 2017 viene fotografata da Peter Lindbergh per il Calendario Pirelli, dove \u00e8 una delle protagoniste insieme ad altre attrici di Hollywood come Uma Thurman e Kate Winslet. Nel mese di maggio viene scelta da Givenchy come testimonial della nuova fragranza, \"L\u2019Interdit\".\nNel 2018 esce il film \"Maria Maddalena\", in cui interpreta Maria Maddalena nell'omonima pellicola diretta da Garth Davis, accanto a Joaquin Phoenix nei panni di Ges\u00f9 e Chiwetel Ejiofor in quelli di Pietro. Il film narra la storia di una giovane donna che sfida la sua famiglia per unirsi al movimento guidato da Ges\u00f9 di Nazareth, con cui trova una nuova ragione di vita, ma il suo essere donna crea delle riserve tra gli altri seguaci. Le riprese si sono svolte tra ottobre e novembre 2016 a Matera. Inoltre \u00e8 stata diretta da Gus Van Sant nel biografico \"Don't Worry\". Nel febbraio dello stesso anno, insieme all'amica Sara Schloat, lancia un nuovo marchio di abbigliamento chiamato \"Hiraeth\", che oltre a pellicce, pelle e cuoio non utilizza nemmeno lana, cashmere e seta.\nNel 2019 entra nel cast di \"Nightmare Alley\", diretto dal regista Guillermo del Toro e adattamento del romanzo \"La fiera delle illusioni\" di William Lindsay Gresham.\nVita privata.\n\u00c8 bisnipote da parte di padre di Tim Mara, fondatore dei New York Giants, e bisnipote da parte di madre di Art Rooney, fondatore dei Pittsburgh Steelers. Per questa ragione \u00e8 appassionata di football americano e tifosa di entrambe le squadre.\nDal 2010 al 2016 \u00e8 stata legata sentimentalmente a Charlie McDowell, figlio degli attori Mary Steenburgen e Malcolm McDowell.\nDal 2016 Rooney \u00e8 legata sentimentalmente all'attore Joaquin Phoenix; i due convivono dal 2017. Nel settembre 2019 viene annunciato il loro fidanzamento. A settembre 2020 nasce il loro primo figlio, River, chiamato cos\u00ec in ricordo del fratello maggiore di Joaquin, morto per overdose nel 1993 a 23 anni.\nImpegno sociale.\nRooney Mara \u00e8 fondatrice di \"Faces of Kibera\", fondazione benefica creata a favore degli orfani dei bassifondi di Kibera a Nairobi in Kenya.\nNel gennaio 2011 Faces of Kibera ha incorporato anche la Uweza Foundation, fondazione che gestisce alcuni programmi sociali tra cui campionati di calcio e dopo-scuola. \"Uweza\" \u00e8 una parola swahili che significa \"opportunit\u00e0\", \"capacit\u00e0\" e \"potere\". Rooney Mara \u00e8 presidente del consiglio di amministrazione per la fondazione.\nNel dicembre 2019, in collaborazione con l\u2019organizzazione \"Animal Equality\", realizza un'inchiesta sotto copertura all'interno di due allevamenti intensivi in Gran Bretagna, per documentare e denunciare la difficile realt\u00e0 in cui versano miliardi di animali.\nRiconoscimenti.\nNel corso della sua carriera \u00e8 stata candidata a due Premi Oscar, nel 2012 come migliore attrice per \"Millennium - Uomini che odiano le donne\" e nel 2016 come migliore attrice non protagonista per \"Carol\". Per gli stessi ruoli \u00e8 stata nominata anche ai Golden Globe.\nDoppiatrici italiane.\nNelle versioni in italiano dei suoi lavori, Rooney Mara \u00e8 stata doppiata da:\nDa doppiatrice \u00e8 sostituita da:"}
{"id": "3048501", "revid": "767487", "url": "https://it.wikipedia.org/wiki?curid=3048501", "title": "Alan Gibbons", "text": "\u00c8 noto per le sue numerose pubblicazioni di romanzi per bambini e ragazzi.\nVita privata.\nA causa della morte prematura del padre, Alan e la sua famiglia si trasferirono a Crewe dove, dopo le scuole dell'obbligo, Gibbons pot\u00e9 intraprendere la carriera di scrittore.\nRiconoscimenti.\nGibbons \u00e8 stato spesso nominato per alcuni rilevanti premi inglesi, in particolare gli sono stati conferiti:"}
{"id": "3048503", "revid": "2205520", "url": "https://it.wikipedia.org/wiki?curid=3048503", "title": "Castello di Tenno", "text": "Il castello di Tenno \u00e8 un castello costruito alla fine del XII secolo, situato nell'omonimo comune trentino.\nTra il Trecento e il Quattrocento fu oggetto di battaglie e di assedi. A seguito dei danni riportati si sono resi necessari dei lavori di restauro alla fine del XV secolo. Nel 1920 ha visto perdere il proprio mastio ma conserva ancora le mura a scarpata e gli elementi di fortificazione del borgo sottostante."}
{"id": "3048508", "revid": "415370", "url": "https://it.wikipedia.org/wiki?curid=3048508", "title": "Presidente della Chiesa di Ges\u00f9 Cristo dei santi degli ultimi giorni", "text": ""}
{"id": "3048510", "revid": "322321", "url": "https://it.wikipedia.org/wiki?curid=3048510", "title": "Salvatore Luigi Zola", "text": "Biografia.\nSecondogenito dei conti Francesco Zola e Giuseppina di Fraja, viene ordinato sacerdote il 9 febbraio 1845 ed eletto vescovo alla sede di Ugento il 21 marzo 1873. Fu consacrato vescovo il successivo 30 marzo nella Basilica di San Pietro in Vincoli, dal cardinale Lorenzo Barili.\nIl 22 giugno 1877 viene trasferito alla cattedra di Lecce, qui si dedicher\u00e0 molto alla preghiera, con numerosi episodi di estasi. Dedicher\u00e0 buona parte del suo lavoro episcopale al seminario diocesano. Stiler\u00e0 il regolamento delle Suore Salesiane dei Sacri Cuori, fondate da Filippo Smaldone e dedite alla cura e all'assistenza ai sordo-muti.\nSar\u00e0 uno dei primi e pi\u00f9 convinti sostenitori di M\u00e9lanie Calvat, nell'affermare la veridicit\u00e0 dell'apparizione mariana di La Salette.\nRimarr\u00e0 sulla cattedra leccese fino alla morte, avvenuta a Cavallino il 27 aprile 1898, in odore di santit\u00e0. Dopo la sua morte numerose guarigioni furono attribuite alla sua intercessione.\nIl processo di canonizzazione fu aperto il 26 aprile 1941, chiuso il 9 febbraio 1945 e sospeso il 17 dicembre 1985. \u00c8 sepolto nel Duomo di Lecce con gli altri vescovi della citt\u00e0.\nGenealogia episcopale.\nLa genealogia episcopale \u00e8:"}
{"id": "3048511", "revid": "838137", "url": "https://it.wikipedia.org/wiki?curid=3048511", "title": "Joseph Oliver Bowers", "text": "Biografia.\nOrdinato missionario della Societ\u00e0 del Verbo Divino nel 1939, nel 1952 fu eletto vescovo titolare di Ciparissia ed ausiliare di Accra, nell'allora Costa d'Oro britannica. Nel 1953 fu nominato vescovo di Accra.\n\u00c8 stato il primo vescovo nero ad essere consacrato negli Stati Uniti. Complet\u00f2 i lavori della cattedrale dello Spirito Santo, che fu aperta al pubblico nel 1957. Gli \u00e8 riconosciuto il merito di avere triplicato i cattolici e le parrocchie in Ghana, e di aver aumentato significativamente il numero di sacerdoti nella diocesi di Accra.\nPartecip\u00f2 al Concilio Vaticano II. Nel 1971 fu nominato vescovo di Saint John's, nelle Isole Vergini britanniche; nel 1981 si ritir\u00f2. Mor\u00ec il 5 novembre 2012 all'et\u00e0 di 102 anni.\nGenealogia episcopale.\nLa genealogia episcopale \u00e8:"}
{"id": "3048514", "revid": "729019", "url": "https://it.wikipedia.org/wiki?curid=3048514", "title": "Rolf-G\u00f6ran Bengtsson", "text": ""}
{"id": "3048515", "revid": "287204", "url": "https://it.wikipedia.org/wiki?curid=3048515", "title": "Rolf-Goran Bengtsson", "text": ""}
{"id": "3048516", "revid": "33700666", "url": "https://it.wikipedia.org/wiki?curid=3048516", "title": "Corrado d'Antiochia", "text": ""}
{"id": "3048519", "revid": "682118", "url": "https://it.wikipedia.org/wiki?curid=3048519", "title": "Cavaillon", "text": ""}
{"id": "3048520", "revid": "20768", "url": "https://it.wikipedia.org/wiki?curid=3048520", "title": "Muriel", "text": "Origine e diffusione.\n\u00c8 una forma inglese medievale di un nome celtico probabilmente correlato a quello irlandese \"Muirgel\". Muirgel significa \"mare brillante\", da \"muir\", \"mare\" (elemento presente anche nel nome Myrna), e \"geal\", \"brillante\".\nFu introdotto in Inghilterra dalla Bretagna dai Normanni, e fu reso celebre da un personaggio nel romanzo del 1856 di Dinah Craik \"John Halifax, Gentlemen\". Il nome Mira pu\u00f2 in alcuni casi costituire una forma contratta di Muriel; alcune fonti collegano inoltre a Muriel anche il nome Marilla.\nLa variante maschile e femminile \"Merle\" \u00e8 stata influenzata dal termine francese \"merle\", \"merlo\", mentre \"Meryl\" ha assunto questa forma probabilmente su imitazione di Cheryl. La variante maschile Merrill si \u00e8 originata propriamente da un cognome derivato da Muriel.\nOnomastico.\nIl nome \u00e8 adespota, non essendo portato da alcuna santa, quindi l'onomastico ricade il 1\u00ba novembre, giorno di Ognissanti."}
{"id": "3048521", "revid": "1305772", "url": "https://it.wikipedia.org/wiki?curid=3048521", "title": "Muriel (Zimbabwe)", "text": "Muriel \u00e8 un insediamento rurale nella provincia del Mashonaland Ovest a nord-est di Mutorashanga, nello Zimbabwe.\nNelle sue vicinanze si trova l'omonima miniera d'oro gestita dalla Independent Gold (Indepgold) che costituisce la branca congolese della compagnia mineraria inglese Lonmin , fondata nel 1930 a seguito della scoperta dei giacimenti presenti nell'area, costituiti da vene quarzose aurifere . La produzione iniziale della miniera oscillava fra 14 e 17\u00a0kg d'oro al mese con una estrazione di 1000 tonnellate di roccia, arrivando nel 1991 a produrre mensilmente circa 45\u00a0kg d'oro, 6\u00a0kg d'argento e 19 tonnellate di rame con una estrazione di 5500 tonnellate di roccia ."}
{"id": "3048523", "revid": "110157", "url": "https://it.wikipedia.org/wiki?curid=3048523", "title": "Maybe (N.E.R.D)", "text": "Maybe \u00e8 un brano musicale del gruppo musicale statunitense N.E.R.D, estratto come secondo singolo dall'album \"Fly or Die\".\nIl video musicale prodotto per \"Maybe\" \u00e8 stato diretto dal regista Paul Hunter."}
{"id": "3048527", "revid": "554814", "url": "https://it.wikipedia.org/wiki?curid=3048527", "title": "Insediamento rurale", "text": "Per insediamento rurale si intende, in generale, un piccolo insediamento situato in campagna, in contrapposizione a un insediamento urbano. La definizione \u00e8 comunque sfumata, in quanto fra contesto urbano e contesto rurale si danno una variet\u00e0 di realt\u00e0 intermedie, semi-urbane o semi-rurali. In molti paesi esiste una definizione formale di \"insediamento rurale\" (per esempio data dalle istituzioni che si occupano del censimento), ma le definizioni date nei diversi paesi non sono necessariamente coincidenti. Tipici esempi di insediamenti che vengono comunemente considerati rurali sono le case sparse, le fattorie e i villaggi di campagna; a seconda dei casi possono essere inclusi in questa categoria anche i piccoli paesi lontani dai grandi centri urbani. \nFino alla Seconda guerra mondiale, la maggioranza degli insediamenti umani, anche in Occidente, era classificabile come rurale; nei decenni successivi \u00e8 avvenuto un generale processo di deruralizzazione, in cui alcuni centri rurali si sono ingranditi e hanno assunto la struttura di centri urbani, e altri si sono progressivamente spopolati. In vaste aree del mondo, soprattutto nei paesi in via di sviluppo, l'insediamento di tipo rurale rimane invece predominante."}
{"id": "3048535", "revid": "1649409", "url": "https://it.wikipedia.org/wiki?curid=3048535", "title": "Antoine Nguy\u00ean Van Thien", "text": " \u00c8 stato il vescovo pi\u00f9 longevo dell'et\u00e0 contemporanea, escludendo il caso dubbio del vescovo nordcoreano Francis Hong Yong-ho.\nBiografia.\nMonsignor Antoine Nguy\u00ean Van Thien nacque a C\u00e1i C\u1ed3n, allora in Indocina francese, il 13 marzo 1906.\nFormazione e ministero sacerdotale.\nIl 20 febbraio 1932 fu ordinato presbitero a Phnom Penh. Lo stesso anno divenne docente nella facolt\u00e0 di Banam, in Cambogia. Nel 1936 torn\u00f2 in patria e divenne vicario parrocchiale di Hoa Lang. In seguito fu parroco di Cu Lao Tay dal 1941 al 1955, parroco della parrocchia della Sacra Famiglia a Long Xuyen nel 1955 e parroco della cattedrale del Sacro Cuore di Ges\u00f9 a C\u00e2n Tho dal 1955 alla nomina episcopale.\nMinistero episcopale.\nIl 24 novembre 1960 papa Giovanni XXIII lo nomin\u00f2 vescovo di V\u0129nh Long. Ricevette l'ordinazione episcopale il 22 gennaio successivo di fronte alla basilica di Notre-Dame di Saigon dall'arcivescovo metropolita di Hu\u00ea Pierre Martin Ng\u00f4 \u0110\u00ecnh Th\u1ee5c, coconsacranti il vicario apostolico emerito di Saigon Jean Cassaigne e quello di Ph\u00e1t Di\u00eam Thadd\u00e9e Anselme Le Huu Tu. Nel 1961 cadde vittima di un'imboscata dei ribelli comunisti mentre tornava a casa a V\u0129nh Long da una visita in una provincia vicina ma fu salvato da un convoglio militare di passaggio. Istitu\u00ec due centri della Congregazione della missione, uno per uomini e l'altro per donne, fece costruire una nuova cattedrale e inizi\u00f2 la formazione per l'apostolato dei laici. Partecip\u00f2 al Concilio Vaticano II.\nNel 1968 inizi\u00f2 a soffrire di una grave malattia agli occhi. Le cure di specialisti locali e stranieri si dimostrarono inefficaci. La sua limitazione lo port\u00f2 a presentare le dimissioni. Il 12 luglio 1968 papa Paolo VI accett\u00f2 la sua rinuncia al governo pastorale della diocesi e lo nomin\u00f2 vescovo titolare di Spello. Prese residenza in una casa di riposo a C\u00e2n Tho e nel 1975 si trasfer\u00ec a Nizza. Nel giugno del 1988 fu l'unico vescovo vietnamita che concelebr\u00f2 con papa Giovanni Paolo II nella cerimonia di canonizzazione dei 117 martiri del Vietnam. Nel 2003 si ritir\u00f2 nella Maison Jean Dahon. Il vescovo di Nizza lo nomin\u00f2 canonico d'onore della cattedrale.\nIl 6 ottobre 2005, alla morte di monsignor Ettore Cunial, divenne il vescovo vivente pi\u00f9 anziano.\nMor\u00ec a Mougins alle 10 del 13 maggio 2012. Le esequie si tennero nella cattedrale di Nizza. \u00c8 sepolto nella tomba dei canonici nel cimeti\u00e9re du Ch\u00e2teau di Nizza.\nAlla sua morte, monsignor G\u00e9ry-Jacques-Charles Leuliet divenne il vescovo pi\u00f9 anziano con un'et\u00e0 di 102 anni. In realt\u00e0 all'epoca la Santa Sede continuava a considerare vivente monsignor Francis Hong Yong-ho, scomparso nel 1949 e di cui si ignora il destino, che se fosse stato vivo avrebbe avuto 105 anni.\nGenealogia episcopale.\nLa genealogia episcopale \u00e8:"}
{"id": "3048537", "revid": "2149408", "url": "https://it.wikipedia.org/wiki?curid=3048537", "title": "Muriel (disambigua)", "text": ""}
{"id": "3048538", "revid": "436907", "url": "https://it.wikipedia.org/wiki?curid=3048538", "title": "Provider (N.E.R.D)", "text": "Provider \u00e8 un brano musicale del gruppo musicale statunitense N.E.R.D, estratto come terzo singolo dall'album \"In Search of...\".\nIl video musicale prodotto per \"Provider\" \u00e8 stato diretto dalla regista Diane Martel, e vede protagonisti gli attori Brad Renfro e Kelli Garner. Fanno una apparizione cameo nel video anche Tony Hawk e Travis Barker."}
{"id": "3048546", "revid": "1543377", "url": "https://it.wikipedia.org/wiki?curid=3048546", "title": "Esplorazione di Europa", "text": "L'esplorazione di Europa \u00e8 avvenuta prevalentemente attraverso sonde lanciate per l'esplorazione di Giove. Essa \u00e8 ritenuta prioritaria dalle principali agenzie spaziali, che vedono nell'ambiente della luna un habitat adatto ad ospitare la vita.\nLe prime informazioni furono ricavate negli anni settanta dai sorvoli delle sonde \"Pioneer\" (10 e 11) e \"Voyager\". La maggior parte delle informazioni in nostro possesso, tuttavia, sono derivate dalle osservazioni della sonda \"Galileo\", che nei suoi otto anni di attivit\u00e0 nel sistema di Giove (1995-2003) ha eseguito numerosi sorvoli ravvicinati della luna.\nPer il futuro, sono state avanzate varie proposte di missioni, sia per l'esplorazione di Giove, sia per l'esplorazione diretta di Europa. La prossima sonda ad essere posta in orbita attorno al pianeta sar\u00e0 \"Juno\" (il cui lancio \u00e8 avvenuto nel 2011), ma il cui principale obiettivo sar\u00e0 lo studio della magnetosfera del pianeta da una prospettiva polare. Per la seconda decade del XXI secolo \u00e8 invece prevista la \"Europa Jupiter System Mission\", missione che si compone di due sonde, una delle quali destinata in particolare allo studio di Europa, attorno a cui dovrebbe entrare in orbita.\nConsiderazioni generali.\nEuropa \u00e8 considerato dalla comunit\u00e0 scientifica come uno degli obiettivi primari dell'esplorazione spaziale del Sistema solare esterno. Tale interesse \u00e8 dettato dall'ipotesi concreta che possa esistere vita nell'oceano al di sotto della superficie, in un ambiente simile a quello delle sorgenti idrotermali presenti sulla Terra nelle profondit\u00e0 dell'oceano o sul fondo del Lago Vostok, in Antartide. Allo stato attuale, non ci sono prove che attestino la presenza di forme di vita su Europa, ma la presenza di acqua liquida \u00e8 cos\u00ec probabile da rafforzare le richieste di inviare sonde per investigare.\nCi si aspetta che una missione diretta verso Europa possa confermare (o smentire) l'esistenza dell'oceano al di sotto della superficie usando misure gravimetriche o dispositivi radar; attraverso fotografie ad alta risoluzione potrebbe essere dedotta l'origine delle caratteristiche superficiali e gli spettroscopi potrebbero indicarne la composizione. Se all'eventuale \"orbiter\" fosse abbinato un piccolo \"lander\" potrebbe essere determinata la composizione chimica \"in situ\" della superficie e, con opportune misure di onde sismiche, il livello di attivit\u00e0 della luna e lo spessore del ghiaccio.\nMalgrado ci\u00f2, si sono verificate una serie di false partenze che hanno condotto a vari ritardi, rispetto alle richieste della comunit\u00e0 scientifica.\nAl di l\u00e0 del notevole interesse per Europa stessa, studiare le lune ghiacciate di Giove \u00e8 di particolare importanza anche per valutare l'abitabilit\u00e0 dell'ambiente attorno ai giganti gassosi, soprattutto alla luce dei numerosi corpi planetari appartenenti a tale classe scoperti al di fuori del Sistema solare.\nEsigenze tecniche.\nAlle esigenze tecniche richieste ad una normale missione diretta verso Giove, si sommano alcune particolarit\u00e0 dell'ambiente attorno ad Europa, la pi\u00f9 significativa delle quali \u00e8 l'elevato valore di radiazioni cui la sonda va incontro, essendo Europa collocata ben all'interno della magnetosfera del pianeta. In particolare, Europa riceve circa 540 rem di radiazioni al giorno.\nInoltre, al quantitativo di carburante necessario per raggiungere Giove, si somma quello richiesto per l'inserzione in orbita attorno ad Europa.\nSorvoli ravvicinati.\nGli anni settanta.\nDiverse sonde lanciate per l'esplorazione di Giove hanno esplorato Europa in dettaglio. Le prime furono le \"Pioneer 10\" e \"11\", rispettivamente nel 1973 e 1974, nessuna delle quali per\u00f2 forn\u00ec molte informazioni sul satellite. Le immagini raccolte, infatti, risultarono confuse e di scarsa qualit\u00e0.\nLe sonde successive furono le \"Voyager 1\" e \"2\" nel 1979. Esse fornirono immagini di migliore qualit\u00e0 e con maggiori dettagli, sebbene i fly-by furono ad ogni modo distanti: il pi\u00f9 stretto, quello della \"Voyager 2\", avvenne il 9 luglio 1979 ad una distanza minima di 205.720\u00a0km. La superficie di Europa apparve costituita da pianure di colore giallo chiaro, solcate da striature rosse e brune, spaccature lunghe migliaia di chilometri, ma relativamente poco elevate. Europa si rivel\u00f2 essere uno degli oggetti pi\u00f9 \"lisci\" del Sistema solare. Gi\u00e0 da queste prime immagini venne avanzata l'ipotesi che un oceano, profondo anche 50\u00a0km, potesse esistere al di sotto della superficie.\nLa missione Galileo.\nNel 1995 la sonda \"Galileo\" entr\u00f2 in orbita attorno a Giove ed esegu\u00ec undici sorvoli ravvicinati di Europa nel corso della sua missione, il pi\u00f9 stretto dei quali avvenne a soli 200\u00a0km dalla superficie della luna.\nNelle immagini della \"Galileo\", Europa apparve come una sfera di cristallo infranta, i cui pezzi erano stati poi rimessi insieme. Fu rilevata la presenza di un limitato numero di crateri da impatto, a conferma della geologicamente recente attivit\u00e0 di rinnovamento della superficie, e confermata la presenza di una tenue atmosfera. L'importanza attribuita dagli studiosi ad Europa determin\u00f2 che la seconda parte della missione della sonda venne dedicata in gran parte allo studio della luna. In particolare, la \"Galileo Europa Mission\" (GEM) cerc\u00f2 ulteriori elementi, come la presenza di un campo magnetico, che potessero confermare l'esistenza dell'oceano. Furono inoltre eseguiti ulteriori sorvoli ravvicinati per ottenere fotografie di maggior dettaglio della superficie. Ulteriore obiettivo della missione fu lo studio di Io e del toro ionico associato alla luna.\nLa \"Galileo\" fu inghiottita da Giove in un impatto controllato il 21 settembre 2003, predisposto allo scopo di impedire che la sonda potesse cadere successivamente su Europa, contaminandola.\nLe missioni recenti.\nLa sonda \"Cassini\" ha attraversato il sistema di Giove nel 2000, diretta verso Saturno. L'occasione \u00e8 stata sfruttata per raccogliere dati su Europa, in particolare sulla sua atmosfera, oltre che per condurre osservazioni del pianeta. I dati raccolti dalla sonda sono stati particolarmente utili perch\u00e9 confrontabili con le misurazioni della \"Galileo\", allora ancora in attivit\u00e0.\nLa sonda che ha attraversato il sistema di Giove pi\u00f9 recentemente \u00e8 stata la \"New Horizons\" nel 2007, diretta verso Plutone. La \"New Horizons\" ha raccolto mappe topografiche e della composizione della luna.\nMissioni future.\nL'ultima missione spaziale diretta verso il sistema di Giove \u00e8 \"Juno\", della NASA, il cui lancio \u00e8 avvenuto il 5 agosto 2011. La sonda, che ha eseguito una manovra di fionda gravitazionale con la Terra per ridurre i costi del viaggio, ha raggiunto Giove nel 2016. \u00c8 stata quindi immessa su un'orbita polare attorno al pianeta, che le ha permesso di studiare l'atmosfera e la magnetosfera del pianeta.\nJupiter Europa Orbiter.\nProposta per il lancio nel 2020, la \"Europa Jupiter System Mission\" (EJSM) \u00e8 una missione congiunta NASA/ESA per l'esplorazione delle lune di Giove. L'approvazione della missione era subordinata alla vittoria della gara di interesse con la \"Titan Saturn System Mission\", diretta verso Titano ed Encelado: la scelta \u00e8 avvenuta nel febbraio del 2009. L'EJSM consiste del \"Jupiter Europa Orbiter\" (JEO), di costruzione NASA, del \"Jupiter Ganymede Orbiter\" (JGO), di costruzione ESA ed eventualmente del \"Jupiter Magnetospheric Orbiter\", di costruzione JAXA.\nIl \"Jupiter Europa Orbiter\", in particolare, si concentrer\u00e0 sullo studio di Europa ed Io. Si prevede che il JEO entri in orbita attorno a Giove sei anni dopo il lancio (nel dicembre 2025). Dopo aver condotto uno studio prolungato del pianeta, di Io e del toro ionico associato alla luna per circa 30 mesi (periodo nel quale sono previsti comunque dei sorvoli ravvicinati degli altri satelliti medicei), il JEO entrer\u00e0 in orbita attorno ad Europa nel 2028. Posizionato inizialmente su un'orbita polare di 200\u00a0km di altitudine, l\"'orbiter\" sar\u00e0 successivamente trasferito verso un'orbita pi\u00f9 stretta, a 100\u00a0km dalla superficie. Si prevede che questa fase durer\u00e0 almeno nove mesi e si concluder\u00e0 con un impatto sulla superficie della luna.\nLa sonda sar\u00e0 alimentata da un generatore termoelettrico a radioisotopi (RTG) e peser\u00e0 tra i 61 e i 160\u00a0kg. Obiettivi della missione saranno: ottenere una conferma (o una smentita) della presenza di un oceano al di sotto della superficie; studiare la coltre di ghiaccio che ricopre la superficie, individuarne la composizione, le caratteristiche superficiali principali, la presenza di siti di recente attivit\u00e0 geologica e di futuri luoghi adatti ad un'esplorazione \"in situ\"; stabilire l'abitabilit\u00e0 della luna; comprendere come Europa interagisce con il sistema di Giove (in particolare, l'effetto mareale responsabile del riscaldamento interno della luna e le interazioni della tenue atmosfera e del campo magnetico con il plasma presente nella magnetosfera di Giove).\nAltre missioni proposte.\nJupiter Icy Moons Orbiter.\nUna precedente proposta di porre un \"orbiter\" attorno ad Europa era inclusa nella missione \"Jupiter Icy Moons Orbiter\" della NASA (letteralmente \"Satellite orbitante attorno alle lune ghiacciate di Giove\"), cancellata nel 2005 a causa di tagli nel \"budget\" dell'agenzia spaziale statunitense.\nLa propulsione per la navicella avrebbe dovuto essere fornita per mezzo di un generatore a fissione nucleare, che avrebbe alimentato i propulsori elettrici. La sonda non si sarebbe limitata a semplici sorvoli delle lune di Giove, ma avrebbe posseduto un'autonomia sufficiente a permetterle di entrare in orbita attorno ad esse e successivamente allontanarsi di nuovo verso l'obiettivo seguente. Era stata valutata l'opportunit\u00e0 di trasportare un \"lander\" su Europa in grado di penetrare la coltre di ghiaccio e raggiungere l'oceano sotto la superficie.\nLa missione era estremamente ambiziosa ed il generatore nucleare, l'elemento chiave che avrebbe potuto permettere l'ampia autonomia energetica di cui era necessaria, al 2005 non era ancora pronto e sarebbero stati necessari ulteriori fondi per il suo sviluppo. Nonostante l'alto interesse della comunit\u00e0 scientifica per Europa, il presidente Bush escluse definitivamente un finanziamento per JIMO nella proposta di bilancio della NASA per l'anno 2006, presentata nel 2005 al Congresso degli Stati Uniti. Mike Griffin, allora direttore della NASA, comment\u00f2 cos\u00ec la decisione:\nAltre proposte.\nDurante la lunga fase di sviluppo del \"Jupiter Icy Moons Orbiter\" furono proposte varie missioni alternative: alcune ideate con l'intenzione di mantenere bassi i costi, altre caratterizzate da soluzione tecnologicamente ancora pi\u00f9 complesse rispetto al JIMO e che avrebbero dovuto raggiungere obiettivi ancora pi\u00f9 ambiziosi.\nUna prima proposta di missione, inquadrata nell'ambito del Programma Discovery, denominata \"Ice Clipper\" (letteralmente \"taglia ghiaccio\"), avrebbe adottato una sonda a impatto simile a quello della missione \"Deep Impact\". La proposta, avanzata nel 1997, prevedeva che l'impattatore si sarebbe schiantato in modo controllato sulla superficie di Europa, generando una nube di detriti che sarebbe poi stata raccolta da una piccola sonda spaziale che vi avrebbe volato attraverso ed avrebbe riportato a Terra il materiale per successive analisi. Senza il bisogno di un atterraggio e successivo decollo della sonda da un'orbita attorno Giove o Europa, la soluzione adottata da \"Ice Clipper\" sarebbe una delle meno costose, poich\u00e9 la quantit\u00e0 di carburante necessaria sarebbe ridotta.\nIdee pi\u00f9 ambiziose sono state avanzate per un \"lander\" capace di trovare le prove dell'esistenza della vita che potrebbero essere congelate nell'alta superficie, o anche per esplorare direttamente il possibile oceano sotto il ghiaccio di Europa.\nUna proposta vorrebbe utilizzare una grande \"Melt Probe\" (letteralmente \"Sonda per fondere\") nucleare (\"Cryobot\") che attraverserebbe la superficie sciogliendo il ghiaccio finch\u00e9 non arriverebbe all'oceano sottostante. \"The Planetary Society\" ha affermato che scavare un pozzo fin sotto la superficie dovrebbe essere un obiettivo primario e provvederebbe alla protezione dalle radiazioni gioviane. Una volta raggiunta l'acqua, la sonda rilascerebbe un veicolo sottomarino autonomo (\"hydrobot\"), che raccoglierebbe le informazioni per poi trasmetterle agli osservatori a Terra. Entrambi il \"cryobot\" e l\"'hydrobot\" dovrebbero attraversare un'estrema sterilizzazione per evitare che la sonda rilevi organismi terrestri anzich\u00e9 l'eventuale vita nativa e per evitare una contaminazione dell'oceano su Europa. Neppure quest'ultima proposta di missione \u00e8 entrata nella sessione di progettazione dettagliata."}
{"id": "3048548", "revid": "436907", "url": "https://it.wikipedia.org/wiki?curid=3048548", "title": "Rock Star (N.E.R.D)", "text": "Rock Star \u00e8 un brano musicale del gruppo musicale statunitense N.E.R.D, estratto come secondo singolo dall'album \"In Search of...\". Il brano \u00e8 stato utilizzato nella colonna sonora dei film \"Un ciclone in casa\" e \"Blue Crush\". La canzone \u00e8 inoltre presente nella tracklist del videogioco Burnout Paradise.\nSono stati prodotti due video musicali per \"Rock Star\": la prima \u00e8 stata diretta dalla regista Diane Martel, mentre la seconda versione mai distribuita \u00e8 stata diretta da Hype Williams."}
{"id": "3048549", "revid": "115794377", "url": "https://it.wikipedia.org/wiki?curid=3048549", "title": "G\u00e9ry-Jacques-Charles Leuliet", "text": "Biografia.\nMonsignor G\u00e9ry-Jacques-Charles Leuliet nacque a Richebourg-l'Avou\u00e9 il 12 gennaio 1910.\nFormazione e ministero sacerdotale.\nStudi\u00f2 al collegio \"St-Bertin\" di St-Omer e al seminario vescovile di Arras.\nL'8 luglio 1933 fu ordinato presbitero per la diocesi di Arras. Dopo incarichi minori fu superiore del collegio \"Saint-Pierre\" di Calais dal 1941, decano di Notre Dame a Calais dal 1951, direttore delle opere diocesane dal 1953, vicario generale dal 1956 e arcidiacono delle zone rurali dal 1962.\nMinistero episcopale.\nIl 14 febbraio 1963 papa Giovanni XXIII lo nomin\u00f2 vescovo di Amiens. Ricevette l'ordinazione episcopale il 9 maggio successivo ad Arras dal vescovo di Arras G\u00e9rard-Maurice-Eug\u00e8ne Huyghe, coconsacranti l'arcivescovo metropolita di Sens Ren\u00e9-Louis-Marie Stourm e il vescovo titolare di Blaundo Victor-Jean Perrin. Prese possesso della diocesi il 12 dello stesso mese. Partecip\u00f2 a tre delle quattro sessioni del Concilio Vaticano II. Al termine di esso si adoper\u00f2 per attuare in diocesi le decisioni prese. Riorganizz\u00f2 la diocesi in diciassette decanati e fond\u00f2 il Centre Daveluy ad Amiens per incoraggiare, accogliere e accompagnare tutte le vocazioni. Fu presidente della commissione episcopale del mondo rurale della Conferenza episcopale francese dal 1965 al 1971. Nel 1966 incoraggi\u00f2 padre Henri-Marie Guilluy nella fondazione della Congregazione di Nostra Signora della Speranza che il 2 febbraio 1984 eresse in associazione diocesana. La particolarit\u00e0 di questa congregazione monastica benedettina \u00e8 l'accogliere monaci disabili e malati.\nIl 15 gennaio 1985 papa Giovanni Paolo II accett\u00f2 la sua rinuncia al governo pastorale della diocesi per raggiunti limiti di et\u00e0.\nIl 13 maggio 2012, alla morte di monsignor Antoine Nguy\u00ean Van Thien, divenne il vescovo vivente pi\u00f9 anziano.\nMor\u00ec nella casa diocesana \"San Vaast\" di Arras il 1\u00ba gennaio 2015 all'et\u00e0 di quasi 105 anni. Le esequie si tennero il 7 gennaio alle ore 14.30 nella cattedrale di Amiens. Al termine del rito fu sepolto nella cripta dello stesso edificio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3048555", "revid": "125885696", "url": "https://it.wikipedia.org/wiki?curid=3048555", "title": "Dragon Ball Z - La sfida dei guerrieri invincibili", "text": " \u00e8 un film del 1991 diretto da Mitsuo Hashimoto. \u00c8 un mediometraggio anime, settimo film basato sul manga \"Dragon Ball\" e quarto ad essere tratto dalla serie TV \"Dragon Ball Z\". Fu proiettato per la prima volta in Giappone il 9 marzo 1991 presso il festival Toei Anime Fair, insieme al mediometraggio anime \"Magical Tarur\u016bto-kun\" (tratto dall'omonima serie).\nIl film utilizza per i titoli di coda una nuova canzone intitolata di Dai Sat\u014d e Chiho Kiyoka, cantata da Hironobu Kageyama e gli SHINES.\nTrama.\nPiccolo sta meditando, quando Son Gohan arriva per mostrargli come Hire Dragon balla al suono del suo fischio. Piccolo urla subito a Gohan di fermarsi, poich\u00e9 il suono danneggia le sue sensibili orecchie da Namecciano. Nel frattempo, uno strano pianeta si sta avvicinando rapidamente alla Terra. Son Goku e Crilin tentano di deviarlo con una Kamehameha, ma vengono spazzati via. Il pianeta esplode improvvisamente, rivelando di contenere un'astronave che sbarca sulla Terra. Un esercito agli ordini di Slug, un anziano namecciano con un cuore di pura malvagit\u00e0, prende rapidamente il controllo di tutta l'area circostante.\nMentre Gohan inizia a combattere contro l'esercito, Slug osserva la battaglia dall'interno dell'astronave e nota la sfera del drago sul suo cappello, ricordando vagamente della loro esistenza nel suo pianeta natale. Dopo aver preso la sfera, Slug afferma di voler utilizzare la Terra come nuovo veicolo. Gohan viene facilmente sconfitto da Dorodabo e Angila, due scagnozzi di Slug. Quest'ultimo poi legge la mente di Bulma e apprende delle sfere del drago della Terra. Slug invia subito i suoi uomini a trovare le altre sei e, una volta evocato Shenron, gli chiede di farlo tornare giovane per sempre. Infine, i servitori di Slug coprono il pianeta con delle nuvole scure, facendone scendere drasticamente la temperatura.\nTempo dopo, Goku, Crilin e Gohan si sono ripresi. Gohan torna a sfidare Slug venendo nuovamente sconfitto, ma viene salvato da Piccolo, che uccide facilmente Dorodabo. Tuttavia, l'energia di Gohan viene assorbita da Medamatcha (un altro scagnozzo di Slug), mentre Piccolo rimane gravemente ferito da Angila mentre protegge Gohan. Goku arriva all'improvviso, uccidendo in pochi secondi Angila e Medamatcha con la sua forza travolgente. Crilin, non prestando attenzione all'avvertimento di Goku, decide di combattere contro Slug, ma non \u00e8 alla sua altezza. Goku e Slug iniziano un duello, ma \u00e8 presto evidente che la forza di Slug supera anche quella di Goku. Con le spalle al muro, Goku evoca tutta la sua forza e raggiunge lo stadio di un Falso Super Saiyan travolgendo rapidamente Slug, ma il namecciano ha un ultimo asso nella manica: la Kyodaika, una tecnica grazie alla quale diventa un gigante.\nSlug inizia a stritolare Goku, ma in quel momento Piccolo si strappa le orecchie e grida a Gohan di iniziare a fischiare. Slug rimane stordito dal dolore, rilasciando Goku dalla sua presa. Piccolo trasferisce la sua energia rimanente a Goku, che vola sopra le nuvole scure e forma una Genkidama con l'energia dal sole. Slug si dirige rapidamente verso Goku per fermarlo, ma viene colpito dalla sfera, che lo fa schiantare vicino alla macchina che crea le nuvole scure. Mentre le nuvole scompaiono, i raggi del sole ristabiliscono di nuovo l'equilibrio sulla Terra.\nDistribuzione.\nEdizione italiana.\nIl primo doppiaggio italiano del film, usato per l'uscita in VHS nel 1998 e per le trasmissioni TV su Rai 2 nel 2001, fu eseguito dalla Coop. Eddy Cortese e diretto da Fabrizio Mazzotta, con un cast differente da quello della serie TV. La terminologia venne mantenuta fedele alla versione italiana del manga, eccetto per alcuni particolari: il drago Shenron viene chiamato solo \"Dio Drago\" (mentre sulla cover della VHS il nome \u00e8 \"Sheron\"), Re Kaio viene chiamato \"Re Kajo\" e il pianeta Vegeta \u00e8 chiamato \"Saiya\". Inoltre, a differenza del film precedente, l'Hire Dragon viene chiamato semplicemente \"draghetto\".\nIl film fu ridoppiato nel 2003 dal cast italiano di \"Dragon Ball Z\" per la trasmissione in due episodi (intitolati \"Re Slug\" e \"Il super namecciano\") su Italia 1 nella serie \"Dragon Ball: La saga\". Il ridoppiaggio fu effettuato dalla Merak Film e curato da Paolo Torrisi, con dialoghi in buona parte trascritti da quelli del primo doppiaggio. Tuttavia ci sono varie differenze in questo adattamento rispetto al precedente. Tra le principali: \nIl ridoppiaggio \u00e8 stato poi utilizzato per le successive trasmissioni TV e per l'uscita in DVD.\nEdizioni home video.\nL'edizione VHS del film fu prodotta da Dynamic Italia e distribuita da Terminal Video Italia nel 1998. La VHS conteneva il film con il primo doppiaggio.\nL'edizione DVD fu prodotta da Dynit, nuova incarnazione della Dynamic Italia. Il 20 gennaio 2007 fu distribuita in edicola da De Agostini, mentre la distribuzione sul mercato avvenne l'11 aprile 2007 a opera della Terminal Video Italia. Mentre il master video \u00e8 un semplice riversamento dalla precedente VHS, l'audio \u00e8 disponibile in italiano in Dolby Digital 5.1 e in giapponese in 2.0. Poich\u00e9 la versione italiana del film fu concessa da RTI, il DVD contiene esclusivamente il ridoppiaggio. Sono inclusi inoltre i sottotitoli in italiano e, come extra, landscapes e schede sui personaggi. Una nuova edizione DVD rimasterizzata, prodotta stavolta da Yamato Video, \u00e8 stata allegata a \"La Gazzetta dello Sport\" e \"Corriere della Sera\" il 3 maggio 2017; audio e sottotitoli sono gli stessi dell'edizione precedente.\nAccoglienza.\nIl film frutt\u00f2 in patria un guadagno netto di 1,3 miliardi di yen, venendo visto da 3,6 milioni di spettatori.\nAltri media.\nIl 23 marzo 1994 Sh\u016beisha pubblic\u00f2 un anime comic con le foto del film, che fu importato in Italia da Star Comics nel settembre 1999."}
{"id": "3048556", "revid": "1573940", "url": "https://it.wikipedia.org/wiki?curid=3048556", "title": "Lucilia caesar", "text": "La mosca verde (Lucilia caesar () ) \u00e8 un moscone di colore verde brillante appartenente alla famiglia Calliphoridae, diffuso in Europa. Gli adulti si nutrono principalmente di polline e nettare; le larve sono necrofaghe.\nBiologia.\nQuesto insetto si riproduce normalmente all'interno di carcasse di animali morti, lasciandovi al suo interno le uova, solitamente in mezzo a gruppi di uova di altre specie. In questo modo, sebbene le prime larve si nutrano delle sostante nutritive dei tessuti in decomposizione, le seconde e le terze serie di larve si trasformano in predatori, nutrendosi delle larve di specie diverse ed arrivando a praticare addirittura il cannibalismo. Sebbene le uova vengano di norma deposte in tessuti in decomposizione, essi possono tuttavia trovarsi anche in ferite di tessuti vivi, sia negli animali che nell'uomo."}
{"id": "3048558", "revid": "767487", "url": "https://it.wikipedia.org/wiki?curid=3048558", "title": "Lapdance", "text": "Lapdance \u00e8 un brano musicale del gruppo musicale statunitense N.E.R.D, estratto come primo singolo dall'album \"In Search of...\". Il brano \u00e8 stato utilizzato nella colonna sonora dei film \"La ragazza della porta accanto\", \"Kiss of the Dragon\", \"Codice Swordfish\" e \"The Real Cancun\".\nIl video musicale prodotto per \"Lapdance\" \u00e8 stato diretto dalla regista Diane Martel."}
{"id": "3048559", "revid": "80339", "url": "https://it.wikipedia.org/wiki?curid=3048559", "title": "Lago Mogotoevo", "text": "Il lago Mogotoevo () \u00e8 un lago salato della Russia siberiana orientale situato vicino alla costa del Mare della Siberia orientale, all'interno del Circolo polare artico. Si trova nel Allaichovskij ulus della Repubblica Autonoma della Sacha-Jacuzia.\nDescrizione.\nIl lago Mogotoevo si trova nella parte nord del Bassopiano della Jana e dell'Indigirka, a nord-ovest della foce del fiume Indigirka. Ha una superficie di 323\u00a0km\u00b2, una lunghezza di 34\u00a0km e una larghezza \u00e8 di 15\u00a0km; queste dimensioni ne fanno il pi\u00f9 grande lago naturale della Jakuzia. \u00c8 alimentato dai fiumi Voroncova e Bol'\u0161aja Melkaja e dal torrente Ju\u017enyj Mogotoevskij; il suo maggiore emissario \u00e8 il piccolo fiume Melkaja, a nord, che si getta nel mare della Siberia orientale. Il Mogotoevo \u00e8 collegato da un canale al lago Bol'\u0161oe che si trova a poca distanza verso est.\nIl ghiaccio compare sul lago a settembre - inizio ottobre e dura fino alla fine di giugno. Negli anni freddi, il lago non sgela completamente.\nFauna.\nLe rive del lago sono un grande sito di nidificazione per l'edredone dagli occhiali, l'oca lombardella minore e altri uccelli acquatici.\nNel lago sono presenti: omul, nelma e coregone bianco."}
{"id": "3048560", "revid": "80339", "url": "https://it.wikipedia.org/wiki?curid=3048560", "title": "Mogotoevo", "text": ""}
{"id": "3048561", "revid": "80339", "url": "https://it.wikipedia.org/wiki?curid=3048561", "title": "Mogotojevo", "text": ""}
{"id": "3048562", "revid": "80339", "url": "https://it.wikipedia.org/wiki?curid=3048562", "title": "Mogotoyevo", "text": ""}
{"id": "3048563", "revid": "80339", "url": "https://it.wikipedia.org/wiki?curid=3048563", "title": "Lago Mogotoyevo", "text": ""}
{"id": "3048565", "revid": "80339", "url": "https://it.wikipedia.org/wiki?curid=3048565", "title": "Lago Mogotojevo", "text": ""}
{"id": "3048569", "revid": "33701662", "url": "https://it.wikipedia.org/wiki?curid=3048569", "title": "Cultura araba", "text": ""}
{"id": "3048570", "revid": "767487", "url": "https://it.wikipedia.org/wiki?curid=3048570", "title": "La Leccia", "text": "La Leccia \u00e8 una localit\u00e0 del comune italiano di Castelnuovo di Val di Cecina, nella provincia di Pisa, in Toscana.\nIl borgo sorge nel territorio della frazione di Sasso Pisano, lungo la strada che collega quest'ultimo a Larderello, nascosto tra le colline che dividono le sorgenti del fiume Cornia dalla valle del torrente Pavone.\nStoria.\nLe prime notizie risalgono al 1028, quando il castello e la rocca furono oggetto di una transazione tra personaggi appartenenti alla casata dei Cadolingi. All'inizio del XII secolo nel castello fu redatta una donazione da parte di alcuni conti Aldobrandeschi al monastero benedettino di San Piero di Monteverdi al quale, nel 1176, papa Alessandro III conferm\u00f2 la propriet\u00e0 di un sesto del castello. Sulla Leccia avevano diritti anche i presuli di Volterra, diritti confermati dai papi Alessandro III e Urbano III (nel 1186).\nAl vescovo Ildebrando Pannocchieschi, sempre nel 1186, Arrigo VI conferm\u00f2 il possesso del castello. Nonostante queste rivendicazioni episcopali, la reale sovranit\u00e0 era in mano al Comune di Volterra, impegnato ad espandere il controllo sul territorio. Il XIII secolo fu cos\u00ec contrassegnato da continue lotte tra il Comune cittadino e i Vescovi. \nIl Comune di Volterra ottenne nel 1204 la sottomissione degli uomini del castello. Ma nel 1259 il vescovo Ranieri pretendeva ancora di riscuotervi la tassa del frodo: la soluzione fu trovata nel 1264 con una sorta di condominio tra il Vescovo e il Comune di Volterra.\nMonumenti e luoghi d'interesse.\nIl borgo.\nIl borgo, circondato da querce, ulivi e lecci (da cui trae il nome), si caratterizza anche per le orchidee che nascono spontaneamente nei pascoli e nelle radure circostanti. Come altri borghi presenti sul territorio, conserva, in piccolo, la struttura medievale.\nLa chiesa di San Bartolomeo Apostolo.\nLa chiesa di San Bartolomeo Apostolo, risalente al XIII secolo, rimase sotto la giurisdizione della pieve Morba come semplice rettor\u00eca (chiesa non parrocchiale affidata ad un ecclesiastico) fino al 1477, quando fu elevata al grado di parrocchia con la denominazione di Pieve. Alla fine del Cinquecento una frana travolse parte della Pieve. Altri crolli si verificarono nel XVIII e XIX secolo. I numerosi rimaneggiamenti e restauri cui \u00e8 stata sottoposta la chiesa ne hanno alterato l'aspetto originario.\nLe due campane della chiesa risalgono una al 1632 (donata dalla popolazione scampata alla peste), l'altra al 1333, come si legge dell'iscrizione latina incisa sul corpo in bronzo. Questa campana proviene probabilmente dalla Cappella della Madonna del Latte, oggi scomparsa, come starebbe ad indicare l'immagine della Madonna che allatta il Bambino, anch'essa incisa sopra l'iscrizione. All'interno della chiesa viene conservato il dipinto La Madonna del Libro.\nIl dipinto \"La Madonna del Libro\" (1599).\nLa Madonna del Libro era originariamente destinato alla Chiesa della Madonna del Libro. \nNel dipinto la Vergine \u00e8 colta nell'atto di leggere il libro che tiene nella mano destra. Lo sguardo \u00e8 vivo e appassionato, come si nota dall'accenno di sorriso. La posa del Fanciullo contribuisce a comunicare la generale atmosfera di raccoglimento che si respira nel dipinto e la sua mano benedicente svela l'oggetto della lettura: la Sacre Scritture. \nIl dipinto \u00e8 opera di Matteo Gondi, detto Matteo da Leccia, detto anche \"il Perez\" (1540 - 1632) originario del borgo.\nIl santuario della Madonna del Libro.\nL'origine del santuario \u00e8 strettamente legata ad un evento miracoloso durante la guerra, nel 1472, tra Lorenzo de' Medici e il Comune di Volterra per il possesso delle miniere di allume nel vicino borgo di Sasso Pisano. La popolazione della Leccia preg\u00f2 assiduamente la Vergine per chiedere protezione dalle terribili devastazioni compiute dalle milizie fiorentine, finch\u00e9 questa non apparve ad una donna promettendo la sua benevolenza e assicurando l'imminente pace. Il nome della chiesa deriva dal dipinto La Madonna del Libro, qui conservato fino a pochi anni fa e poi spostato nella vicina chiesa di San Bartolomeo Apostolo.\nLa caratteristica che rende unico il santuario \u00e8 il portico trilatero che avvolge la struttura al punto da riscriverne la pianta che da una forma a \"T\" diviene triangolare. Il portico conferisce un aspetto del tutto inconsueto alla chiesa, rendendola all'epoca unica non solo in Toscana ma in tutta Italia. Tale peculiarit\u00e0 nasce dall'essere, se non l'unica, almeno la prima struttura di derivazione andina da noi conosciuta. Questo modello fu probabilmente importato da Matteo da Leccia di ritorno in patria dal suo soggiorno a Lima nei primi anni del Seicento.\nCastel Volterrano.\nCastel Volterrano fu probabilmente eretto dal Vescovo o dal Comune di Volterra come rocca al confine tra le sorgenti del Cornia e quelle del Possera. Agli inizi del XV secolo era ancora comune a s\u00e9, ma nel 1447 venne assalito e distrutto dalle truppe di Alfonso di Aragona.\nLa Fonte del latte.\nNei pressi del borgo una sorgente chiamata la Fonte del Latte versa da secoli una vena d'acqua leggermente tiepida che, si narra, vanta la miracolosa capacit\u00e0 di far tornare il latte alle neo-madri che malauguratamente lo abbiano perso. Le leggendarie propriet\u00e0 della fonte conobbero una crescente risonanza da quando nel XVI secolo Andrea Bacci, medico di papa Sisto V, ne pubblicizz\u00f2 il miracoloso valore terapeutico. \nNel XIV secolo la sorgente vide la costruzione di una Cappella che portava il suo nome. Della cappella oggi non rimane alcuna traccia per effetto di una grande piena dell'adiacente fiume Cornia.\nTra le storie popolari possiamo segnalarne una: nella roccia sovrastante la sorgente era stata realizzata una nicchia per porvi un quadro in terracotta raffigurante la Madonna. La donna che non aveva latte vi portava tre pegni, beveva tre o quattro sorsate d'acqua e recitava una preghiera. Sulla strada del ritorno, le mammelle della donna si riempivano di latte. Gli avventori che successivamente giungevano sul luogo dovevano scegliere uno dei tre pegni, portarselo appresso ed elevare una preghiera alla Madonna affinch\u00e9, grazie al recuperato latte materno, il bambino crescesse sano e forte. Il rituale si ripeteva con i successivi avventori nei confronti di sempre nuovi pegni.\nSagre e feste paesane.\nLa festa pi\u00f9 famosa che si tiene alla Leccia \u00e8 la Festa del 1\u00ba maggio. Tipica anche la Festa della Madonna della Grandine."}
{"id": "3048573", "revid": "767487", "url": "https://it.wikipedia.org/wiki?curid=3048573", "title": "Paul Horowitz", "text": ""}
{"id": "3048574", "revid": "309289", "url": "https://it.wikipedia.org/wiki?curid=3048574", "title": "Lago Nerpi\u010d'e (Sacha-Jacuzia)", "text": "Il lago Nerpi\u010d'e () \u00e8 un lago d'acqua dolce d'origine termocarsica della Russia siberiana orientale. si trova nel Ni\u017enekolymskij ulus della Repubblica Autonoma della Sacha-Jacuzia.\nEsteso su pi\u00f9 di 200\u00a0km\u00b2 nel bassopiano della Kolyma, le sue misure sono 30\u00a0km di lunghezza per 9\u00a0km di larghezza. Si trova a breve distanza dalla costa del mare della Siberia orientale presso uno dei rami deltizi del fiume Kolyma; \u00e8 posto in comunicazione con il lago \"\u010cuko\u010d'e\".\nFauna.\nIn estate, il lago funge da luogo di nidificazione per un gran numero di oche e anatre. Ci sono pascoli di renne vicino al lago.\nIl lago \u00e8 ricco di \"Brachymystax lenox\", coregoni, (\"Coregonus muksun\", \"Coregonus albula\", omul) e nelma."}
{"id": "3048575", "revid": "767487", "url": "https://it.wikipedia.org/wiki?curid=3048575", "title": "The Real Cancun", "text": "The Real Cancun \u00e8 un documentario del 2003 diretto da Rick de Oliveira.\nIspirato allo stile dei reality show, il film segue le vite di sei americani dal 13 marzo al 23 marzo 2003 durante i festeggiamenti dello Spring break a Canc\u00fan in Messico.\nCritica.\nIl film ha ricevuto durante l'edizione dei Razzie Awards 2003 due nomination come Peggior film e Peggior pretesto per un film attuale."}
{"id": "3048578", "revid": "1305772", "url": "https://it.wikipedia.org/wiki?curid=3048578", "title": "Lago Nerpi\u010d'e", "text": "Nerpi\u010d'e \u00e8 il nome di due laghi della Russia:"}
{"id": "3048579", "revid": "80339", "url": "https://it.wikipedia.org/wiki?curid=3048579", "title": "Nerpi\u010d'e", "text": ""}
{"id": "3048580", "revid": "80339", "url": "https://it.wikipedia.org/wiki?curid=3048580", "title": "Nerpi\u010de", "text": ""}
{"id": "3048581", "revid": "80339", "url": "https://it.wikipedia.org/wiki?curid=3048581", "title": "Nerpic'e", "text": ""}
{"id": "3048582", "revid": "80339", "url": "https://it.wikipedia.org/wiki?curid=3048582", "title": "Nerpichye", "text": ""}
{"id": "3048584", "revid": "80339", "url": "https://it.wikipedia.org/wiki?curid=3048584", "title": "Lago Nerpichye", "text": ""}
{"id": "3048587", "revid": "22475", "url": "https://it.wikipedia.org/wiki?curid=3048587", "title": "The Art of Electronics", "text": "The Art of Electronics (letteralmente \"l'arte dell'elettronica\"), di Paul Horowitz e Winfield Hill, \u00e8 un celebre libro sull'elettronica digitale e analogica ed un importante testo di riferimento, usato anche in ambito accademico, di cui \u00e8 stata pubblicata la terza edizione nel 2015. \u00c8 particolarmente apprezzata la grande quantit\u00e0 di esempi, sia positivi (circuiti ben progettati) che negativi (circuiti mal progettati).\nPanoramica.\nIl libro copre molte aree della progettazione elettronica, dagli elementari concetti di tensione in corrente continua, corrente elettrica e resistenza elettrica, ai filtri attivi e oscillatori, all'elettronica digitale, includendo i microprocessori e le interfacce a bus digitali. Discute anche aspetti spesso trascurati come l'alta frequenza, le tecniche di progettazione ad alta velocit\u00e0 e le applicazioni di bassa potenza.\nIl volume include molti circuiti di esempio. Oltre a riportare esempi di circuiti ben progettati, esemplifica anche casi di cattiva progettazione, illustrando le caratteristiche che rendono i progetti buoni o cattivi. \nLo si pu\u00f2 descrivere come un punto di raccordo fra un libro di testo e un manuale di riferimento, sebbene manchino le domande e gli esercizi di fine capitolo che spesso si trovano nei libri di testo.\nEsiste anche un testo complementare, \"Student Manual for The Art of Electronics\" ('Manuale dello studente per The Art of Electronics') di Thomas C. Hayes e Paul Horowitz. Anche se ripetutamente fa riferimenti al testo principale, il manuale dello studente \u00e8 specificatamente sviluppato per l'insegnamento dell'elettronica. Contiene esercitazioni di laboratorio e supplementi di testi esplicativi destinati allo studente. Al contrario, \"The Art of Electronics\" contiene tabelle, equazioni, diagrammi e altra documentazione applicativa di riferimento per una rapida consultazione da parte dei realizzatori.\nTerza edizione.\nPer alcuni aspetti la II edizione \u00e8 sorpassata, riportando parti elettriche obsolete e trascurando tecnologie sviluppate da quando il volume fu scritto. Per questa ragione, la terza edizione \u00e8 stata pi\u00f9 volte annunciata da voci che ne davano la pubblicazione per imminente. Nel 2006, la terza edizione apparve in alcuni database online con il codice ISBN 0521809266, alimentando ulteriori speculazioni. Comunque, Winfield Hill rispose con un comunicato che l'arrivo del libro avrebbe richiesto ancora degli anni.\nA Natale 2011, Winfield Hill comunic\u00f2 che in gennaio 2012 sono stati ricevuti 15 capitoli, mancandone ancora cinque, che dovrebbero essere completati entro l'estate del 2012 o l'inizio del 2013.\nNel giugno 2014, Winfield Hill ha comnicato quanto segue \"Our long-promised-but-never-arriving 3rd edition of AoE is finally \"finished\", we're just cleaning up the 1400 figures, polishing some final text edits, and making an index. It should arrive with a 2014 publication date\u2014only 25 years after the second edition.\"\nAd aprile 2015 \u00e8 stata rilasciata finalmente la terza edizione, disponibile solo in formato cartaceo."}
{"id": "3048590", "revid": "74801", "url": "https://it.wikipedia.org/wiki?curid=3048590", "title": "Jos\u00e9 de Jes\u00fas Garc\u00eda Ayala", "text": "Biografia.\nNato nel 1910 a Yur\u00e9cuaro, nel Messico centrale, fu poi ordinato sacerdote nel 1937, a 27 anni, per la diocesi di Zamora. Nel 1963 venne nominato vescovo ausiliare di Campeche e, 4 anni dopo, vescovo di Campeche, carica che mantenne fino al 1982, quando si ritir\u00f2 all'et\u00e0 di 71 anni.\nPartecip\u00f2 al Concilio Vaticano II. Si spense il 15 gennaio 2014 all'et\u00e0 di 103 anni.\nGenealogia episcopale.\nLa genealogia episcopale \u00e8:"}
{"id": "3048591", "revid": "1783371", "url": "https://it.wikipedia.org/wiki?curid=3048591", "title": "Open collector", "text": "Un open collector (collettore aperto), \u00e8 un tipo di porta logica avente come uscita fisica il collettore del BJT costituente l'ultimo stadio del suo circuito.\nQuesto tipo di porta viene utilizzato quando si ha la necessit\u00e0 di pilotare dei dispositivi che richiedono una corrente maggiore e valori di tensione di alimentazione diversa rispetto a quella del dispositivo logico di pilotaggio.\nIn questo modo, il circuito finale pu\u00f2 essere completato a piacimento dimensionando opportunamente la resistenza di collettore (esterna al chip) assegnando alla corrente il valore desiderato in funzione della tensione scelta.\nI limiti di tensione e corrente nominali delle porte open-collector sono generalmente pi\u00f9 alti di quelli delle porte normali, anche se esistono dei dispositivi che non permettono di lavorare con tensioni e correnti pi\u00f9 elevate, un tipico esempio \u00e8 costituito dal chip 7406, facente parte della serie 7400 in tecnologia TTL.\nFunzionamento.\nNella figura sopra, la base del transistor \u00e8 chiamata \u201cIC Output\u201d, cio\u00e8 uscita del circuito integrato. Questa \u00e8 un'uscita interna proveniente dal circuito logico interno. Dal punto di vista del transistor questo \u00e8 l'ingresso che controlla la sua commutazione. L'uscita esterna viene presa sul collettore del transistor e quest'ultimo agisce come interfaccia tra l'IC interno e la circuiteria esterna.\nL'uscita essenzialmente lavora o come un circuito aperto, cio\u00e8 connesso a nulla, o come connesso a massa. Solitamente all'uscita si trova una resistenza di pull-up che fa salire la tensione d'uscita quando il transistor viene spento. Quando il transistor connesso a questa resistenza viene acceso, l'uscita va al valore 0, essendo connessa a massa. Le uscite dei circuiti open-collector sono molto utili nelle operazioni analogiche matematiche.\nUn dispositivo three-state \u00e8 differente da un open-collector poich\u00e9 composto da transistor che funzionano da pozzi e da sorgenti di corrente in entrambi gli stati logici, oltre a un controllo che permette di spegnere entrambi i transistor e isolare l'uscita.\nApplicazioni dei dispositivi open-collector.\nPoich\u00e9 le resistenze di pull-up non necessitano di connessione all'alimentazione interna, all'uscita pu\u00f2 essere usata una qualunque tensione entro i limiti di sicurezza del dispositivo. I circuiti open-collector sono pertanto usati per interfacciare famiglie di dispositivi che hanno differenti valori di tensione di funzionamento e possono sopportare tensioni superiori a quelle di alimentazione. Questi dispositivi sono comunemente usati per pilotare altri dispositivi come i tubi Nixie e il Display fluorescente a vuoto che richiedono alte tensioni di alimentazione rispetto alla tensione nominale di 5 volt.\nUn altro vantaggio \u00e8 il fatto che le uscite di pi\u00f9 open-collector possono essere connesse a una singola linea. Se tutti gli output connessi alla linea sono ad alta impedenza, la resistenza di pull-up mantiene l'uscita al livello logico alto (livello 1). Se una o pi\u00f9 uscite sono al livello logico basso (livello 0) l'uscita \u00e8 connessa a massa e nella resistenza di pull-up o nel carico scorre corrente. Si dice quindi che le uscite open-collector implementano la porta AND cablata (wired logic AND).\nUn'altra applicazione dell'open-collector \u00e8 la connessione di diversi dispositivi al bus. \nTramite la connessione delle uscite di pi\u00f9 open-collector assieme, il nodo comune forma le cosiddette porte \u201cAND cablato\u201d o \u201cOR cablato\u201d. Una porta AND cablata si comporta come la normale funzione booleana AND di due (o pi\u00f9) porte, l'uscita \u00e8 allo stato logico 1 se e solo se tutti gli ingressi sono a livello logico 1 ed \u00e8 0 altrimenti. Una porta OR cablata si comporta anch'essa come una normale OR: l'uscita \u00e8 bassa se e solo se ogni ingresso \u00e8 basso.\nI dispositivi SCSI-1 usano un open-collector per i segnali elettrici. SCSI-2 and SCSI-3 possono usare il EIA-485.\nUn problema degli open-collector riguarda il consumo di energia, essi infatti tendono a richiedere elevati valori di corrente minima per un corretto funzionamento; anche nel caso in cui siano nello stato 'off' spesso sono caratterizzati da qualche nano ampere di corrente di dispersione (la quantit\u00e0 esatta varia a seconda della temperatura).\nMOSFET.\nLa controparte MOSFET dell'open-collector \u00e8 la connessione open-drain. Le uscite open-drain possono risultare utili, come l'open-collector, nelle implementazioni tramite elettronica analogica di operazioni matematiche. Un terminale di drain aperto viene connesso a massa quando un valore di tensione alto (livello 1) viene applicato al gate, presenta un'alta impedenza quando viene invece applicato al gate un basso valore di tensione (livello 0). L'alta impedenza rende l'uscita flottante (floating), ovvero a una tensione non definita (floating), quindi questo dispositivo necessita di una resistenza di pull-up esterna connessa all'alimentazione positiva (livello 1) per garantire il livello logico 1 all'uscita.\nI dispositivi microelettronici che usano segnali a drain aperto, come i microcontrollori, possono presentare una resistenza \u201cinterna\u201d di leggero pull-up (weak pull-up) per connettere il terminale in questione con l'alimentazione positiva, come la Vdd, del dispositivo. Questa resistenza di weak pull-up, dell'ordine dei 100 k\u03a9 e fa in modo che il valore della tensione in uscita non sia flottante. Resistenze esterne di pull-up, dell'ordine di 3 k\u03a9, sono in grado di ridurre il tempo di salita di un segnale, come nel caso di I\u00b2C, e di minimizzare il rumore, come sui sistemi dei reset degli ingressi. In molti dispositivi le resistenze di pull-up interne possono essere disabilitate qualora si usassero resistenze esterne o semplicemente non fossero necessarie."}
{"id": "3048596", "revid": "1305772", "url": "https://it.wikipedia.org/wiki?curid=3048596", "title": "Mimesi (disambigua)", "text": "Mimesi o mimesis (dal greco , \"imitazione\"), pu\u00f2 riferirsi a:"}
{"id": "3048599", "revid": "767487", "url": "https://it.wikipedia.org/wiki?curid=3048599", "title": "The Town (film 2010)", "text": "The Town \u00e8 un film del 2010 diretto da Ben Affleck, basato sul romanzo di Chuck Hogan \"Il principe dei ladri\".\nQuesto \u00e8 il secondo film da regista di Affleck, dopo \"Gone Baby Gone\", da lui anche scritto e prodotto. Oltre ad Affleck, del cast fanno parte Rebecca Hall, Jon Hamm, Jeremy Renner e Blake Lively.\nIl film \u00e8 stato presentato fuori concorso alla 67\u00aa Mostra internazionale d'arte cinematografica di Venezia.\nTrama.\nBoston, USA: Doug MacRay \u00e8 a capo di una banda di ladri e i suoi colpi sono commissionati da un fiorista, che da decenni occupa una posizione di spicco nella criminalit\u00e0 del quartiere. Doug e la sua banda sono dei ladri professionisti e, durante un colpo in banca, prendono in ostaggio la giovane direttrice della filiale rapinata. Liberata la ragazza, Doug si mette sulle sue tracce, onde verificare che non sia in possesso di elementi che potrebbero aiutare le forze dell'ordine nell'identificare i rapinatori. Una volta conosciuta la ragazza, Claire (ancora fortemente traumatizzata per la rapina), Doug ne viene attratto, e inizia a frequentarla, mantenendola completamente all'oscuro della sua vera identit\u00e0. Doug cerca in tutti i modi di far funzionare il rapporto con Claire, nonostante sia ricercato dall'agente dell'FBI Adam Frawley, che cerca di catturarlo prima che lui e la sua banda mettano a segno un'altra rapina.\nInnamoratosi di Claire, Doug decide di lasciare l'attivit\u00e0 criminale. Viene prima fortemente scoraggiato da Jem (nella cui famiglia era cresciuto e che si era fatto nove anni di prigione per lui). Successivamente il boss-fiorista lo ricatta minacciando rappresaglie su Claire e racconta a Doug come ricatt\u00f2 suo padre facendo diventare tossicodipendente sua madre e portandola al suicidio (cosa di cui Doug era all'oscuro fino a quel momento, credendo che la madre l'avesse abbandonato). Doug deve sottostare al ricatto, ma avvisa il boss che lo avrebbe ucciso se fosse successo qualcosa a Claire.\nDopo che Claire viene a sapere da Frawley la vera identit\u00e0 di Doug decide di porre fine al loro rapporto. Nel frattempo la banda si prepara per un altro colpo, questa volta in uno stadio, il Fenway Park. Ma, poco prima del colpo, Krista Coughlin, sorella di Jem ed ex-compagna di Doug, rivela alla polizia i piani della banda.\nUna volta portato a termine con successo il colpo, i quattro si trovano circondati dalle forze dell'ordine e inizia una sparatoria. Gloansy e Dez muoiono, mentre Jem e Doug, travestiti da poliziotti, riescono a fuggire. Frawley riconosce Jem, che si sta allontanando dal luogo della rapina, e gli intima di fermarsi: ne scaturisce uno scontro a fuoco e Jem, circondato dalla polizia, fa credere di essere ancora armato e minacciando i poliziotti si lascia uccidere (a Doug aveva prima detto che per nessun motivo sarebbe tornato in prigione). Doug, vista la morte dell'amico e abbandonata la scena del crimine, decide di eliminare il fiorista e il suo aiutante. Poi telefona a Claire. La ragazza, in compagnia dei poliziotti, lo invita a passare a casa sua, ma al contempo gli lancia un segnale di avvertimento. Doug abbandona la citt\u00e0 di Charlestown dirigendosi a Tangerine in Florida, dove si ritira dalla delinquenza. Prima di partire lascia il bottino dell'ultima rapina nell'orto di Claire, dove lei lo possa ritrovare. Claire user\u00e0 i soldi lasciati da Doug per costruire una pista da pattinaggio per i ragazzi del quartiere in memoria della madre di Doug che si chiamava Doris MacRay.\nProduzione.\nNel settembre 2008 fu annunciato che Ben Affleck avrebbe diretto, scritto e interpretato un adattamento cinematografico de \"Il principe dei ladri\" di Chuck Hogan, prodotto da Warner Bros. e Legendary Pictures. Il titolo originale era \"Prince of Thieves\", proprio come il romanzo, ma fu in seguito cambiato in \"The Town\", probabilmente per non essere confuso e dissociarsi da \"Robin Hood - Principe dei ladri\" di Kevin Reynolds, con Kevin Costner.\nNel luglio 2009 entrarono a far parte del cast artistico anche Jon Hamm e Rebecca Hall.\nLe riprese sono iniziate a Boston (Massachusetts) a fine agosto 2009. L'ex filiale della MASS Bank situata a Melrose, Massachusetts \u00e8 stata utilizzata come una delle banche rapinate nel film, assumendo il nome di Cambridge Merchants Bank. Le riprese si sono svolte quasi interamente nel Massachusetts, nelle localit\u00e0 di Charlestown, Cambridge e Boston; invece le riprese all'interno del casin\u00f2 sono state effettuate nel Connecticut.\nDurante la presentazione al Festival di Venezia, Affleck ha spiegato di essersi grosso modo ispirato a \"Gomorra\" di Matteo Garrone per la realizzazione del film, citando inoltre \"The Departed\" e \"Point Break\".\nPromozione.\nIl primo trailer ufficiale \u00e8 stato pubblicato in rete il 16 luglio 2010, per essere poi allegato alle copie di \"Inception\" di Christopher Nolan.\nDistribuzione.\nIl film \u00e8 stato distribuito nelle sale cinematografiche statunitensi dalla Warner Bros. Pictures il 17 settembre 2010, mentre in quelle italiane l'8 ottobre 2010.\nAccoglienza.\nAlla Mostra internazionale d'arte cinematografica il film ha ottenuto una buona accoglienza, soprattutto sono state lodate le interpretazioni di Jeremy Renner e Jon Hamm."}
{"id": "3048602", "revid": "767487", "url": "https://it.wikipedia.org/wiki?curid=3048602", "title": "Matrimonio in famiglia", "text": "Matrimonio in famiglia (\"Our Family Wedding\") \u00e8 un film del 2010 diretto da Rick Famuyiwa. Oltre ai protagonisti America Ferrera e Lance Gross, nel cast sono presenti anche Forest Whitaker, Carlos Mencia e Regina King.\nTrama.\nLucia, una ragazza messicana, e Marcus, un ragazzo afroamericano, sono una coppia di fidanzati che stanno insieme sin dai tempi del college. Ora hanno deciso di sposarsi, e lo comunicano ai loro rispettivi genitori. Le due famiglie per\u00f2, causa le differenze di ceto sociale, di provenienza etnica e di scelte di vita dei due nuclei familiari, faticano ad andare d'accordo. Inoltre, tra i loro padri vige una forte diffidenza e reciproca rivalit\u00e0 in quanto avevano gi\u00e0 avuto un modo di conoscersi e scontrarsi prima che i loro figli annunciassero di aver pianificato le nozze.\nProduzione.\nLa produzione del film inizi\u00f2 nel secondo trimestre del 2009. Nel mese di maggio si \u00e8 svolta la fase di casting: America Ferrera, Forest Whitaker e Carlos Mencia furono i primi attori ad unirsi al cast. Un mese dopo iniziarono le riprese, svolte prevalentemente a Los Angeles, in California.\nDistribuzione.\nLa 20th Century Fox ha distribuito il film nelle sale americane dal 12 marzo 2010. In Italia il film \u00e8 uscito il 23 luglio 2010.\nAccoglienza.\nIncassi.\nNegli Stati Uniti il film ha incassato 7.629.862 dollari nel week-end d'apertura. In totale ha incassato oltre 20 milioni di dollari.\nCritica.\nLa pellicola ha ricevuto critiche molto negative. Roger Ebert sul \"Chicago Sun-Times\" lo ha paragonato ad una mediocre sit-com, con una trama sviluppata in modo semplicistico senza affrontare i reali problemi che potrebbero sorgere dalla diversit\u00e0 di culture. Anche il \"Los Angeles Times\" ha messo in luce come il film abbia fallito nell'affrontare le questioni razziali. Il quotidiano inoltre, ha bocciato nettamente l'interpretazione di America Ferrera."}
{"id": "3048604", "revid": "729019", "url": "https://it.wikipedia.org/wiki?curid=3048604", "title": "Kliment Ohridski (metropolitana di Sofia)", "text": "Kliment Ohridski \u00e8 una stazione della Metropolitana di Sofia.\nLa stazione fu inaugurata nel 2009 e si trova vicino Central Park e di fronte L'Universit\u00e0 di Sofia. Si trova tra \"Zar liberatore\" e \"Vasil Levski Blvd\".\nLa lunghezza della piattaforma \u00e8 come in tutte le stazioni di 102\u00a0m.\nQuesta stazione \u00e8 una delle pi\u00f9 nuove e anche la stazione che ha ricevuto il premio per la pi\u00f9 bella opera architettonica, essa \u00e8 anche luogo di molti interscambi con gli altri mezzi di trasporto, quali gli autobus con le linee 9 72 75 76 84 204 280 284 306 604, i filobus con le linee 1 2 4 e 11.\nCollegamenti esterni.\n Sito ufficiale"}
{"id": "3048605", "revid": "109651", "url": "https://it.wikipedia.org/wiki?curid=3048605", "title": "Our Family Wedding", "text": ""}
{"id": "3048607", "revid": "287204", "url": "https://it.wikipedia.org/wiki?curid=3048607", "title": "Lago Bol'\u0161oe Morskoe", "text": "Il lago Bol'\u0161oe Morskoe (; in italiano: Grande Morskoe) \u00e8 un lago salato della Russia siberiana orientale situato all'interno del Circolo polare artico. Appartiene al bacino della Bol'\u0161aja \u010cuko\u010d'ja. Si trova nel Ni\u017enekolymskij ulus della Repubblica Autonoma della Sacha-Jacuzia.\nDescrizione.\nIl Bol'\u0161oe Morskoe \u00e8 un lago del nord-est del Bassopiano della Kolyma. Ha una superficie di 205\u00a0km\u00b2. La lunghezza del lago \u00e8 di 17,5\u00a0km e la larghezza \u00e8 di 15\u00a0km. \u00c8 il quarto lago per grandezza della Jakuzia. \u00c8 alimentato da un piccolo fiume che si immette da nord-ovest, da neve e pioggia. Emissario \u00e8 il fiume Ankavaam (affluente della Bol'\u0161aja \u010cuko\u010d'ja). Affiancato a sud si trova il lago Maloe Morskoe. Il ghiaccio compare a settembre - inizio ottobre e dura fino alla fine di giugno. Negli anni freddi, il lago non sgela completamente.\nFauna.\nVivono presso il lago l'oca colombaccio, il Cigno di Bewick, il gallo cedrone dal becco nero, il falco pellegrino, le strolaghe e l'oca delle nevi."}
{"id": "3048608", "revid": "80339", "url": "https://it.wikipedia.org/wiki?curid=3048608", "title": "Bol'\u0161oe Morskoe", "text": ""}
{"id": "3048609", "revid": "80339", "url": "https://it.wikipedia.org/wiki?curid=3048609", "title": "Bol'soe Morskoe", "text": ""}
{"id": "3048610", "revid": "245631", "url": "https://it.wikipedia.org/wiki?curid=3048610", "title": "Gilbert Simondon", "text": " La sua opera, che si colloca essenzialmente tra gli anni cinquanta e settanta del XX secolo, partendo dal problema dell'individuazione, tratta principalmente dell'uomo come vivente e della centralit\u00e0 filosofica e politica del problema della tecnica.\nBiografia.\nIl giovane Gilbert Simondon studia al liceo di Saint-\u00c9tienne. In seguito, al liceo di Lione, prepara il concorso per l'\u00c9cole normale sup\u00e9rieure di Parigi, dove viene ammesso nel 1944. A Parigi segue i corsi di Martial Gu\u00e9roult, Maurice Merleau-Ponty, Jean Hyppolite, Georges Canguilhem, Jean-Toussaint Desanti. Simondon ottiene l'abilitazione (agr\u00e9gation) in filosofia nel 1948 e viene nominato professore al liceo Descartes di Tours, dove insegna filosofia dal 1948 al 1955, istituendo anche un piccolo laboratorio di fisica e tecnologia. In seguito assume un incarico alla facolt\u00e0 di lettere di Poitiers (1955-1963), inizialmente come assistente e in seguito, dopo aver sostenuto la sua tesi di dottorato \"L'individuation \u00e0 la lumi\u00e8re des notions de forme et d'information\" (1958), come professore. Nello stesso periodo tiene anche dei corsi all'Universit\u00e0 di Lione. Nel 1963 viene nominato professore di psicologia generale alla Sorbona, dove fonda il laboratorio di psicologia generale e tecnologia (1963-1983).\nPensiero.\nLa filosofia di Simondon nasce da interessi di tipo scientifico e filosofico mutuati da un originale intreccio tra la scuola fenomenologica di Maurice Merleau-Ponty, la tradizione epistemologica a cui appartiene Georges Canguilhem, suo \u2018\u2018directeur de th\u00e8se\u2018\u2018, e la nascente cibernetica di Norbert Wiener. Il tutto sullo sfondo di un'imponente cultura classica e scientifica di matrice bergsoniana e bachelardiana. L'opera pi\u00f9 nota e sulla quale si sono finora maggiormente concentrati gli sforzi degli interpreti \u00e8 la sua tesi di dottorato \"L'individuazione alla luce delle nozioni di forma e informazione\" (1958), dove dominano i concetti di individuazione, metastabilit\u00e0, trasduzione e transindividuale.\nInteresse per la sua opera.\nL'interesse per la sua opera \u00e8 quasi del tutto postumo. Se si eccettua Gilles Deleuze, che fin dagli anni '60 ne recens\u00ec entusiasticamente \"L'individuo e la sua genesi fisica e biologica\" (cfr. in \"L'isola deserta e altri scritti\") e che in \"Logica del senso\" vi si riferisce ampiamente, dimostrando quanto abbia influenzato il suo pensiero, la filosofia di Simondon \u00e8 una riscoperta piuttosto recente. Nonostante una certa notoriet\u00e0, presso i filosofi della tecnica e gli epistemologi, dovuta alla sua tesi complementare di dottorato \"Del modo d'esistere degli oggetti tecnici\" (1958), solo a partire dal 2000, grazie a Bernard Stiegler in Francia e a Paolo Virno in Italia, Simondon diviene noto al grande pubblico e ha inizio l'attivit\u00e0 di ripubblicazione di molti sui scritti e seminari inediti, tuttora in corso.\nBibliografia.\nBibliografia critica.\nIn lingua italiana\nMonografie e opere in volume:\nArticoli:"}
{"id": "3048613", "revid": "80339", "url": "https://it.wikipedia.org/wiki?curid=3048613", "title": "Bolshoye Morskoye", "text": ""}
{"id": "3048614", "revid": "80339", "url": "https://it.wikipedia.org/wiki?curid=3048614", "title": "Lago Bolshoye Morskoye", "text": ""}
{"id": "3048618", "revid": "212348", "url": "https://it.wikipedia.org/wiki?curid=3048618", "title": "Yakima (Washington)", "text": ""}
{"id": "3048620", "revid": "729019", "url": "https://it.wikipedia.org/wiki?curid=3048620", "title": "Stadion Vasil Levski (metropolitana di Sofia)", "text": "Stadion Vasil Levski \u00e8 una stazione della Metropolitana di Sofia.\nLa stazione venne inaugurata nel 2009 in sotterranea, in prossimit\u00e0 del \"National Stadium Vassil Levski\" e tra \"Boulevard Dragan Tsankov\" e \"Boulevard Hristo Georgiev e Evlogi\".\nLa stazione \u00e8 anche un importante punto per quanto riguarda gli interscambi con gli altri trasporti pubblici. Si collega con le linee 72 76 204 604 di autobus, con le linee 2 9 10 12 18 del tram.\nCollegamenti esterni.\n Sito ufficiale"}
{"id": "3048622", "revid": "228587", "url": "https://it.wikipedia.org/wiki?curid=3048622", "title": "Service Level Agreement", "text": ""}
{"id": "3048623", "revid": "447535", "url": "https://it.wikipedia.org/wiki?curid=3048623", "title": "Valore legale della laurea", "text": ""}
{"id": "3048626", "revid": "729019", "url": "https://it.wikipedia.org/wiki?curid=3048626", "title": "Joliot Curie (metropolitana di Sofia)", "text": "Joliot Curie \u00e8 una staziona della Metropolitana di Sofia.\nLa stazione fu inaugurata nel 2009 in sotterranea, ed esattamente sotto \"Dragan Tsankov Blvd\", all'incrocio con \"San Fr\u00e9d\u00e9ric Joliot-Curie\".\nLa stazione come tutte possiede la piattaforma di 102 m, \u00e8 anche una stazione con l'interscambio attivo, infatti \u00e8 attivo con la linea 413 degli autobus.\nCollegamenti esterni.\n Sito ufficiale"}
{"id": "3048632", "revid": "1305772", "url": "https://it.wikipedia.org/wiki?curid=3048632", "title": "Oil for Drugs", "text": "Oil for Drugs \u00e8 un'indagine antidoping avviata nel 2003 in seguito alla morte sospetta di un ciclista dilettanti. La mera sintetica notizia arrivata alla Procura di Roma vede prima partire una dettagliata delega di indagine stilata dal titolare pubblico ministero, le indagini dalla Toscana si estendono nel Lazio poi nell'Abruzzo poi in varie parti di Italia, con una serie di perquisizioni dei Nas, estesa infine a 29 provincie, ed ha coinvolto il medico sportivo Carlo Santuccione e un totale di 138 persone.\nL'operazione dei Nas.\nNel maggio 2004 i Nas compiono, dopo una articolata ed estremamente efficace indagine condotta con centinaia di intercettazioni appostamenti e molteplici attivit\u00e0 coordinata dal PM. dottor Paolo Ferraro e conclusa in poco pi\u00f9 di sei mesi, una massiccia operazione antidoping, perquisendo, impiegato oltre un migliaio di ufficiali sottoufficiali ed agenti di pg, le abitazioni di ciclisti, atleti, farmacisti e medici sportivi. Vengono sequestrati tra l'altro a pi\u00f9 riprese in forma coperta e poi nella operazione finale, vasti e diversificati prodotti dopanti e prescrizioni mediche. L'indagine che arriva a coinvolgere 137 indagati si estende notevolmente tanto da interessare in altro prosieguo titolari di palestre, camionisti, istruttori e preparatori di body building.\nOltre al medico Carlo Santuccione, tra i nomi coinvolti nell'indagine figurano quelli dei ciclisti Danilo Di Luca, Eddy Mazzoleni e Alessandro Spezialetti, dell'atleta Giuseppe Gibilisco e del consigliere della Federciclismo Maurizio Camerini.\nSospensioni e condanne.\nNell'ottobre 2007 Danilo Di Luca viene condannato a una sospensione di tre mesi. In dicembre Carlo Santuccione viene radiato a vita dalla professione medica e nel marzo 2008 tre ciclisti amatoriali sono squalificati a vita. Nel giugno 2010 il ciclista Eddy Mazzoleni decide di patteggiare la pena per traffico di sostanze dopanti nelle palestre."}
{"id": "3048635", "revid": "729019", "url": "https://it.wikipedia.org/wiki?curid=3048635", "title": "G.M. Dimitrov (metropolitana di Sofia)", "text": "G.M. Dimitrov \u00e8 una stazione della Metropolitana di Sofia.\nLa stazione fu inaugurata nel 2009 in sotterranea, e serve i quartieri di \"Musagenitsa\",\"Dianabad\",\"Studentski grad\",\"Bug\".\nLa stazione ha attivo un interscambio con le linee 88 280 294 413."}
{"id": "3048640", "revid": "729019", "url": "https://it.wikipedia.org/wiki?curid=3048640", "title": "Musagenica (metropolitana di Sofia)", "text": "Musagenica \u00e8 una stazione della Metropolitana di Sofia.\nLa stazione fu inaugurata nel 2009 in superficie, esattamente sul ponte di \"Boulevard Andrei Sakharov\".\nNon \u00e8 attivo nessun interscambio con gli altri trasporti pubblici.\nCollegamenti esterni.\n Sito ufficiale"}
{"id": "3048642", "revid": "729019", "url": "https://it.wikipedia.org/wiki?curid=3048642", "title": "Mladost 1 (metropolitana di Sofia)", "text": "Mladost 1 \u00e8 una stazione della Metropolitana di Sofia.\nLa stazione fu inaugurata nel 2009 in sotterranea, in prossimit\u00e0 di \"Boulevard Andrey Sakharov Street\". In coincidenza di questa stazione si troviano le linee di autobus 4, 88, 111,113, 314 e il filobus 5. Inoltre presso stazione della metropolitana di Mladost 1 vi \u00e8 il capolinea delle navette riservate agli impiegati che lavorano al centro per gli affari Business Park e alla ditta Hewlett Packard, ubicati nel quartiere di Mladost 4, nonch\u00e9 un'altra navetta diretta al centro per gli affari Sofia Airport Centre, ubicato nella zona dell'aeroporto.\nCollegamenti esterni.\n Sito ufficiale"}
{"id": "3048643", "revid": "106197359", "url": "https://it.wikipedia.org/wiki?curid=3048643", "title": "Sailor Star Song", "text": " \u00e8 un brano musicale J-pop scritto da Naoko Takeuchi (testo) e Masaki Araki (musica) ed interpretato dalla cantante giapponese Kae Hanazawa. Il brano \u00e8 stato composto per essere la sigla di apertura dell'anime \"Petali di stelle per Sailor Moon\", ed \u00e8 presente su quasi tutti gli album contenenti la colonna sonora dell'anime, a partire dal primo pubblicato \"Bish\u014djo senshi Sailor Moon Sailor Stars Music Collection\". Al brano viene spesso fatto riferimento con il titolo , in riferimento al primo verso del testo.\nIn Italia il brano \u00e8 stato sostituito con la sigla italiana \"Petali di stelle per Sailor Moon\" composta da Piero Cassano su testo di Alessandra Valeri Manera e cantata da Cristina D'Avena.\nNel 2014 la cantante e doppiatrice Mitsuko Horie, che negli anni passati aveva doppiato il personaggio di Sailor Galaxia nell'anime, ha interpretato una cover del brano, inserita nell'album \"Pretty Guardian Sailor Moon the 20th Anniversary Memorial Tribute\".\nVersione italiana.\nEsiste una versione della canzone in lingua italiana, che mantiene la musica originale pur essendo il testo completamente riscritto da Nicola Bartolini Carrassi, utilizzata come sottofondo dell'ultimo episodio in lingua italiana e cantata da Nicola Bartolini Carrassi, Simone D'Andrea e Nadia Biondini. Tale versione della canzone \u00e8 stata anche citata nel doppiaggio italiano dell'OAV \"Time Bokan - Le macchine del tempo\" dal robot del Trio Drombo, Sailor Mun-Mun (ci\u00f2 \u00e8 stato possibile perch\u00e9 il direttore del doppiaggio dell'OAV era lo stesso Carrassi)."}
{"id": "3048644", "revid": "767487", "url": "https://it.wikipedia.org/wiki?curid=3048644", "title": "Hunter Hillenmeyer", "text": "Primi anni.\nHillenmeyer ha giocato per la Montgomery Bell Academy di Nashville come Linebacker, Defensive End, Tight End e Punter.\nCarriera universitaria.\nHa giocato quattro anni con la Vanderbilt University (1999-2002) per un totale di 45 partite, totalizzando 249 tackles (165 solo) e 6.5 sacks.\nCarriera professionisticaa.\nChicago Bears.\nHillenmeyer firm\u00f2 con i Bears dopo essere stato tagliato dai Packers poco prima dell'inizio della stagione 2003. Hillenmeyer gioc\u00f2 in quella stagione con la special team di Chicago registrando 12 tackles, giocando 13 partite. \nNel 2004 gioc\u00f2 11 volte su 16 titolare e registr\u00f2 90 tackles e 2.5 sacks. Nel 2005 fece registrare 71 tackles con 5 TFL, 1 sack, 1 INT e 2 PBUs incominciando 12 dei primi 13 match come linebacker saltando le ultime tre partite per infortunio. Il 30 giugno 2006 i Bears rifirmarono Hillenmeyer con un contratto quinquennale da $13 milioni valevole sino al 2010. Nel 2006 inizi\u00f2 13 partite, registrando 68 tackles, 2 TFL, 1 fumble recuperato e 3 PBU. \nNel 2007 ha giocato tutte le 16 partite della stagione, partendo 14 volte da titolare registrando 101 tackles, 5 sack, 3 TFL, 2 PBU, 1 fumble e 1 fumble recuperato. Nel 2008 Hillenmeyer ha giocato 13 partite, iniziandone sei. Ha giocato per molte stagioni assieme a Brian Urlacher e Lance Briggs, che sono considerati una delle migliori coppie di linebacker della lega. Hillenmeyer ha sostituito Brian Urlacher come linebacker centrale nella stagione 2009, registrando 90 tackles, 2.5 sacks, 1 intercetto e forzando 4 fumbles. Si \u00e8 ritirato dopo la stagione 2010.\nVittorie e premi.\n\"Nessuno\"\nVita privata.\nIn un Monday Night Game del 2006 contro i St. Louis Rams, il compagno di squadra di Hillenmeyer Alex Brown lo soprannomin\u00f2 \"Triple H\". \nIn un'intervista per Fox News Chicago conferm\u00f2 la sua volont\u00e0 di sposarsi con la nipote di Tim Floyd, ex allenatore di Iowa State, Chicago Bulls, Southern California Trojans. Il padre di Hunter \u00e8 uno chef di un ristorante di sua propriet\u00e0 nel Tennessee. Hunter scrive inoltre articoli per il sito internet TheStreet.com."}
{"id": "3048647", "revid": "33703062", "url": "https://it.wikipedia.org/wiki?curid=3048647", "title": "Romanzi cortesi", "text": ""}
{"id": "3048650", "revid": "287204", "url": "https://it.wikipedia.org/wiki?curid=3048650", "title": "Sh2-77", "text": "Sh2-77 \u00e8 una nebulosa a emissione visibile nella costellazione dell'Aquila.\nSi osserva nella parte centrale della costellazione, circa 7\u00b0 a sud della brillante stella Altair (); si trova sul bordo orientale della scia chiara della Via Lattea, quasi a cavallo dell'equatore celeste. La sua individuazione \u00e8 estremamente difficoltosa, essendo molto debole; il periodo pi\u00f9 indicato per la sua osservazione va da giugno a novembre.\nSh2-77 \u00e8 una nube poco studiata, la cui distanza si aggirerebbe sui 1200\u00a0parsec (oltre 3900 anni luce) dal Sole; da questa stima ne consegue che si tratta di una nube posta ad un'elevatissima latitudine galattica. Nella direzione di Sh2-77 si osservano alcune nubi ad alta velocit\u00e0, fra le quali spicca [PDS2002] HIPASS HVC\u00a0378, ossia [DBB2002]\u00a0106; le coordinate di questa nube sono praticamente le medesime e potrebbe trattarsi dello stesso oggetto."}
{"id": "3048653", "revid": "1543377", "url": "https://it.wikipedia.org/wiki?curid=3048653", "title": "Labro", "text": "Labro \u00e8 un comune italiano di 356 abitanti della provincia di Rieti nel Lazio. Borgo dalla vocazione turistica, ospita il castello Nobili Vitelleschi ed \u00e8 stato insignito della bandiera arancione.\nGeografia fisica.\nTerritorio.\nIl borgo di Labro si trova in Sabina, nell'alto Lazio, nelle immediate vicinanze del confine con l'Umbria. Sorge su una prominenza delle colline che delimitano il lato settentrionale della Piana di Rieti e che segnano il confine con la provincia di Terni; dalla sua posizione domina il sottostante lago di Piediluco e la valle del suo immissario, il Rio Fuscello o Fosso di Leonessa.\nOrigini del nome.\nSecondo la leggenda, Labro sarebbe stato fondato nel luogo dove il signorotto dell'epoca riusc\u00ec ad uccidere il suo primo cinghiale in una battuta di caccia: cos\u00ec il paese prenderebbe il nome da quest'animale (\"aprum\", forma accusativa di \"aper\") e perci\u00f2 lo stemma del comune raffigura un cinghiale.\nPer altri invece il nome deriverebbe dal latino \"lavabrum\" (vasca), che si riferirebbe alla vicinanza con il lago di Piediluco.\nStoria.\nSembra che il paese abbia avuto origine tra il IX e il X secolo: il primo signore di Labro, Aldobrandino de Nobili, fu investito dal Re d'Italia Ottone I nell'anno 956. Secondo l'umanista rinascimentale Mariano Vittori, il paese sarebbe stato fondato da una colonia greca.\nA causa della sua posizione, strategica per il controllo del confine tra i domini di Rieti e di Spoleto, il borgo di Labro ebbe a sostenere numerosi scontri con i territori confinanti. All'inizio del XIII secolo i signori di Labro (Sinibaldo e Sinibaldone) iniziarono una lunga lotta contro i signori di Luco (Oddone e Matteo Brancaleoni) per il controllo del Monte Caperno. Al conflitto presero parte anche i reatini, in difesa di Labro, e gli spoletini, in difesa di Luco; nel 1298 papa Bonifacio VIII (che si trovava in quel momento a Rieti) diede incarico di placare la lotta ai cardinali Pedro Rodr\u00edguez e Matteo Rubeo Orsini, i quali ordinarono la demolizione degli edifici costruiti sul monte dai signori di Luco. La tregua tuttavia non dur\u00f2 a lungo e nel 1364 gli abitanti di Labro saccheggiarono il castello di Luco; il pontefice, come punizione, confisc\u00f2 tutti i beni ai signori di Labro.\nSotto lo stato Pontificio il governo di Labro dipendeva dalla sola Consulta.\nNel secondo dopoguerra Labro subisce un forte spopolamento, che mette in pericolo la sopravvivenza stessa del paese; tuttavia, grazie all'iniziativa degli eredi della famiglia Nobili, nasce l'ambiziosa idea del recupero integrale del borgo, tramite il restauro di tutti gli edifici. Il progetto prende il via nel 1968, curato dall'architetto fiammingo Ivan Van Mossevelde (specializzato nel recupero di edifici storici) che venne coinvolto nell'iniziativa dalla contessa Ottavia Nobili-Vitelleschi. L'intervento di recupero ha permesso al borgo di ritrovare una maggiore uniformit\u00e0 architettonica e prosegue ancora oggi.\nMonumenti e luoghi d'interesse.\nLabro \u00e8 un borgo dalla tipica struttura medievale. Il tessuto urbano, sistemato a gradoni sulla collina, \u00e8 composto da edifici costruiti quasi tutti in pietra locale, e conserva delle mura merlate lungo le quali si aprono tre porte: Porta Cavour, Porta Reatina e Porta di Piazzale Genzi.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2015 la popolazione straniera residente era di persone (13,90%). Le nazionalit\u00e0 maggiormente rappresentate in base alla loro percentuale sul totale della popolazione residente erano:\nCultura.\nCinema.\nA Labro sono state girate alcune scene del film \"Il vegetale\" (2018).\nEconomia.\nArtigianato.\nTra le attivit\u00e0 economiche pi\u00f9 tradizionali, diffuse e rinomate vi sono quelle artigianali, come l'arte dell'arazzo.\nInfrastrutture e trasporti.\nStrade.\nLabro sorge a breve distanza dalla strada provinciale 5 di Leonessa, che collega il paese alle due principali arterie stradali che attraversano il territorio comunale: ad ovest alla strada regionale 79 Ternana (in localit\u00e0 Madonna della Luce), ad est alla strada regionale 521 di Morro. La prima collega il paese al capoluogo Rieti e a Terni, nonch\u00e9 ai vicini centri di Piediluco e Marmore; la seconda lo collega a Morro Reatino e Leonessa.\nInoltre, proseguendo dalla Madonna della Luce sulla strada provinciale 4 di Colli sul Velino, \u00e8 possibile raggiungere il confinante comune di Colli sul Velino e la superstrada Rieti-Terni (presso il costruendo svincolo di Colli sul Velino). Quest'ultima \u00e8 una strada a scorrimento veloce che, sebbene non ancora completata, permette di raggiungere Rieti e Terni con un percorso pi\u00f9 rapido e meno tortuoso rispetto alla SR 79.\nFerrovie.\nLa ferrovia Terni-Rieti-L'Aquila, che scorre nella valle del Velino nei pressi della superstrada, ha una piccola fermata ferroviaria intitolata a Labro: la stazione di Labro-Moggio. Tuttavia la stazione \u00e8 molto lontana dal paese (dista ben 8,6\u00a0km) e si trova addirittura fuori dal territorio comunale; per tale ragione \u00e8 frequentata da pochi passeggeri e vi fermano solo pochi treni al giorno.\nAmministrazione.\nNel 1923 Labro passa dalla provincia di Perugia in Umbria, alla provincia di Roma nel Lazio, e nel 1927, a seguito del riordino delle circoscrizioni provinciali stabilito dal regio decreto n. 1 del 2 gennaio 1927, per volont\u00e0 del governo fascista, quando venne istituita la provincia di Rieti, Labro passa a quella di Rieti. Nel 1957 da Labro viene distaccato ed elevato a comune autonomo il territorio di Colli sul Velino (che precedentemente costituiva la frazione \"Colli di Labro\")."}
{"id": "3048669", "revid": "344646", "url": "https://it.wikipedia.org/wiki?curid=3048669", "title": "Ordine Imperiale del Doppio Dragone", "text": "L'Ordine Imperiale del Doppio Dragone era un ordine cavalleresco dell'Impero cinese.\nStoria.\nL'Ordine venne fondato dall'Imperatore Guangxu il 7 febbraio 1882 per ricompensare degnamente quegli stranieri che si fossero distinti a favore del trono e dello stato cinese.\nNel 1908, per statuto imperiale, l'Ordine venne esteso nella concessione anche ai membri dell'Impero cinese.\nLe insegne dell'Ordine sono chiaramente ispirate alle onorificenze concesse dagli stati occidentali a cui la Cina si stava sempre pi\u00f9 avvicinando sul finire dell'Ottocento. La scelta del simbolo del drago \u00e8 importante in quanto in Cina esso \u00e8 un simbolo mitologico notoriamente vicino alla famiglia imperiale e collegato anche direttamente all'imperatore (la dinastia Quing lo utilizzer\u00e0 anche nella bandiera ufficiale di stato), oltre ad essere portatore di pioggia e fertilit\u00e0. La natura del drago inoltre, tramite tra cielo e terra, potrebbe essere anche spiegabile con la teoria del \"mandato celeste\" ricevuto dall'Imperatore per governare.\nGradi.\nL'Ordine disponeva essenzialmente di tre gradi di benemerenza, a loro volta suddivisi in alcuni gradi minori con specifiche distinzioni di assegnazione:\nInsegne.\nLa \"medaglia\" e la \"placca\" potevano essere di differenti forme e fatture a seconda dei molteplici gradi dell'Ordine. La prima classe era composta di una placca avente per emblema due dragoni controrampanti in oro su sfondo azzurro ed era l'unica portata direttamente al collo senza l'ausilio di altri emblemi. Per le altre classi, solitamente, vi era una medaglia da portare al collo ed una placca da petto di forme raggianti.\nIl \"nastro\" ufficiale, definito solo dopo il 1908, era viola scuro."}
{"id": "3048687", "revid": "1543377", "url": "https://it.wikipedia.org/wiki?curid=3048687", "title": "Discografia di Timbaland", "text": "Questa \u00e8 la discografia del produttore discografico e rapper statunitense Timbaland."}
{"id": "3048690", "revid": "86343", "url": "https://it.wikipedia.org/wiki?curid=3048690", "title": "Barrad\u00e8res", "text": ""}
{"id": "3048699", "revid": "648716", "url": "https://it.wikipedia.org/wiki?curid=3048699", "title": "Setsubun", "text": "Setsubun (\u7bc0\u5206 Festa del lancio dei fagioli o Cerimonia del lancio dei fagioli) \u00e8 il giorno che precede il cambio di ogni stagione in Giappone. Il nome vuol dire \"divisione delle stagioni\", ma in genere il termine si riferisce al Setsubun primaverile, chiamato propriamente \"Risshun\" (\u7acb\u6625) ed \u00e8 celebrato ogni anno il 3 febbraio come parte della festa di primavera (\u6625\u796d, haru matsuri).\nSignificato e riti del Setsubun.\nNella sua associazione con il nuovo anno lunare, il setsubun primaverile pu\u00f2 essere pensato come un tipo di ultimo dell'anno, e cos\u00ec si accompagna con dei riti per purificare il male dell'anno precedente e scacciare gli spiriti malvagi dall'anno che deve venire. Questo rito viene chiamato \"Mamemaki\"(\u8c46\u6492\u304d, lett. lancio dei fagioli). Il \"Mamemaki\" consiste nel far indossare, generalmente al padre della famiglia, una maschera di demone e nel tirargli addosso i fagioli esclamando \"Oni wa soto! Fuku wa uchi!\" (\"\u9b3c\u306f\u5916! \u798f\u306f\u5185!\") traducibile in italiano con \"Fuori i demoni! Dentro la buona sorte!\". I bambini poi raccolgono i fagioli e ne mangiano uno per ogni anno della loro et\u00e0."}
{"id": "3048701", "revid": "287204", "url": "https://it.wikipedia.org/wiki?curid=3048701", "title": "Sh2-79", "text": "Sh2-79 \u00e8 una grande nebulosa a emissione visibile nella costellazione dell'Aquila.\nSi osserva nella parte settentrionale della costellazione in un tratto della Via Lattea fortemente oscurato dalle polveri interstellari e dai densi banchi di gas neutro noti in questo tratto col nome di Fenditura dell'Aquila; nonostante la sua grande estensione, la nube \u00e8 di difficile osservazione a causa della sua debolezza. Il periodo pi\u00f9 adatto per la sua individuazione va da giugno a novembre.\nSi tratta di un'estesa regione H II probabilmente associata al grande resto di supernova G\u00a049.2-0.7, ben visibile alle onde radio e situato a una distanza di circa 6000\u00a0parsec (oltre 19500 anni luce); Sh2-79 viene a trovarsi cos\u00ec sul Braccio del Sagittario, nei pressi della grande regione di formazione stellare W51 e in particolare di W51C, di cui G\u00a049.2-0.7 fa parte. Secondo diversi studi, la regione di W51 rappresenta il primo stadio della formazione di un'associazione OB, com'\u00e8 indicato dalla presenza di numerose stelle di classe spettrale O situate nella regione e racchiuse all'interno di una nube molecolare, le cui emissioni sono ben visibili nelle onde radio; W51 \u00e8 inoltre ritenuta da alcuni scienziati come il punto in cui si origina il Braccio di Orione, separandosi dal Braccio del Sagittario."}
{"id": "3048704", "revid": "2056951", "url": "https://it.wikipedia.org/wiki?curid=3048704", "title": "Piuma blu (onorificenza)", "text": "La Piuma blu era un'onorificenza dell'Impero cinese.\nStoria.\nCos\u00ec come per la Piuma di pavone, l'onorificenza della Piuma blu aveva origini antichissime e sconosciute. Il suo conferimento rappresentava un riconoscimento di uno status particolare di fedelt\u00e0 tributata all'Imperatore pi\u00f9 che una vera e propria decorazione divisa per gradi.\nLa piuma blu era essenzialmente concessa ai soldati della Divisione della Guardia Imperiale, addetti alla sicurezza personale dell'Imperatore, oltre che a civili particolarmente meritevoli e membri dell'aristocrazia.\nInsegne.\nLa \"medaglia\" consisteva in una piuma d'argento smaltata di blu da portarsi al collo. La decorazione era priva di nastro."}
{"id": "3048707", "revid": "983767", "url": "https://it.wikipedia.org/wiki?curid=3048707", "title": "Piuma di pavone", "text": "La Piuma di pavone era l'onorificenza pi\u00f9 alta dell'Impero cinese.\nStoria.\nCos\u00ec come per la Piuma blu, l'onorificenza della Piuma di pavone aveva origini antichissime e sconosciute. Il suo conferimento rappresentava un riconoscimento di uno status particolare di fedelt\u00e0 tributata all'Imperatore pi\u00f9 che una vera e propria decorazione ordinaria.\nEssa era la massima onorificenza dell'Impero e poteva essere concessa a cinesi e stranieri per atti eccezionali di distinzione al servizio dell'Imperatore, della Cina e del popolo cinese.\nDalla caduta della dinastia Qing, nel 1912, l'onorificenza pu\u00f2 essere data in modo privato dai pretendenti della monarchia cinese Qing. Dal 10 aprile 2015 l'attuale capo dell'onorificenza, pretendente al trono cinese e capo della Dinastia Asin Gioro (anche se lui stesso non considera il reclamo n\u00e9 lo riconosce) cinese \u00e8 il principe Jin Yuzhang, nato nel maggio 1942, figlio del principe Jin Youzhi (21 settembre 1918 \u2013 10 aprile 2015), che fu scelto (in quanto figlio \"preferito\") come nuovo capo della dinastia da Jin Youzhi (nato nel 1918 e morto nel 1997), che fu a sua volta scelto come principe ereditario di Pujie, fratello di Pu Yi (anche chiamato con il nome imperiale Xuantong), l'ultimo imperatore.\nClassi.\nL'Ordine era suddiviso in tre classi di benemerenza con diverse destinazione di concessione:\nInsegne.\nLa \"medaglia\" consisteva in una piuma di pavone d'argento smaltata a colori da portarsi al collo. La decorazione era priva di nastro."}
{"id": "3048712", "revid": "1543377", "url": "https://it.wikipedia.org/wiki?curid=3048712", "title": "Rudraksha", "text": "I rudraksha (dal sanscrito \"Rudra\", ossia Shiva, e \"aksha\", occhi) sono i semi di una pianta chiamata \"Elaeocarpus ganitrus\", i quali, secondo molte correnti religiose e mistiche orientali avrebbero presunte propriet\u00e0 curative (medicina ayurvedica) e spirituali.\nLa specie \u00e8 diffusa nelle vicinanze dell'Himalaya, in Nepal e in varie parti dell'Asia. Si utilizzano di solito come elementi per costruire oggetti simili a rosari (\"m\u0101l\u0101\"), e gioielli.\nSecondo un mito induista i rudraksha sono derivati dal pianto del dio Shiva."}
{"id": "3048719", "revid": "412706", "url": "https://it.wikipedia.org/wiki?curid=3048719", "title": "Macromedia Flash Lite", "text": ""}
{"id": "3048720", "revid": "125760955", "url": "https://it.wikipedia.org/wiki?curid=3048720", "title": "Edoardo Camurri", "text": "Biografia.\nLaureato in filosofia teoretica con Gianni Vattimo, discutendo una tesi sul dibattito tra Alexandre Koj\u00e8ve e Leo Strauss, Camurri scrive per \"il Foglio\", \"Vanity Fair\" e il supplemento domenicale del \"Sole 24 Ore\". Ha condotto su Radio 3 trasmissioni come \"Tabloid\", \"Radio 3 Mondo\", \"Prima Pagina\", dal 2010, \"Pagina 3\" e dal 2017 \"Tutta l'umanit\u00e0 ne parla\" con Pietro Del Sold\u00e0. \nIn televisione ha condotto \"Omnibus Estate\" e Omnibus Weekend su LA7 nella stagione 2005-2006. Da autore televisivo ha firmato diversi programmi tra cui \"Le vite degli altri\", \"Istantanea\" e \"La Gaia Scienza\", andate in onda sempre su LA7. Dal giugno 2012 ha fatto parte del gruppo autoriale del programma \"Emozioni\" in onda su Rai 2. Dal 29 aprile al 25 novembre 2011 ha condotto su Rai 3 \"Mi manda Raitre\". Dal settembre 2013 al 2014 ha condotto \"Viaggio nell'Italia che cambia\" e dal dicembre 2014 a gennaio 2015 il talent show \"PiTeco\" su Rai Storia.\nA partire dal Giro d'Italia 2015, ogni anno va in onda la rubrica \"Viaggio nell'Italia del Giro\" prodotta da Rai Cultura in cui mostra i luoghi pi\u00f9 famosi e storicamente rilevanti toccati dal percorso della corsa rosa.\nDa novembre 2015 a gennaio 2018 ha condotto il programma \"I grandi della letteratura italiana\" in onda su Rai 5 tutti i luned\u00ec sera. Il 31 agosto 2016 torna su Rai 3 in access prime time per condurre \"Roar\", programma dedicato interamente alla Mostra del Cinema di Venezia. Da novembre dello stesso anno conduce il programma \"Provincia Capitale\", prodotto da Rai Cultura. Nel 2019, su Rai 5, ha condotto \"Punto di Svolta,\" trasmissione dedicata a quattro grandi nomi della letteratura mondiale (James Joyce, Franz Kafka, Marcel Proust, Agatha Christie)\".\" Nel 2020, di nuovo su Rai 5, conduce la seconda stagione di \"Punto di svolta\", un nuovo ciclo di sei puntate dedicate ad altrettanti scrittori del Novecento europeo (Thomas Mann, Marguerite Yourcenar, Fernando Pessoa, Louis-Ferdinand C\u00e9line, Robert Musil e Georges Simenon).\nDal 27 aprile 2020 conduce, per un totale di 43 puntate in onda su Rai 3, il programma \"#maestri\" firmato da Rai Cultura in collaborazione con il MIUR che rientra nell'offerta didattica multimediale de \"La scuola non si ferma,\" nel quale intervengono vari ospiti, divulgatori e docenti di differenti discipline come scienza, storia e letteratura\".\""}
{"id": "3048721", "revid": "33704264", "url": "https://it.wikipedia.org/wiki?curid=3048721", "title": "Liber Constitutionum", "text": ""}
{"id": "3048724", "revid": "36426", "url": "https://it.wikipedia.org/wiki?curid=3048724", "title": "Abbazia di Santa Giulia", "text": ""}
{"id": "3048725", "revid": "339392", "url": "https://it.wikipedia.org/wiki?curid=3048725", "title": "HTC Corporation", "text": ""}
{"id": "3048726", "revid": "247222", "url": "https://it.wikipedia.org/wiki?curid=3048726", "title": "Girasole (brano musicale)", "text": ""}
{"id": "3048728", "revid": "682976", "url": "https://it.wikipedia.org/wiki?curid=3048728", "title": "Lineae di Europa", "text": "Segue una lista delle lineae presenti sulla superficie di Europa. La nomenclatura di Europa \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nLe lineae di Europa portano i nomi di personaggi e luoghi associati al mito di Europa e di suo fratello Cadmo oppure di importanti allineamenti di pietre megalitiche costruite nel neolitico nelle odierne Gran Bretagna e Francia."}
{"id": "3048729", "revid": "599013", "url": "https://it.wikipedia.org/wiki?curid=3048729", "title": "Spasoje Bulaji\u010d", "text": "Carriera.\nClub.\nInizi\u00f2 la sua carriera calcistica nel Rudar Velenje. Nella stagione 1994-1995 fu per un breve periodo di tempo nell'Olimpia Lubiana. Dopo due stagioni nel Celje, si trasfer\u00ec al Maribor. Nella squadra vinse due campionati sloveni consecutivi e una coppa di Slovenia. Nel 1998 si trasferisce in Germania, al Colonia. , riesce a collezionare 47 presenze in 4 stagioni. Al termine della stagione 2001-2002 viene acquistato dal Magonza. Nell'estate 2004 torna in Slovenia, al Mura 05. Dopo una stagione viene acquistato dai ciprioti dell'AEL Limassol. Nel 2007 passa all'AEP Paphos, in seconda divisione cipriota. Si ritira nel 2009, dopo un anno al Celje.\nNazionale.\nBulaji\u010d ha giocato 25 partite in nazionale, realizzando un gol in Slovenia-Repubblica Ceca, realizzando il gol del momentaneo vantaggio. La partita terminer\u00e0 1-3. Partecip\u00f2 all'Euro 2000 e alla Coppa del Mondo FIFA 2002.\nStatistiche.\nPresenze e reti nei club.\n\"Nelle seguenti statistiche non sono incluse le presenze nelle seconde squadre.\""}
{"id": "3048739", "revid": "1718925", "url": "https://it.wikipedia.org/wiki?curid=3048739", "title": "Villaggio degli Sposi", "text": "Il Villaggio degli Sposi (\"Vil\u00e0s di Spus\" in dialetto bergamasco), in origine Villaggio Promessi Sposi, \u00e8 un quartiere del comune di Bergamo. Situato nella parte sud-ovest della citt\u00e0, fino al 2009 faceva parte della circoscrizione 7, poi accorpata nella circoscrizione 2.\nIl quartiere nasce attorno al 1955 sull'area agricola della Grumellina dall'iniziativa di don Bepo Vavassori attorno alla chiesa parrocchiale di San Giuseppe, come quartiere per gli orfani e allievi del Patronato San Vincenzo di Bergamo, costruito attraverso mutui agevolati e il lavoro in prima persona dei suoi futuri abitanti. Le prime abitazioni riprendono lo schema di un villaggio operaio ottocentesco, con la differenza dell'auto-organizzazione e della mancanza di una fabbrica di riferimento.\nA partire dagli anni '90 il quartiere ha visto una notevole crescita con l'edificazione di numerose palazzine e condomini; la crescita si \u00e8 accentuata quando \u00e8 partito il progetto per il nuovo ospedale che \u00e8 considerato una delle pi\u00f9 avanzate strutture medico-sanitarie della Lombardia. L'abitato resta separato dal resto dell'area edificata di Bergamo da una serie di aree verdi in fase di progressiva protezione ambientale.\nAll'interno del quartiere sono presenti numerosi parchi e aree verdi tra i quali il principale \u00e8 il Parco della Trucca, che sorge in prossimit\u00e0 del nuovo ospedale.\nIl quartiere possiede un asilo nido, due asili, una scuola elementare e una scuola media."}
{"id": "3048743", "revid": "105432933", "url": "https://it.wikipedia.org/wiki?curid=3048743", "title": "Un principe in giacca e cravatta", "text": "Un principe in giacca e cravatta (\"Beauty &amp; the Briefcase\") \u00e8 un film tv del 2010 diretto da Gil Junger, con Hilary Duff, Michael McMillian, Chris Carmack, Matt Dallas e Jaime Pressly.\nIl film \u00e8 ispirato al libro \"Diary of a Working Girl\" scritto da Daniella Brodsky ed era precedentemente noto con il titolo provvisorio di \"The Business of Falling in Love\".\nNegli Stati Uniti d'America, il film ha esordito il 18 aprile 2010 sul canale via cavo ABC Family, mentre in Italia \u00e8 stato presentato con un'anteprima televisiva il 20 luglio 2010 alle 21.00 sul canale Sky Cinema, risultando il programma pi\u00f9 seguito del satellite con 334.131 spettatori medi complessivi. Ha fatto il suo primo passaggio televisivo su Rai 2 il 17 settembre 2011, riportando 752.000 telespettatori e il 5,08% di share.\nTrama.\nLane Daniels \u00e8 una ragazza sognatrice e un po' svampita che lavora come giornalista freelance sognando di entrare nella redazione del noto magazine \"Cosmopolitan\". L'occasione si presenta quando l'amica e coinquilina Joanna, di professione fotografa, le organizza un incontro con la direttrice di \"Cosmo\" ovvero l'autoritaria Kate White. Il colloquio non va nel migliore dei modi, ma, parlando dei suoi problemi sentimentali, Lane convince Kate a commissionarle un articolo: \"Come trovare il vero amore nel mondo degli affari\". Il progetto \u00e8 macchinoso e prevede che Lane cambi lavoro facendosi assumere in un'azienda sotto copertura (non rivelando cio\u00e8 a nessuno di stare scrivendo un articolo) imponendosi poi di frequentare solo uomini \"in giacca e cravatta\" per far innamorare uno di loro (che possibilmente risponda ai requisiti di una lista che Lane ha scritto da alcuni anni e che contiene i requisiti che un ragazzo deve avere per essere \"l'Uomo Magico\" della ragazza) e documentare il tutto con un reportage dettagliato. Mentendo sulle sue competenze, Lane si fa assumere da Tom, a capo del settore ricerca e sviluppo di un'azienda bancaria, che le affida il compito di sua assistente personale; il carattere schietto, intelligente e vispo della ragazza viene accolto con piacere nell'azienda cos\u00ec Lane inizia ad uscire con tanti colleghi tra cui Seth, un bravo ragazzo che per\u00f2 risulta non essere quello giusto. Una sera, uscendo con un'amica, Lane conosce in un bar Liam, un produttore discografico che inizia a farle perdere la testa (oltre a rispondere a quasi tutti i requisiti della lista); tuttavia Kate era stata chiara sull'articolo e cio\u00e8 che, durante la copertura, Lane doveva uscire solamente con i colleghi per non compromettere l'autenticit\u00e0 dell'articolo. Lane inizia cos\u00ec una serie di sotterfugi sempre pi\u00f9 presa da Liam, ma inizia a tenere anche al capo Tom e al buon Seth. Alla fine scopre che Liam le ha mentito e capisce che il vero amore \u00e8 Tom che ricambia il sentimento. Lane viene assunta dalla direttrice di Cosmopolitan.\nProduzione.\nIl film \u00e8 stato girato durante l'autunno 2009 principalmente a New York City e New Orleans.\n\u00c8 presente nella pellicola una promozione per due serie originali del canale ABC Family (sul quale il film \u00e8 andato in onda in America); sulla parete dell'edicola cui si reca Lane all'inizio e alla fine del film, sono presenti, rispettivamente, i poster delle serie \"10 cose che odio di te\" (ispirata proprio al film girato dal regista Gil Junger) e di \"Make It or Break It\".\nAppare, in un piccolo cameo, Jennifer Coolidge la quale aveva gi\u00e0 recitato qualche anno prima con Hilary Duff nel film \"Cinderella Story\"."}
{"id": "3048745", "revid": "1566286", "url": "https://it.wikipedia.org/wiki?curid=3048745", "title": "Mario Cipriani (attore)", "text": "Biografia.\nNegli anni sessanta ha lavorato con Pier Paolo Pasolini in \"Accattone\" e in diversi episodi di film collettivi. In particolare ne \"La ricotta\" (episodio di \"Ro.Go.Pa.G.\") \u00e8 il protagonista Stracci, soprannome che in seguito gli rimase. Dopo la morte del regista nel 1975 si isol\u00f2 dagli amici e dal cinema.\nNegli anni novanta ha partecipato ad alcuni film, a due documentari su Pasolini e a uno sull'attore stesso, \"I grattacieli sdraiati\" di Giulia D'Intino."}
{"id": "3048750", "revid": "1543377", "url": "https://it.wikipedia.org/wiki?curid=3048750", "title": "I Don't Wanna Cry", "text": "I Don't Wanna Cry \u00e8 una canzone di Mariah Carey del 1991. Venne scritta dalla Carey stessa e da Narada Michael Walden, che inoltre produsse anche il singolo. La canzone \u00e8 stata pubblicata come quarto singolo dal suo album di debutto Mariah Carey. Come gli altri precedenti tre singoli, \u00e8 arrivata alla numero 1 nella Hot 100 statunitense e ottenne un BMI.\nScrittura e registrazione.\n\"I Don't Wanna Cry\" \u00e8 la prima canzone che lei non ha co-scritto con Ben Marguiles, ma con il produttore Narada Michael Walden. La Carey era molto eccitata per questa canzone perch\u00e9 si sentiva che fosse una canzone che andasse molto bene per le radio. A causa di varie esperienze passate negative, e visto che alla Carey non piaceva la canzone poich\u00e9 non aveva un vero e proprio messaggio, durante un'intervista ad MTV dichiar\u00f2 che cercava di cantarla il pi\u00f9 raramente possibile. Mariah insistette molto per co-produrre la canzone, ma la Columbia Records gli neg\u00f2 il permesso. Walden divenne il suo produttore meno favorito e infatti non lavor\u00f2 molto al suo album.\nClassifiche.\nQuando \"I Don't Wanna Cry\" raggiunse la numero 1 in Nord America, la Carey divenne la seconda cantante (e la prima e unica femminile) dopo i Jackson 5 ad avere i primi quattro singoli alla numero uno. La canzone raggiunse il top dopo otto settimane e rimase in vetta per due. La canzone fu classificata alla numero 26 nella \"Year-End Chart\" del 1991. Inoltre raggiunse la 7 in Canada e la 49 in Australia, ma non entr\u00f2 in nessun'altra classifica.\nVideo musicale.\nIl video, diretto da Larry Jordan, vede la Carey ripensare alla sua relazione passata. Ci furono tre versioni del video: una pubblicata nel DVD \"The First Vision\" del 1991; un'altra (la pi\u00f9 conosciuta) fu aggiunta invece al DVD numero 1's (1999). La versione del 1991 aveva alcune parti in seppia, che vennero per\u00f2 eliminate. Nel DVD del 1999 invece, di tutti i video dell'album di debutto della Carey fu aggiunto solo quello di \"I Don't Wanna Cry\", visto che la cantante si vergognava degli altri tre video.\nTracce.\nCD single"}
{"id": "3048751", "revid": "36426", "url": "https://it.wikipedia.org/wiki?curid=3048751", "title": "Coppa di sant'Agnese", "text": "La Coppa di sant'Agnese (in inglese \"Saint Agnes Cup\" o anche \"Royal Gold Cup\", cio\u00e8 \"coppa reale d'oro\") \u00e8 una coppa in oro massiccio, riccamente decorata di smalto e perle. Gran parte della decorazione \u00e8 costituita dal ciclo di scene relative alla vita di Sant'Agnese. \nStoria e descrizione.\nAl tempo in cui la coppa fu realizzata, il culto di sant'Agnese annoverava tra i numerosi devoti il re di Francia Carlo V, che nacque nel 1338, il 21 gennaio, giorno dedicato, secondo il calendario dei santi, proprio a Sant'Agnese e si conoscono almeno 13 opere d'arte dedicate a questa santa, inclusa un'altra coppa d'oro decorata a smalto, in possesso dello stesso re Carlo V. Fino ad alcuni decenni or sono si riteneva che la coppa fosse stata ordinata nel 1380 dal duca di Berry, Giovanni, quale regalo per il genetiliaco del fratello Carlo V, il 21 gennaio 1381. Con la morte del re, avvenuta nel 1380, il duca di Berry avrebbe tenuto per s\u00e9 la coppa per una decina di anni, prima di consegnarla al nuovo re, il nipote Carlo VI.\nTuttavia, nel 1978, Ronald Lightbown, custode delle opere in metallo del Victoria and Albert Museum, respinse tale teoria sulle basi di un'analisi stilistica, giungendo alla conclusione che la coppa doveva essere stata realizzata solo poco prima che comparisse nell'inventario di Carlo VI del 1391.\nSuccessivamente la coppa appartenne a diversi monarchi inglesi prima di passare circa 300 anni in Spagna. Sulla coppa \u00e8 raffigurato anche il martirio di Sant'Emerenziana che, secondo la leggenda, era l'amica del cuore di Sant'Agnese.\nLa coppa fu acquistata nel 1892 da Augustus Wollaston Franks per conto del British Museum dove \u00e8 conservata.\nBibliografia.\nin lingua inglese:"}
{"id": "3048755", "revid": "125396941", "url": "https://it.wikipedia.org/wiki?curid=3048755", "title": "Regisole", "text": "Il Regisole era una statua equestre bronzea tardoantica, gi\u00e0 conservata a Pavia.\nStoria e descrizione.\nL'origine della statua non \u00e8 chiara: se alcuni ipotizzano che si trattasse del monumento al re ostrogoto Teodorico il Grande, fuso all'inizio del VI secolo, secondo altre fonti portato ad Aquisgrana da Carlo Magno e posto vicino alla cappella palatina (atto criticato da Valafrido Strabone nel suo \"De imagine Tetrici\", essendo Teodorico ariano), altri credono che l'opera, documentata dall'XI secolo, fosse originariamente posta nel Palazzo Reale e trasportata nella nuova sede in seguito a un'insurrezione popolare del 1024, quando l'edificio venne distrutto. Collocata davanti alla cattedrale, fu da allora uno dei simboli della citt\u00e0, raffigurato ad esempio sul sigillo d'argento del Comune. Secondo il geografo arabo Ibr\u0101h\u012bm al-Turtu\u0161i, che viaggi\u00f2 nell\u2019Europa centro-occidentale tra il 960 e il 965 e visit\u00f2 Pavia, il regisole era posto presso una porta del Palazzo Reale.\nDoveva trattarsi comunque di un'opera tardoantica o dell'unico esempio di bronzistica monumentale del medioevo italiano, fuso con la tecnica della cera persa prima che andasse obliata, almeno in Europa occidentale.\nIl nome deriv\u00f2 forse da \"Rege[m] Solis\", poich\u00e9 ricoperto anticamente di dorature che riflettevano i raggi solari, oppure dalla posizione del braccio alzato che sembrava \"reggere\" il sole, o ancora dalla parola \"regisolio\", cio\u00e8 trono regale.\nNel 1315, dopo presa della citt\u00e0, i Visconti portarono la statua a Milano, ma le restituirono ai pavesi nel 1335. Dopo che Galeazzo II trasfer\u00ec la sua residenza da Milano a Pavia, molti ospiti illustri della corte dei Visconti ne rimasero colpiti: Francesco Petrarca ne parl\u00f2 in una lettera al Boccaccio, e, pi\u00f9 tardi, Leonardo da Vinci lo ammir\u00f2 nel 1490, mentre visitava la citt\u00e0 con Francesco di Giorgio Martini.\nFu uno dei modelli a cui attinsero gli scultori del Rinascimento per far rinascere l'arte del monumento equestre. La statua aveva una mano sollevata come il Marc'Aurelio e il cavallo teneva una zampa sollevata per evidenziare il dinamismo. Per ovviare per\u00f2 ai problemi statici, sotto lo zoccolo sollevato del cavallo un cagnolino in piedi sulle zampe posteriori faceva da decorazione e punto di scarico per il peso. Una soluzione analoga venne ripresa, nel 1446, da Donatello per il Monumento equestre al Gattamelata a Padova, prima statua equestre del Rinascimento.\nNel 1527, durante il Sacco di Pavia, la statua venne trafugata da un soldato di Ravenna, un certo Cosimo Magni, che fece caricare la statua su di una barca, con l'intenzione di inviarla nella propria citt\u00e0. Ma la nave fu fermata a Cremona per ordine di Francesco II Sforza e, dopo esserevi rimasta a Cremona per cinque anni, venne infine riportata a Pavia.\nLa statua venne distrutta nel 1796 dai giacobini pavesi, poich\u00e9 raffigurante un monarca.\nNel 1809 l'amministrazione della citt\u00e0 vendette i pezzi superstiti dell'opera, fino ad allora conservati in un magazzino, per finanziare alcune opere pubbliche.\nVerso la met\u00e0 degli anni trenta si decise di affidare allo scultore Francesco Messina l'esecuzione di una copia del Regisole strettamente basata sulle riproduzioni antiche.\nIl nuovo Regisole, una statua bronzea alta 6 metri posta su una base di travertino, fu cos\u00ec ricollocato davanti al Duomo e solennemente inaugurato l'8 dicembre 1937."}
{"id": "3048759", "revid": "767487", "url": "https://it.wikipedia.org/wiki?curid=3048759", "title": "Eduardo Pereira (1972)", "text": "Carriera.\nClub.\nDal 2004 gioca con il Rusa Fuik.\nNazionale.\nHa rappresentato la Nazionale est-timorese in tre partite."}
{"id": "3048762", "revid": "1632387", "url": "https://it.wikipedia.org/wiki?curid=3048762", "title": "Reinhold Moritzevi\u010d Gli\u00e8re", "text": "Biografia.\nSua madre, Josephine Korczak (1852\u00a0-\u00a01937), era polacca, e suo padre, Moritz Glier (1834\u00a0-\u00a01896), era un costruttore di strumenti a fiato discendente da un'antica famiglia sassone. Moritz Glier era un musicista di ottimo livello ed estremamente polivalente, dal momento che suonava \u2014 fra gli altri strumenti \u2014 il flauto, il clarinetto, il corno e la tromba. Egli trasmise i suoi doni artistici ai figli: il primogenito, Moritz, era un eccellente violoncellista, mentre la sorella Cesja suonava il piano.\nPer quanto riguarda Reinhold, egli ebbe fin dalla pi\u00f9 giovane et\u00e0 una predilezione per il violino. Alla fine degli studi secondari entr\u00f2 alla Scuola di musica di Kiev, dove ebbe come professore il celebre violinista ceco Otakar \u0160ev\u010d\u00edk. Qui studi\u00f2 violino e composizione per tre anni, prima di essere ammesso, nel 1894, al prestigioso Conservatorio di Mosca, dove studi\u00f2 con Sergej Taneev (contrappunto), Michail Ippolitov-Ivanov (composizione), Jan H\u0159\u00edmal\u00fd (violino), Anton Arensky e Georgi Konjus (entrambi armonia).\nNel 1900 si diplom\u00f2 al Conservatorio con un'opera-oratorio in un atto, \"Il Cielo e la Terra\", ispirata a un testo di Lord Byron (\"Earth and Heaven\"), per la quale ricevette una medaglia d'oro in composizione.\nL'anno seguente accett\u00f2 una cattedra presso la Scuola di Musica Gnessine di Mosca.\nNel 1902 Taneev trov\u00f2 per Gli\u00e8re due allievi privati: Nikolaj Mjaskovskij e l'undicenne Sergej Prokof'ev.\nAncora prima di terminare i suoi studi, Gli\u00e8re si era gi\u00e0 cimentato con tutti i grandi generi musicali (con l'eccezione, forse, del balletto e del concerto), che lo affascineranno per tutto il corso della sua carriera. Egli compose cos\u00ec il suo \"Primo sestetto d'archi\", op. 1 (1898), dedicato a Taneev, il \"Primo quartetto d'archi\", op. 2 (1899), l\"'Ottetto d'archi\", op. 5 (1900), dedicato a H\u0159\u00edmal\u00fd, e la \"Prima sinfonia\", op. 8 (1899-1900).\nNel 1905 part\u00ec per un soggiorno di due anni a Berlino, dove studi\u00f2 con il compositore e direttore d'orchestra Oskar Fried. Qui scrisse la sua \"Seconda sinfonia\", op. 25 (1907), dedicandola a un altro rinomato direttore d'orchestra, Serge Koussevitzky, che la diresse con l'Orchestra filarmonica di Berlino l'anno successivo. Nel 1908, tornato a Mosca, Gli\u00e8re fece la sua prima apparizione pubblica come direttore d'orchestra in occasione dell'esecuzione del suo poema sinfonico \"Sirene\", op. 33. Nel 1910 pubblic\u00f2 la sua \"Terza sinfonia\", op. 42, la monumentale \"Il'ja Muromec\", dedicata a Aleksandr Glazunov.\nNel 1913 ritorn\u00f2 a Kiev per insegnarvi composizione nella locale Scuola di musica, che poco dopo venne elevata al rango di Conservatorio, come Conservatorio di Kiev. L'anno seguente Gli\u00e8re ne divenne direttore. Qui ebbe come allievi, fra gli altri, Levko Revutsky, Borys Lyatoshynsky e Vladimir Dukelsky (che diventer\u00e0 ben noto in Occidente come Vernon Duke).\nA partire dal 1920 insegn\u00f2 composizione al Conservatorio di Mosca, dove rimarr\u00e0 (in modo discontinuo) sino al 1941. Egli vi form\u00f2 un gran numero di compositori, fra i quali Aram Cha\u010daturjan, Lev Knipper, Boris Aleksandrov, Aleksandr Davidenko e Aleksandr Mosolov.\nNel 1923 fu invitato a Baku dal Commissariato per l'Educazione dell'Azerbaigian per comporre il prototipo di un'opera nazionale azera. Il risultato della sua ricerca etnografica fu l'opera \"Shakh-Senem\", op. 69, in cui l'eredit\u00e0 musicale classica russa, da Glinka a Skrjabin, si combina con materiale folklorico e alcuni orientalismi sinfonici.\nReinhold Gli\u00e8re fu presidente del comitato organizzatore dell'Unione dei compositori sovietici dal 1938 al 1948. Prima della Rivoluzione aveva gi\u00e0 ricevuto per tre volte il prestigioso Premio Glinka (per il \"Primo sestetto d'archi\", per \"Sirene\" e per la \"Terza sinfonia\"), e anche negli ultimi 20 anni della sua vita ottenne numerosi importanti riconoscimenti, fra cui quello di \"Artista del Popolo\" dell'Azerbaigian (1934), della Russia (1936), dell'Uzbekistan (1937) e dell'URSS (1938) e 3 Premi Stalin: il primo nel 1946 per il suo \"Concerto per soprano di coloratura e orchestra\", il secondo nel 1948 per il suo \"Quarto quartetto d'archi\" e l'ultimo nel 1950 per il balletto \"Il cavaliere di bronzo\".\nLa composizione pi\u00f9 celebre di Gli\u00e8re \u00e8 un brano del balletto \"Il papavero rosso\" (1955) intitolato \"Danza di marinai russi\": si tratta di una concitata serie di variazioni sul tema di un antico canto tradizionale russo, \"Jablo\u010dko\" (\"La piccola mela\").\nNel maggio 2017 il pianista italiano Gianluca Imperato incide un album dedicato alle opere per pianoforte di Gli\u00e8re, pubblicato da Brilliant Classics.\nReinhold Gli\u00e8re \u00e8 sepolto nel cimitero di Novodevichy a Mosca."}
{"id": "3048766", "revid": "200154", "url": "https://it.wikipedia.org/wiki?curid=3048766", "title": "Reinhold Moritsevi\u010d Gli\u00e8re", "text": ""}
{"id": "3048767", "revid": "200154", "url": "https://it.wikipedia.org/wiki?curid=3048767", "title": "Reinhold Gli\u00e8re", "text": ""}
{"id": "3048768", "revid": "1543377", "url": "https://it.wikipedia.org/wiki?curid=3048768", "title": "Episodi di Seinfeld (prima stagione)", "text": "La prima stagione della serie televisiva Seinfeld \u00e8 stata trasmessa in prima visione negli Stati Uniti d'America dalla NBC dal 5 luglio 1989 al 21 giugno 1990. In Italia \u00e8 stata trasmessa in prima visione su TMC a partire dal 6 novembre 1995, dal luned\u00ec al venerd\u00ec alle 13:00.\nEpisodio pilota.\nTrama.\nJerry racconta a George di una donna di nome Laura che ha incontrato nel Michigan e che viene a New York per un seminario. Jerry si chiede se ha intenzioni romantiche. I due continuano a parlare di lei dopo aver lasciato il pranzo. Jerry riceve quindi una telefonata da Laura, che gli chiede se pu\u00f2 pernottare nel suo appartamento. Jerry la invita, ma non \u00e8 ancora sicuro se la sua visita sia intesa o meno come romantica. Jerry e Laura arrivano all'appartamento. Laura riceve quindi una chiamata e quando Laura abbassa il telefono dice a Jerry: \"Non fidanzarti mai\". Jerry poi si rende conto che non ha possibilit\u00e0 con Laura, ma si \u00e8 gi\u00e0 impegnato per un intero fine settimana con lei.\nL'investigazione.\nTrama.\nDurante una festa, Jerry flirta con una donna ma non scopre nulla su di lei tranne il suo posto di lavoro. Jerry \u00e8 riluttante a chiedere il suo numero di telefono dalla sua ex ragazza Elaine perch\u00e9 non le parla di altre donne. Il padre di Jerry, Morty Seinfeld (interpretato da un attore diverso dagli episodi successivi), gli suggerisce di aspettare fuori dall'edificio per la donna e fingere di incontrarla accidentalmente. Jerry segue l'idea. Riesce a conoscere la donna, il cui nome \u00e8 Vanessa. I due decidono quindi di uscire per un appuntamento.\nIl furto.\nTrama.\nJerry viene derubato dopo che Kramer ha lasciato la porta di Jerry aperta, quindi Jerry decide di trovare un nuovo appartamento. Come agente immobiliare, George trova un nuovo appartamento per Jerry, ma poi lo vuole per se stesso. Il gruppo discute su chi dovrebbe ricevere l'appartamento, con Elaine che ottiene l'appartamento di George o Jerry, a seconda di chi si trasferir\u00e0. Non volendo ferire la loro amicizia, Jerry e George decidono di non trasferirsi e di cedere l'appartamento a qualcun altro. Dopo aver visto quanto i nuovi proprietari apprezzano l'appartamento, si pentono della loro decisione.\nL'amico insopportabile.\nTrama.\nJerry cerca di evitare di incontrare un vecchio amico d'infanzia, Joel Horneck, che insiste a tenersi in contatto con lui. Jerry afferma che il motivo per cui non ha rotto la relazione \u00e8 perch\u00e9 Joel \u00e8 un uomo. George suggerisce a Jerry di fingere che Joel sia una donna e di rompere normalmente. Jerry tenta di rompere con Joel, ma Joel scoppia in lacrime; Jerry cambia idea e accetta di portarlo a vedere i New York Knicks. Nel frattempo, Kramer, che lavora sotto il nome di Kramerica Industries, sta lavorando all'idea di costruire una pizzeria dove si fa la propria di pizza.\nInvestimenti incauti.\nTrama.\nGeorge riceve un consiglio su delle azioni e, dopo aver investito $ 5.000, passa il consiglio a Jerry, che investe $ 2.500. Jerry ha un primo appuntamento con Vanessa; un fine settimana in un posto consigliato da Elaine. Come aveva previsto George, l'appuntamento finisce per essere un disastro. Nel frattempo, sia George che Jerry sono scioccati nello scoprire che la fonte della soffiata sulle azioni era stata ricoverata in ospedale. Sebbene non siano sicuri di quando vendere le azioni, il valore delle azioni crolla. Jerry alla fine le vende, ma successivamente il suo valore inizia a salire e George finisce per realizzare un profitto di $ 8.000."}
{"id": "3048770", "revid": "287204", "url": "https://it.wikipedia.org/wiki?curid=3048770", "title": "Fed Cup 2008", "text": "La Fed Cup 2008 \u00e8 stata la 46\u00aa edizione del pi\u00f9 importante torneo tennistico per nazionali femminili. Hanno partecipato alla competizione 85 nazionali. La finale si \u00e8 giocata dal 13 al 14 settembre a Madrid in Spagna ed \u00e8 stata vinta dalla Russia che ha battuto la Spagna 4-0.\nWorld Group.\nTabellone.\nLe perdenti del primo turno accedono ai Play-off con i vincitori del World Group II.\nWorld Group Play-offs.\nLe 4 squadre sconfitte nel primo turno del World Group (Israele, Francia, Italia, e Germania) e le 4 squadre vincitrici del World Group II (Ucraina, Giappone, Repubblica Ceca, e Argentina) partecipano ai World Group Play-offs. Le 4 squadre vincenti dei play-offs avranno il diritto a partecipare al World Group del prossimo anno insieme alle 4 squadre vincitrici del primo turno del World Group.\nData: 26-27 aprile\nWorld Group II.\nDate: 2-3 febbraio\nWorld Group II Play-offs.\nLe 4 squadre sconfitte nel World Group II (Croazia, Slovacchia, Belgio e Austria) disputeranno i play-off contro le 4 squadre qualificate dai rispettivi gruppi zonali (Serbia e Svizzera per la zona Euro-africana, Uzbekistan per la zona Asia/Oceania, Colombia per le Americhe). Le vincitrici saranno incluse nel World Group II della prossima edizione.\nDate: 26-27 aprile"}
{"id": "3048774", "revid": "253269", "url": "https://it.wikipedia.org/wiki?curid=3048774", "title": "Chris Massoglia", "text": "Biografia.\nChristopher Massoglia \u00e8 nato a Minneapolis da Christopher e Karen Massoglia. Suo padre \u00e8 un chiropratico, sua madre \u00e8 casalinga. I suoi genitori sono sempre stati devoti Cristiani e Repubblicani, per questo Massoglia \u00e8 cresciuto ascoltando musica pop cristiana (sebbene gli piacesse anche la musica rap). Massoglia \u00e8 stato educato dalla madre a casa; dall'et\u00e0 di tredici anni si \u00e8 iscritto ad un'universit\u00e0 online che includeva corsi di studi biblici, algebra e storia americana. Ha studiato jujitsu, sa suonare il pianoforte, sa ballare l'hip hop, sa il linguaggio dei segni americano e sa andare a cavallo. Massoglia \u00e8 stato un giocatore del Little League Baseball. Nel 2009 la sua famiglia ha ignorato la proposta di trasferirsi ad Hollywood ed ha preferito restare a Minneapolis.\nLa carriera di Massoglia \u00e8 incominciata grazie ad alcune pubblicit\u00e0 per le marche Targat, Marshall's Field, PepsiCo e Best Buy. In seguito \u00e8 apparso in un episodio di \"\", in due episodi di \"Medical Investigation\" e in quattro episodi di \"Wanted\". Il suo debutto nel cinema \u00e8 avvenuto con \"Una magica estate\", ma soprattutto deve il suo successo ad \"Aiuto vampiro\". Nel 2009 \u00e8 stato il protagonista dell'horror \"The Hole in 3D\"."}
{"id": "3048783", "revid": "1573940", "url": "https://it.wikipedia.org/wiki?curid=3048783", "title": "Huso dauricus", "text": "Il kaluga (Huso dauricus ()), o storione kaluga \u00e8 un pesce della famiglia degli Acipenseridi. \u00c8 un grosso storione predatore diffuso nel bacino dell'Amur. Conosciuto anche come beluga di fiume, \u00e8 uno tra i pesci d'acqua dolce pi\u00f9 grandi del mondo, con un peso massimo di circa 1000\u00a0kg e 5,6 m di lunghezza. Come il beluga, leggermente pi\u00f9 grande, anch'esso trascorre parte della sua vita in mare.\nDa questa specie si ricava il caviale omonimo."}
{"id": "3048785", "revid": "767487", "url": "https://it.wikipedia.org/wiki?curid=3048785", "title": "Fratelli in erba", "text": "Fratelli in erba (\"Leaves of Grass\") \u00e8 un film del 2009 diretto da Tim Blake Nelson, con Edward Norton, Richard Dreyfuss, Susan Sarandon e Keri Russell. Il titolo originale \u00e8 lo stesso della raccolta \"Foglie d'erba\" di Walt Whitman.\nTrama.\nQuando il brillante insegnante di filosofia classica presso la Brown University Bill Kincaid riceve la notizia che suo fratello gemello Brady \u00e8 morto, lascia l'universit\u00e0 e ritorna subito nel suo paese nativo in Oklahoma.\nQui, scopre non solo che Brady \u00e8 vivo, ma anche che impiega pregevolmente l'idroponica nella coltivazione della marijuana, e che \u00e8 sommerso dai debiti.\nBrady vuole sfruttare la loro somiglianza per scambiarsi l'identit\u00e0, come facevano da ragazzi, per crearsi un alibi da usare nel caso che il previsto incontro col suo creditore, il potente trafficante di droga Pug Rothbaum, dovesse concludersi a fuoco e sangue. Il candido e innocente Bill, volente o nolente, sta al gioco ma le cose volgeranno al tragico.\nProduzione.\nLa pellicola rappresenta un film indipendente, ossia prodotta con un budget limitato e senza l'intervento di una grande casa di produzione cinematografica. La produzione del film inizi\u00f2 nel terzo trimestre del 2008, quando Tim Blake Nelson complet\u00f2 la sceneggiatura. La fase di casting si svolse nel mese di settembre, quando a Edward Norton, gi\u00e0 membro della produzione oltre che del cast, si aggiunsero anche Susan Sarandon e Keri Russell. Nei mesi successivi iniziarono le riprese, svolte prevalentemente a Shreveport, in Louisiana.\nDistribuzione.\nIl 14 settembre 2009 il film \u00e8 stato presentato al Toronto International Film Festival. Una prima distribuzione limitata a cura della Lions Gate Entertainment negli USA \u00e8 avvenuta dal 2 aprile 2010, mentre in alcuni paesi, tra cui la Russia, veniva avviata l'uscita direttamente nel mercato home video. Negli Stati Uniti il film \u00e8 stato distribuito da First Look Studios il 17 settembre 2010, contemporaneamente all'Italia, distribuito da Eagle Pictures.\nL'edizione home video \u00e8 stata distribuita sul mercato statunitense a partire dal 12 ottobre 2010.\nAccoglienza.\nIncassi.\nAl primo weekend d'esordio negli Stati Uniti, il film \u00e8 stato presente in sole tre sale incassando circa 20\u00a0000 dollari.\nCritica.\nRoger Ebert sul \"Chicago Sun-Times\" ha definito perfetta la doppia interpretazione di Edward Norton, complimentandosi con l'ottima sceneggiatura di Tim Blake Nelson Commenti mediamente positivi sono arrivati anche da altre riviste, quali \"Entertainment Weekly\" e \"The Hollywood Reporter\"."}
{"id": "3048786", "revid": "1305772", "url": "https://it.wikipedia.org/wiki?curid=3048786", "title": "Leaves of Grass", "text": ""}
{"id": "3048787", "revid": "85053", "url": "https://it.wikipedia.org/wiki?curid=3048787", "title": "Foca (sommergibile)", "text": ""}
{"id": "3048811", "revid": "2091899", "url": "https://it.wikipedia.org/wiki?curid=3048811", "title": "Pietro Paolo Fusco", "text": "Biografia.\nFiglio di Raffaele e Giuseppina Ramerio, insegnanti elementari, frequent\u00f2 i suoi studi presso il Seminario Diocesano di Cerreto Sannita e il Liceo Giannone di Benevento.\nA soli tredici anni scrisse la \"Biografia dei laurentini\", una lunga composizione poetica che ritraeva satiricamente gli abitanti di San Lorenzello.\nA quindici anni assieme al coetaneo Nicola Mattei, futuro prefetto, inizi\u00f2 la stampa di un giornalino manoscritto dal titolo \"L'Ira di Dio\". Il primo numero usc\u00ec a San Lorenzello il 9 agosto 1895, vigilia della festa patronale di San Lorenzo e riscosse un notevole successo tanto da poter essere stampato in tipografia e da poter essere diffuso nei paesi vicini.\nNel 1905 consegu\u00ec la laurea in medicina presso l'Universit\u00e0 degli Studi di Napoli Federico II ottenendo successivamente le specializzazioni in igiene, ostetricia, bromatologia, medicina navale e coloniale. Desideroso di altri approfondimenti, si rec\u00f2 a Parigi dove assistette alle lezioni di Jean-Baptiste Charcot.\nDivenuto medico condotto, si trasfer\u00ec a Cerreto Sannita dove spos\u00f2 Bianca Mazzacane, figlia di Pasquale, maggiore esponente del partito politico del senatore Giuseppe D'Andrea. In questo periodo fond\u00f2 assieme al farmacista Umberto Franco un pubblico dispensario gratuito di medicinali.\nPietro Paolo Fusco non trascur\u00f2 per\u00f2 la passione per la letteratura fondando nel 1907 il giornale \"L'Eco del Sannio\" che ebbe una forte diffusione grazie alla numerosa pubblicit\u00e0 finanziata dalle piccole imprese della zona.\nSuccessivamente dopo aver vinto un concorso divenne medico dell'Ospedale Civile Vittorio Emanuele III di Tripoli dove rimase sino al maggio 1916 quando fu chiamato al fronte durante la prima guerra mondiale.\nPer il suo lavoro e la sua dedizione venne premiato con la medaglia di bronzo.\nMor\u00ec a causa di un incidente ferroviario.\nOpere.\nSi riporta un elenco parziale di opere poetiche e scientifiche:"}
{"id": "3048812", "revid": "1819104", "url": "https://it.wikipedia.org/wiki?curid=3048812", "title": "Wormmon", "text": " \u00e8 un Digimon di livello intermedio del media franchise giapponese \"Digimon\", che comprende anime, manga, giocattoli, videogiochi, carte collezionabili ed altri media.\n\"Wormmon\" \u00e8 il nome che condividono tutti i membri di questa particolare specie Digimon. Ci sono numerosi Wormmon diversi che appaiono in varie serie anime e manga di Digimon.\nL'apparizione pi\u00f9 conosciuta di Wormmon \u00e8 quella nell'anime \"Digimon Adventure 02\" come Digimon partner di Ken Ichijouji.\nIl Wormmon di \"Digimon Adventure 02\" appare anche in uno dei film relativi alla serie.\nWormmon \u00e8 doppiato in giapponese da Naozumi Takahashi e in italiano da Nanni Baldini in \"Digimon Adventure 02\" e da Edoardo Stoppacciaro in \"\".\nAspetto e caratteristiche.\nIl nome \"Wormmon\" deriva parzialmente dalla parola inglese \"worm\", che significa \"verme\", e dal suffisso \"-mon\" (abbreviazione di \"monster\") che tutti i Digimon hanno alla fine del loro nome. \"Wormmon\" significa quindi \"mostro simile ad un verme\".\nWormmon \u00e8 una creatura molto simile ad un verme di colore verde, con dieci zampe, cinque per ogni lato del suo corpo, ognuna terminante con un grosso artiglio rosso. Ha occhi azzurri, lunghe antenne verdi, una bocca viola che si apre verticalmente ed un segno, anch'esso rosso, al centro della fronte. \u00c8 chiaramente un verme di tipo Annelida, poich\u00e9 il suo corpo \u00e8 formato da diverse sezioni. Infine, questo termina in una coda, che presenta due artigli molto simili a quelli presenti sulle sue zampe. Curiosamente, sembra avere un Anello del Male intorno al corpo, ma chiaramente non \u00e8 cos\u00ec. Ken potrebbe aver preso ispirazione da questa caratteristica di Wormmon per elaborare i suoi Anelli del Male.\nCome i veri insetti, Wormmon ha la capacit\u00e0 di aderire alle superfici e pu\u00f2 generare seta dalla sua bocca. Si dice che Wormmon sia in grado di digievolvere al livello campione quando il suo potere raggiunge il culmine, cos\u00ec che un giorno questa fragile larva sia in grado di digievolvere in un potente insetto. Wormmon \u00e8 il primo Digimon di tipo virus che nell'anime diventa il Digimon di un Digiprescelto.\nApparizioni.\nWormmon \u00e8 un personaggio principale di \"Adventure 02\" ed appare anche nel film dedicato alla serie \"Diaboromon Strikes Back!\".\nWormmon, cos\u00ec come Veemon, Hawkmon e Armadillomon, \u00e8 un Digimon proveniente dall'antichit\u00e0 e che \u00e8 in grado di armordigievolvere grazie al potere delle Digiuova.\nLa storia di Wormmon inizia quando un giovane Ken Ichijouji viene risucchiato a Digiworld per la prima volta tramite il computer di suo fratello. Ken e Ry\u014d Akiyama, un altro bambino incontrato a Digiworld, viaggiano con i loro Digimon attraverso il deserto di Digiworld, dove combattono e sconfiggono Millenniummon. In punto di morte, Millenniummon rilascia i Semi delle Tenebre ed uno di essi penetra nella base del collo di Ken.\nLa volta successiva in cui Wormmon incontra Ken, il ragazzo assume i panni dell'Imperatore Digimon. Anche se Ken, come Imperatore Digimon, tratta Wormmon in modo crudele, il Digimon partner decide comunque di rimanere al suo fianco dimostrando la sua amicizia e lealt\u00e0. Tuttavia, quando Kimeramon viene infine creato ed inizia a generare una lunga striscia di distruzione in tutto il mondo digitale, Wormmon decide alla fine di fare un ultimo tentativo per salvare Ken, disobbedendogli. Wormmon conduce quindi Davis e Veemon al Digiuovo dei Miracoli, che permette a Veemon di armordigievolvere Magnamon. Ken si rifiuta ancora di arrendersi e, con Magnamon sulla via della sconfitta contro Kimeramon, Wormmon ricorre a misure estreme e trasferisce tutta la sua energia vitale a Magnamon. Ci\u00f2 conferisce a Magnamon abbastanza potere per eliminare Kimeramon, tuttavia ci\u00f2 avviene a costo della vita di Wormmon. Quest'ultimo nobile gesto, in ogni caso, \u00e8 abbastanza per fare finalmente capire a Ken tutti i suoi comportamenti malvagi e per rinnegarli completamente.\nWormmon rinasce sotto forma di Digiuovo nella Citt\u00e0 della Rinascita e si riunisce al suo partner Ken quando questi decide di rispettare fino in fondo la promessa fatta a Wormmon di essere sempre buono e gentile. Ken quindi giura di riparare ai danni causati da lui stesso, ma scopre di essere stato solo usato da Arakenimon per erigere gli Obelischi di Controllo. Dopo che Ken si libera del suo alter ego malvagio, Wormmon guadagna l'abilit\u00e0 di digievolvere al suo livello campione, Stingmon. Inoltre, poco dopo, Wormmon sblocca anche l'abilit\u00e0 della DNAdigievoluzione con ExVeemon.\nIn \"Diaboromon Strikes Back!\", Veemon (nella forma di Imperialdramon) riesce a raggiungere la forma di Imperialdramon Paladin Mode dopo che Omnimon dona il suo potere ad Imperialdramon.\nAltre forme.\nIl nome \"Wormmon\" si riferisce solo alla forma di livello intermedio di questo Digimon. Durante la serie, Wormmon riesce a digievolvere in un certo numero di forme pi\u00f9 potenti, ognuna con nome ed attacchi speciali diversi. Tuttavia, il livello intermedio \u00e8 la sua forma di preferenza, nonch\u00e9 quella in cui passa la maggior parte del tempo, a causa della pi\u00f9 alta quantit\u00e0 di energia richiesta per rimanere ad un livello pi\u00f9 alto.\nWormmon condivide un'altra DNAdigievoluzione con Veemon, DinoBeemon, in cui Wormmon \u00e8 predominante. Questa forma non viene per\u00f2 mostrata nell'anime. Wormmon dispone anche di un'Armordigievoluzione, Pucchiemon, che avviene grazie al potere del Digiuovo della Bont\u00e0, ma appare solo in uno dei Drama-CD dedicati ad \"Adventure 02\".\nLeafmon.\nLeafmon (\u30ea\u30fc\u30d5\u30e2\u30f3) \u00e8 la forma al livello primario di Wormmon. Il nome \"Leafmon\" deriva dalla parola inglese \"leaf\", che vuol dire \"foglia\". Il suo nome \u00e8 dovuto alla sua lunga coda, la cui estremit\u00e0 assomiglia molto ad una grossa foglia. \u00c8 un Digimon verde di forma sferica con due piccole orecchie sulla testa, gote rosa ed un ciuccio rosa in bocca. Come la maggior parte dei Digimon di livello primario, Leafmon ha piccoli occhi neri.\nLeafmon appare per la prima volta nell'episodio di \"Adventure 02\" \"Di nuovo insieme\", quando Ken lo trova alla Citt\u00e0 della Rinascita dopo la morte di Wormmon. Appare anche quando Paildramon perde cos\u00ec tanta energia che Wormmon e Veemon non riescono pi\u00f9 a rimanere al livello intermedio, anche se ci\u00f2 non avviene pi\u00f9 quando i due megadigievolvono in Imperialdramon grazie ad uno dei dodici Digicuori Iridescenti di Azulongmon, permettendo a Wormmon e Veemon di rimanere al livello intermedio nonostante il livello di evoluzione raggiunto e l'energia persa. Quando Ken si libera del suo alter ego malvagio, Wormmon ritorna da Ken in questa forma, digievolvendo susseguentemente in Minomon.\nMinomon.\nMinomon (\u30df\u30ce\u30e2\u30f3) \u00e8 la forma al livello primo stadio di Wormmon. Il nome \"Minomon\" proviene dalla parola giapponese \"\"minomushi\", che si riferisce alla forma larvale di un insetto chiamato \"minoga\"\", appartenente alla famiglia delle Psychidae. Minomon assomiglia ad un piccolo Digimon verde che fuoriesce da un bozzolo spinoso molto simile ad una pigna marrone. Ha ancora occhi neri e le sue orecchie si sono leggermente allungate. Inoltre, ora ha una lunga antenna sulla testa e due piccole zampe. La sua bocca \u00e8 uguale a quella di Wormmon, ma ora \u00e8 di colore rosa.\nMinomon appare a volte quando Wormmon \u00e8 costretto a dedigievolvere dopo una battaglia particolarmente difficile, oppure se regredisce in Leafmon e poi digievolve nuovamente nel mondo reale.\nStingmon.\nStingmon (\u30b9\u30c6\u30a3\u30f3\u30b0\u30e2\u30f3) \u00e8 la Digievoluzione al livello campione di Wormmon. Il nome \"Stingmon\" deriva dalla parola inglese \"sting\", che significa \"pungiglione\". Stingmon \u00e8 un Digimon insetto di colore verde, con avambracci, cosce e piedi neri. Sul suo volto sono presenti solo gli occhi, grandi e rossi, ed un segno giallo al centro della fronte. Ha due lunghe antenne verdi e rosse che si dipartono dalla sua testa ed una criniera rossa. Ha grossi spuntoni neri sulle spalle, mentre sugli avambracci sono presenti due pungiglioni, da cui probabilmente viene il suo nome, e sul dorso sono presenti quattro ali estraibili. Ha cinque lunghi artigli su ogni mano e due pi\u00f9 grossi su ogni piede.\nStingmon appare quando Arakenimon inizia il suo regno del terrore creando falsi Digimon dagli Obelischi di Controllo. Inizialmente, Stingmon e Ken lavorano da soli per distruggere questi Digimon e gli Obelischi stessi, ma alla fine si uniscono agli altri Digiprescelti. La prima apparizione di Stingmon avviene nell'episodio \"Un salvataggio inatteso\", in cui un Thunderballmon creato dagli Obelischi attacca la Citt\u00e0 della Rinascita.\nContrariamente alla sua forma di livello intermedio, Stingmon \u00e8 un combattente formidabile, con una personalit\u00e0 fredda e controllata.\nPaildramon.\nPaildramon (\u30d1\u30a4\u30eb\u30c9\u30e9\u30e2\u30f3) \u00e8 un Digimon di livello evoluto, DNAdigievoluzione di ExVeemon (forma campione di Veemon) e Stingmon, combinando le caratteristiche e gli attributi di un Digimon drago e di uno insetto. Il nome \"Paildramon\" viene dalla parola \"\"pail\", ovvero la parola inglese \"pile\" traslitterata in maniera diversa. \"Pile\" \u00e8 l'abbreviativo di \"pile driver\"\", ovvero \"perforatrice, trivellatrice\". Deriva anche da \"\"dra\", abbraviativo per \"dragon\"\", che sta ad indicare un Digimon di tipo drago. Il nome Paildramon pu\u00f2 quindi tradursi come \"mostro drago perforatore\", probabilmente in riferimento alla sua tecnica Fuoco a Ripetizione, che agisce proprio come una perforatrice. Alcune parti riconoscibili di questo Digimon sono le ali, le gambe e la coda di ExVeemon e le mani ed il corpo di Stingmon.\nVeemon e Wormmon sono i primi dei Digimon prescelti di seconda generazione a raggiungere la DNAdigievoluzione nell'episodio \"L'unione fa la forza\". Quando la ex base di Ken minaccia di esplodere, Arakenimon prova a fermare i Digiprescelti con un Okuwamon creato da lei. Ken \u00e8 disposto a sacrificare la sua vita per rimediare ai danni causati da lui stesso, ma Davis riesce a convincerlo a superare tutto ci\u00f2 che ha fatto in passato e a continuare a vivere. In quell'istante, quando i cuori di Davis e Ken battono all'unisono, ExVeemon e Stingmon riescono ad unirsi e formare Paildramon.\nPaildramon \u00e8 abbastanza forte da distruggere Okuwamon e fermare la detonazione della base di Ken. Per un po' di tempo, Paildramon \u00e8 l'unico Digimon di livello evoluto nella squadra dei Digiprescelti ed \u00e8 un alleato di valore nella loro lotta contro Arakenimon, Mummymon e, successivamente, BlackWarGreymon.\nImperialdramon.\nImperialdramon (\u30a4\u30f3\u30da\u30ea\u30a2\u30eb\u30c9\u30e9\u30e2\u30f3 \u30c9\u30e9\u30b4\u30f3\u30e2\u30fc\u30c9 \"Imperialdramon Dragon Mode\") \u00e8 la Digievoluzione al livello mega di Paildramon. Il nome \"Imperialdramon\" deriva dalla parola inglese \"\"imperial\", ad evidenziare la maestosit\u00e0 e la grandezza di questo Digimon, e da \"dra\", abbraviativo per \"dragon\"\", che sta ad indicare un Digimon di tipo drago. Per differenziarlo dalle sue altre forme spesso ci si riferisce a lui come Imperialdramon Dragon Mode.\nNell'episodio \"La nascita di Imperialdramon\", Paildramon riceve un grande aumento di potere grazie ad uno dei dodici Digicuori Iridescenti di Azulongmon. Ci\u00f2 gli permette di digievolvere al suo livello mega: Imperialdramon. Il potere irradiante della Digievoluzione permette anche a Poromon e Upamon di arrivare ai loro livelli intermedi e ripristina l'abilit\u00e0 dei Digimon prescelti di prima generazione di digievolvere nuovamente al livello evoluto (o al livello mega, nel caso di Agumon e Gabumon).\nNell'episodio \"Viaggio in America e a Hong Kong\", Imperialdramon trasporta l'intera squadra dei Digiprescelti in giro per il mondo cos\u00ec da permettergli di aiutare i Digiprescelti degli altri paesi a radunare i Digimon rinnegati apparsi improvvisamente sulla Terra. In \"Viaggio in Messico e in Russia\", Imperialdramon arriva giusto in tempo per aiutare Sora e Yolei a combattere contro una mandria di Mammothmon in Russia.\nImperialdramon Fighter Mode.\nImperialdramon Fighter Mode (\u30a4\u30f3\u30da\u30ea\u30a2\u30eb\u30c9\u30e9\u30e2\u30f3\u30fb\u30d5\u30a1\u30a4\u30bf\u30fc\u30e2\u30fc\u30c9) \u00e8 una forma di livello mega alternativa ad Imperialdramon. L'Assetto da Combattimento conferisce ad Imperialdramon una forma pi\u00f9 umana. Pare che in questa forma la capacit\u00e0 di attacco di Imperialdramon sia triplicata.\nQuesta forma viene raggiunta per la prima volta nell'episodio \"L'avversario\". Quando compaiono il malvagio Digimon Demon e le sue Armate di Demon, Imperialdramon viene paralizzato dall'attacco di SkullSatamon subito dopo la sua Digievoluzione, corrompendo i suoi dati. Per liberare Imperialdramon, i Digimon prescelti originali regrediscono dal livello evoluto a quello intermedio e donano l'energia rimanente ad Imperialdramon, attivando il Cambio di Assetto.\nImperialdramon Fighter Mode successivamente elimina SkullSatamon, partecipa alla battaglia contro Demon, aiuta WarGreymon a sconfiggere BlackWarGreymon e infine distrugge MaloMyotismon. In \"Diaboromon Strikes Back!\" il Digimon appare per combattere Armageddemon dopo essere stato colpito dai missili lanciati dalla sua schiena, ma non riesce a sconfiggerlo nemmeno con la Luce Suprema, finch\u00e9 Omnimon non dona la sua energia e permette ad Imperialdramon Fighter Mode di cambiare assetto in Paladin Mode.\nImperialdramon Paladin Mode.\nImperialdramon Paladin Mode (\u30a4\u30f3\u30da\u30ea\u30a2\u30eb\u30c9\u30e9\u30e2\u30f3\u30fb\u30d1\u30e9\u30c7\u30a3\u30f3\u30e2\u30fc\u30c9) \u00e8 una forma alternativa ancora pi\u00f9 potente di Imperialdramon, ottenuta dopo che Omnimon trasferisce la propria energia ad Imperialdramon Fighter Mode nel film \"Diaboromon Strikes Back!\".\nNel quarto film dedicato al mondo dei Digimon, Imperialdramon Fighter Mode \u00e8 intento a combattere Armageddemon usando il suo attacco Luce Suprema. Tuttavia, il Digimon non \u00e8 abbastanza forte e rimane gravemente ferito nel contrattacco del Digimon malvagio. Omnimon, anch'egli gravemente ferito e praticamente fatto a pezzi dalle fruste laser di Armageddemon, trasferisce la sua energia rimanente ad Imperialdramon. Le braccia di Omnimon si separano dal corpo principale e regrediscono nuovamente in Agumon e Gabumon, mentre il suo corpo diviene la spada \"Omni Sword\". Imperialdramon Fighter Mode, afferrando la spada con le sue ultime forze, diventa Imperialdramon Paladin Mode e sconfigge Armageddemon caricandolo e poi trafiggendo il suo muso con la Omni Sword, generando quindi una esplosione sonica che trasforma Armageddemon in milioni di Kuramon, i quali vengono assorbiti dai cellulari delle persone che assistono allo scontro e poi imprigionati nell'Omni Sword.\nAccoglienza.\nLaura Thornton di CBR ha classificato Ken e Wormmon come la migliore coppia della serie \"Adventure 02\". Daniel Kurkland di Screen Rant ha classificato Imperialdramon Paladin Mode come il quarto Digimon pi\u00f9 potente dell'intero franchise. Fiction Horizon ha classificato Imperialdramon Paladin Mode come il sesto Digimon pi\u00f9 potente. Secondo WatchMojo, Imperialdramon Paladin Mode \u00e8 il quinto Digimon pi\u00f9 potente del franchise, Imperialdramon Fighter Mode il secondo miglior Digimon nato da una fusione mentre Imperialdramon il quinto miglior Digimon in generale. Oskar O.K. Strom di Honey's Anime ha considerato Wormmon come l'ottavo Digimon pi\u00f9 carino. Robby dello stesso sito ha considerato Stingmon come l'ottavo Digimon con il design pi\u00f9 bello mentre Paildramon si \u00e8 classificato al primo posto.\nIn un sondaggio sulla popolarit\u00e0 di \"Digimon\" risalente al 2020, Paildramon \u00e8 stato votato come il settimo Digimon pi\u00f9 popolare."}
{"id": "3048820", "revid": "166579", "url": "https://it.wikipedia.org/wiki?curid=3048820", "title": "Spedaletto (San Casciano in Val di Pesa)", "text": "Spedaletto \u00e8 un piccolo centro abitato situato nel comune di San Casciano in Val di Pesa, di cui \u00e8 frazione.\nStoria.\nIl paese sorto probabilmente nella prima met\u00e0 del XIV secolo, lungo l'antica Via Cassia il nome Spedaletto deriva dalla costruzione, ad opera dei Machiavelli, dello \"Spedale di San Lorenzo a Percussina\" il quale aveva lo scopo di ospitare i viandanti che si trovavano a percorrere questa via."}
{"id": "3048830", "revid": "33706950", "url": "https://it.wikipedia.org/wiki?curid=3048830", "title": "Stazione di Braccagni", "text": ""}
{"id": "3048835", "revid": "125314915", "url": "https://it.wikipedia.org/wiki?curid=3048835", "title": "Prefettura apostolica di Dessi\u00e8", "text": "La prefettura apostolica di Dessi\u00e8 (in latino: \"Praefectura Apostolica de Dessie\") \u00e8 una sede soppressa della Chiesa cattolica.\nStoria.\nLa prefettura apostolica di Dessi\u00e8 fu eretta il 25 marzo 1937 con la bolla \"Quo in Aethiopiae\" di papa Pio XI, ricavandone il territorio dal vicariato apostolico di Abissinia, contestualmente soppresso. L'erezione della nuova circoscrizione ecclesiastica si inser\u00ec nel pi\u00f9 vasto progetto di riorganizzazione della Chiesa cattolica in Etiopia dopo la conquista italiana.\nEssa comprendeva i commissariati di Uollo e Debre Berhan nella parte orientale del governatorato di Amara. La missione fu affidata ai frati minori italiani delle province di Assisi e di Venezia, che sostituivano i lazzaristi francesi, e come primo prefetto fu nominato padre Costanzo Bergna, originario di Cant\u00f9.\nLo scoppio della seconda guerra mondiale, l'occupazione britannica (Dessi\u00e8 fu presa il 26 aprile 1941), e la partenza forzata degli italiani verso l'Eritrea, mise fine all'attivit\u00e0 dei missionari. Ad eccezione di 4 frati, anche il personale missionario dovette evacuare e trasferirsi a Addis Abeba, nel mese di novembre 1941; qui trover\u00e0 la morte il prefetto Bergna. Nel maggio del 1942 anche gli ultimi missionari e religiose rimaste dovettero lasciare definitivamente Dessi\u00e8.\nIl 20 febbraio 1961 la prefettura apostolica, che era vacante dal 1941, fu di fatto soppressa e il suo territorio, in forza della bolla \"Quod Venerabiles\" di papa Giovanni XXIII, divenne parte integrante dell'arcieparchia di Addis Abeba.\nStatistiche.\nLa diocesi al termine dell'anno 1950 contava 250 battezzati."}
{"id": "3048836", "revid": "267975", "url": "https://it.wikipedia.org/wiki?curid=3048836", "title": "Prefettura apostolica di Gondar", "text": "La prefettura apostolica di Gondar (in latino: \"Praefectura Apostolica de Gondar\") \u00e8 una sede soppressa della Chiesa cattolica.\nStoria.\nLa prefettura apostolica di Gondar fu eretta il 25 marzo 1937 con la bolla \"Quo in Aethiopiae\" di papa Pio XI, ricavandone il territorio dal vicariato apostolico di Abissinia, contestualmente soppresso. L'erezione della nuova circoscrizione ecclesiastica si inser\u00ec nel pi\u00f9 vasto progetto di riorganizzazione della Chiesa cattolica in Etiopia dopo la conquista italiana.\nLa prefettura apostolica comprendeva i commissariati di Gondar, Semien, Goggiam e Beghemeder nel governatorato di Amara. Il territorio fu affidato ai missionari comboniani, che sostituivano i lazzaristi francesi, e come primo prefetto fu nominato padre Pietro Villa, procuratore generale dell'Istituto.\nL'azione missionaria si rivolse inizialmente ai coloni italiani, e solo in un secondo momento anche alla popolazione abissina maggioritaria. Nei primi anni, oltre alla missione di Kerker, fondata dai lazzaristi francesi, i comboniani aprirono nuove missioni a Gondar, Addi Arcai, Azoz\u00f2, Debra Marcos, Debre Tabor, Gorgora, Metemma, Socot\u00e0 e Womber\u00e0.\nTra i missionari comboniani si distinse in particolare padre Pio Ferrari, forndatore della missione di Gorgora sul lago Tana; egli si impegn\u00f2 in particolare nel dialogo con gli ortodossi e soprattutto con i numerosi monaci che abitavano lungo le sponde del lago.\nL'Etiopia fu conquistata dall'esercito britannico nel 1941, e l'ultima roccaforte italiana a cadere fu proprio Gondar. Da questo momento inizi\u00f2 il rimpatrio forzato degli italiani, tra cui anche i missionari; nel mese di luglio del 1943 anche il prefetto Villa lasci\u00f2 Gondar, per non farvi pi\u00f9 ritorno.\nIl 20 febbraio 1961 la prefettura apostolica, che era vacante dal 1946, fu di fatto soppressa e il suo territorio, in forza della bolla \"Quod Venerabiles\" di papa Giovanni XXIII, divenne parte integrante dell'arcieparchia di Addis Abeba.\nStatistiche.\nLa diocesi al termine dell'anno 1950 contava 820 battezzati."}
{"id": "3048838", "revid": "267975", "url": "https://it.wikipedia.org/wiki?curid=3048838", "title": "Prefettura apostolica di Endeber", "text": "La prefettura apostolica di Endeber (in latino: \"Praefectura Apostolica Endeberensis\") \u00e8 una sede soppressa della Chiesa cattolica.\nStoria.\nLa prefettura apostolica di Endeber fu eretta il 13 febbraio 1940 con la bolla \"Quo intra fines\" di papa Pio XII, ricavandone il territorio dal vicariato apostolico di Gimma (oggi vicariato apostolico di Nekemte). Comprendeva parte del Governatorato dello Scioa.\nIl 20 febbraio 1961 la prefettura apostolica, che era vacante dal 1945, fu di fatto soppressa e il suo territorio, in forza della bolla \"Quod Venerabiles\" di papa Giovanni XXIII, divenne parte integrante dell'arcieparchia di Addis Abeba.\nStatistiche.\nLa diocesi al termine dell'anno 1950 contava 250 battezzati."}
{"id": "3048843", "revid": "110157", "url": "https://it.wikipedia.org/wiki?curid=3048843", "title": "Belozerskij rajon (Oblast' di Vologda)", "text": "Il Belozerskij rajon () \u00e8 un rajon dell'Oblast' di Vologda, nella Russia europea; il capoluogo \u00e8 Belozersk. Istituito il 1\u00ba agosto 1924, ricopre una superficie di 5.398 chilometri quadrati ed ospita una popolazione di circa 19.000 abitanti."}
{"id": "3048844", "revid": "1305772", "url": "https://it.wikipedia.org/wiki?curid=3048844", "title": "Belozerskij", "text": "Belozerskij , letteralmente \"del lago bianco\""}
{"id": "3048846", "revid": "202144", "url": "https://it.wikipedia.org/wiki?curid=3048846", "title": "Monastero di Kirillo-Beloserski", "text": ""}
{"id": "3048849", "revid": "124123", "url": "https://it.wikipedia.org/wiki?curid=3048849", "title": "Dmytro Pundyk", "text": "Biografia.\nHa conquistato una medaglia d'argento nei campionati europei di scherma di Lipsia del 2010 nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3048851", "revid": "149485", "url": "https://it.wikipedia.org/wiki?curid=3048851", "title": "Andrij Jahodka", "text": "Biografia.\nHa conquistato una medaglia d'argento nei campionati europei di scherma di Lipsia del 2010 nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3048852", "revid": "1851848", "url": "https://it.wikipedia.org/wiki?curid=3048852", "title": "Max Hartung", "text": "Biografia.\nHa conquistato una medaglia di bronzo nei campionati europei di scherma di Lipsia del 2010 nella gara di sciabola a squadre."}
{"id": "3048854", "revid": "1305772", "url": "https://it.wikipedia.org/wiki?curid=3048854", "title": "Benedikt Beisheim", "text": "Biografia.\nHa conquistato una medaglia di bronzo nei campionati europei di scherma di Lipsia del 2010 nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3048857", "revid": "33708115", "url": "https://it.wikipedia.org/wiki?curid=3048857", "title": "Principi Elettori", "text": ""}
{"id": "3048859", "revid": "287204", "url": "https://it.wikipedia.org/wiki?curid=3048859", "title": "Jan Kubelik", "text": ""}
{"id": "3048860", "revid": "287204", "url": "https://it.wikipedia.org/wiki?curid=3048860", "title": "Rafael Kubelik", "text": ""}
{"id": "3048861", "revid": "1543377", "url": "https://it.wikipedia.org/wiki?curid=3048861", "title": "Sandra Bingenheimer", "text": "Biografia.\nHa conquistato una medaglia d'argento nei campionati europei di scherma di Lipsia del 2010 nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3048864", "revid": "1543377", "url": "https://it.wikipedia.org/wiki?curid=3048864", "title": "Martina Zacke", "text": "Biografia.\nHa conquistato una medaglia d'argento nei campionati europei di scherma di Lipsia del 2010 nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3048866", "revid": "1851848", "url": "https://it.wikipedia.org/wiki?curid=3048866", "title": "Max Heinzer", "text": "Biografia.\nHa conquistato una medaglia d'argento nei campionati europei di scherma di Plovdiv del 2009 nella gara di spada a squadre."}
{"id": "3048867", "revid": "309289", "url": "https://it.wikipedia.org/wiki?curid=3048867", "title": "\u010casel'ka", "text": "La \u010casel'ka () \u00e8 un fiume della Siberia Occidentale che scorre nel Krasnosel'kupskij e nel Purovskij rajon del Circondario autonomo Jamalo-Nenec, in Russia.\nIl fiume proviene dal lago \u010casel'skoe (l'altezza della sorgente \u00e8 a 41\u00a0m s.l.m.) ed \u00e8 un affluente di sinistra del fiume Taz. La sua lunghezza \u00e8 di 295\u00a0km, l'area del bacino \u00e8 di 12\u00a0100\u00a0km\u00b2. Sfocia nel Taz a 555\u00a0km dalla foce. Scorre all'interno della taiga, prima in direzione nord e poi verso est. Congela a ottobre, e sgela a fine maggio - inizio giugno. "}
{"id": "3048868", "revid": "709565", "url": "https://it.wikipedia.org/wiki?curid=3048868", "title": "Crimson Avenger", "text": "Crimson Avenger \u00e8 il nome di tre diversi personaggi immaginari, supereroi presenti nell'Universo DC.\nBiografia dei personaggi.\nLee Walter Travis.\nIl Crimson Avenger originale fece la sua prima comparsa in \"Detective Comics\" n. 20, nell'ottobre 1938. Il ricco giornalista di nome Lee Walter Travis, per combattere il crimine, assunse l'identit\u00e0 di Crimson Avenger.\nInizialmente, Travis indossava un trench rosso, un cappello fedora, ed una maschera rossa che gli copriva parzialmente il volto; eccetto per il colore rosso, era molto somigliante al personaggio dell'Uomo Ombra. Era accompagnato da un fedele autista/partner, e utilizzava una pistola a gas per sopraffare i criminali, nello stesso modo del Calabrone Verde. La loro popolarit\u00e0, in forte crescita, l'indurr\u00e0 a cambiare costume: una calzamaglia rossa, stivali gialli, tipici slip da supereroe, una cresta e il simbolo del \"sole\" sul petto, che recentemente si scopr\u00ec essere un foro di proiettile stilizzato.\nCrimson Avanger fu addestrato nel combattimento corpo a corpo nel Nanda Parbat. Mentre si trovava l\u00ec, vide il futuro di un eroe senza nome, che si scopr\u00ec poi essere Superman, cos\u00ec come il suo grande altruismo e la sua morte per mano del Doomsday. Tutto ci\u00f2 lo convinse a ritornare in America e a combattere il crimine, prima come proprietario di un giornale libero dalla corruzione, e successivamente come combattente del crimine mascherato.\nNella sua identit\u00e0 mascherata, port\u00f2 con s\u00e9, sia pistole convenzionali che una pistola speciale in grado di dispensare una cortina di fumo rosso brillante.\nAnni dopo, mor\u00ec salvando la sua citt\u00e0 da una petroliera in procinto di saltare in aria, vicino al porto.\nLa Justice League of America possedeva una versione del suo primo costume, presente ogni volta che un nuovo membro entrava nella squadra, come omaggio allo status di Crimson Avenger, il primo combattente del crimine in costume.\nAlbert Elwood.\nAlbert Elwood comparve solo una volta come Crimson Avenger, in \"World's Finest Comics\" n. 131, nel febbraio 1963, in una storia dal titolo, \"The Mystery od the Crimson Avenger\". Eccentrico inventore, Albert prese il mantello degli Avenger aiutando Superman, Batman e Robin a sventare le rapine della \"Octopus Gang\". Elwood aiut\u00f2 gli eroi a catturare la gang, e si ritir\u00f2 subito dopo. Possedeva diversi gadget sofisticati, ma i suoi sforzi si rivelarono controproducenti, pi\u00f9 un impiccio che un aiuto. Menzion\u00f2 al fatto che aveva \"preso il nome di un ex uomo della legge\", accennando all'ormai defunto Crimson Avenger originale. Si sa solo che questo Crimson Avenger abitava su Terra-Due, tuttavia l'Elwood della Terra-1 non fu mai identificato.\nJill Carlyle.\nDa allora, comparve un altro Crimson Avenger, Jill Carlyle. Questo personaggio, come l'El Diablo originale, serv\u00ec come Spirito della Vendetta minore. Era una donna afro-americana, con i poteri del teletrasporto e dell'intangibilit\u00e0. In un flashback, si vide che studi\u00f2 legge e che perse una causa in cui l'imputato era chiaramente colpevole. Ottenne un paio di pistole Colt, appartenute originariamente al primo Crimson Avenger utilizzando per vendicarsi giustamente dei criminali sconosciuti. Queste pistole erano maledette in quanto, se non venivano utilizzate per vendicarsi, lui o lei veniva maledetto/a cacciando e uccidendo coloro che prendevano vite innocenti. Come parte della maledizione, un foro di proiettile sempre sanguinante comparve sul suo petto.\nQuando ottiene una nuova missione, Jill rivive mentalmente la morte della vittima, e quindi si teletrasporta nel luogo in cui venne seppellita. Qui, ottenne i ricordi di coloro le cui morti stava vendicando. Le sue pistole non sbagliarono mai, non finivano mai le munizioni, e non avevano grilletto. I proiettili erano in grado di penetrare ogni materiale, e potevano ferire eroi invulnerabili come Superman e Power Girl, cos\u00ec come potevano spaccare l'involucro armaturizzato di Capitan Atomo. Sembrava quasi che le pistole agissero da sole, infatti Crimson Avenger disse di aver dovuto evitare che sparassero a coloro che si mettevano tra lei e l'obiettivo. La sua intangibilit\u00e0 non funzionava contro le sue stesse armi o le forze magiche, e finch\u00e9 la maledizione era in corso, lui o lei sembrava essere immortale. Una volta, questa sconosciuta tent\u00f2 di suicidarsi con le sue stesse armi, ma tutto ci\u00f2 fin\u00ec per terminare la sua \"missione\" corrente ed assegnarla alla successiva.\nFu membro della Justice Society of America nel corso dell'episodio, \"Stealing Thunder\", all'epoca, la squadra era a corto di eroi, poich\u00e9 Ultra-Humanite utilizz\u00f2 Thunderbolt per impadronirsi del mondo: la sua missione fu quella di vendicare la morte di Lee Travis, rivelando che l'esplosione che lo uccise fu causata proprio da Ultra-Humanite. Ritorn\u00f2 successivamente in \"JSA\" n. 52 e n. 53, dando la caccia a Wildcat per aver accusato un uomo di nome Charles Durham per un crimine che non aveva commesso. Scopr\u00ec poi che Wildcat pun\u00ec Durham per l'omicidio di suo fratello, di sua cognata e di suo nipote, dopo che suo fratello uccise la fidanzata di Durham. Dato che il procuratore distrettuale non si era mosso contro Durham, e che stava per essere rilasciato dopo aver ucciso un'intera famiglia, la vicenda spinse Wildcat a creare delle prove false che lo incolpavano della morte della sua fidanzata. Mentre lei portava avanti il suo piano maledetto, tent\u00f2 di capire come Travis si spogli\u00f2 della maledizione delle pistole, iniziando a capire che non era sempre in contatto con gli spiriti degli innocenti.\nAnche se venne attaccata dal potere dello Spettro in un episodio del 2005 di \"JSA\", Crimson Avenger fu visto al Penitenziario di Blackgate, mentre combatteva contro dei criminali che tentavano di evadere, durante l'evasione di massa mondiale che la Society combatt\u00e9 nell'episodio, \"Villains United: Infinite Crisis Special\" n. 1. Successivamente comparve anche come Crimson Avenger, al fianco di Vigilante e Wild Dog: la si pu\u00f2 notare su di un tetto nella grande Battaglia di Metropolis, sparando all'impazzata sui Trigger Twins, sui Madmen e Spellbinder. Comparve come altri eroi e criminali rapiti dagli alieni negli episodi di \"Action Comics\" n. 842 e n. 843. Altri eroi liberarono coloro che erano intrappolati: si vide il Vigilante combattere contro le forze di sicurezza. Infine la si nota sparare contro un supercriminale noto come Catalyst, dopo che Prometheus cre\u00f2 un diversivo inviando una truppa di supercriminali contro gli eroi mondiali, ma il vero obbiettivo di Prometheus era un altro."}
{"id": "3048869", "revid": "287204", "url": "https://it.wikipedia.org/wiki?curid=3048869", "title": "Casel'ka", "text": ""}
{"id": "3048870", "revid": "80339", "url": "https://it.wikipedia.org/wiki?curid=3048870", "title": "Caselka", "text": ""}
{"id": "3048871", "revid": "80339", "url": "https://it.wikipedia.org/wiki?curid=3048871", "title": "Chaselka", "text": ""}
{"id": "3048874", "revid": "309289", "url": "https://it.wikipedia.org/wiki?curid=3048874", "title": "Tuzlov", "text": "Il Tuzlov (; nell'alto corso \"Tuzlov di sinistra\", \u041b\u0435\u0432\u044b\u0439 \u0422\u0443\u0437\u043b\u043e\u0432) \u00e8 un fiume della Russia europea meridionale (oblast' di Rostov), affluente di destra del Don.\nNasce dal versante sudorientale delle alture del Doneck, al confine fra la Russia e l'Ucraina; scorre nella parte ovest della oblast' di Rostov con direzione dapprima sudorientale, successivamente orientale. Tocca la citt\u00e0 di Novo\u010derkassk e, pochi chilometri pi\u00f9 a valle sfocia nell'Aksaj, un ramo di destra del basso corso del Don. Il fiume ha una lunghezza di 182\u00a0km, l'area del suo bacino \u00e8 di 4\u00a0680\u00a0km\u00b2.\nIl Tuzlov \u00e8 un fiume piuttosto povero di acque, data l'aridit\u00e0 del clima nel suo bacino; la portata media \u00e8 di poco superiore ai 2\u00a0m\u00b3/s, con massimi in marzo e aprile che possono superare i 400 e minimi estivi che possono scendere quasi a zero."}
{"id": "3048875", "revid": "1543377", "url": "https://it.wikipedia.org/wiki?curid=3048875", "title": "Fabian Kauter", "text": "Biografia.\nHa conquistato medaglie nei campionati europei di scherma: oro a Copenaghen nel 2004 nella gara di spada a squadre, bronzo a Gand nel 2007 nella gara di spada individuale e argento a Plovdiv nel 2009 nella gara di spada a squadre."}
{"id": "3048877", "revid": "107126678", "url": "https://it.wikipedia.org/wiki?curid=3048877", "title": "Kazimierz Ajdukiewicz", "text": "Biografia.\nAllievo di Jan \u0141ukasiewicz ed esponente della \"scuola polacca\" di logica, ha insegnato nelle universit\u00e0 di Leopoli, Pozna\u0144 e Varsavia, dal 1921 al 1961.\nSotto influsso di David Hilbert, il suo approccio metodologico, d'impronta neopositivistica, essenzialmente mira a una approfondita analisi dei rapporti tra linguaggio e conoscenza, tracciando, in particolare, le linee di una filosofia del linguaggio che lega lo sviluppo della scienza con quello della lingua. I suoi scritti hanno contribuito a chiarire la natura della logica e della semiotica."}
{"id": "3048878", "revid": "1851848", "url": "https://it.wikipedia.org/wiki?curid=3048878", "title": "Benjamin Steffen", "text": "Biografia.\nNei campionati europei di scherma ha conquistato una medaglia d'oro a Copenaghen del 2004 ed una d'argento a Plovdiv del 2009 nella gara di spada a squadre."}
{"id": "3048882", "revid": "113013149", "url": "https://it.wikipedia.org/wiki?curid=3048882", "title": "Amici Festa", "text": "Amici Festa \u00e8 un album musicale pubblicato il 26 novembre 2003, contenente canzoni interpretate da alcuni dei concorrenti delle prime tre edizioni della trasmissione televisiva \"Amici di Maria De Filippi\". Il secondo CD contiene esclusivamente brani inediti, compresa \"La scuola della musica\", sigla del programma scritta da Gigi D'Alessio."}
{"id": "3048883", "revid": "729019", "url": "https://it.wikipedia.org/wiki?curid=3048883", "title": "Aihui", "text": "Aihui (in passato nota come Aigun), \u00e8 una citt\u00e0 della Cina, situata nella Manciuria settentrionale, sulle sponde del fiume Amur. \u00c8 capoluogo del distretto di Aihui, nella prefettura di Heihe, nella provincia di Heilongjiang.\nDalla citt\u00e0 prende il nome un trattato firmato nel 1858 fra Cina e Impero russo (trattato di Aigun), con cui la Cina cedeva alla Russia la Manciuria esterna, una vasta regione comprendente i territori situati sulla riva sinistra del fiume Amur, e la foce dello stesso fiume.\nNei dintorni di Aihui si trovano numerosi siti archeologici, tra cui i resti della citt\u00e0 storica di Aigun. Nell'area rurale \u00e8 situato il villaggio di Dawujiazi, uno dei pochissimi in cui si parla ancora la lingua manci\u00f9."}
{"id": "3048884", "revid": "36426", "url": "https://it.wikipedia.org/wiki?curid=3048884", "title": "Dama con il mazzolino", "text": ""}
{"id": "3048885", "revid": "767487", "url": "https://it.wikipedia.org/wiki?curid=3048885", "title": "Alexandru Siri\u021beanu", "text": "Biografia.\nHa conquistato una medaglia d'argento alle olimpiadi di Londra 2012, un argento nei campionati europei di scherma di Plovdiv del 2009 nella gara di sciabola a squadre ed una di bronzo a Zalaegerszeg nel 2005.\nPalmar\u00e8s.\nIn carriera ha conseguito i seguenti risultati:"}
{"id": "3048887", "revid": "62015", "url": "https://it.wikipedia.org/wiki?curid=3048887", "title": "Africantropo", "text": ""}
{"id": "3048889", "revid": "36426", "url": "https://it.wikipedia.org/wiki?curid=3048889", "title": "Madonna del garofano", "text": ""}
{"id": "3048891", "revid": "599013", "url": "https://it.wikipedia.org/wiki?curid=3048891", "title": "Simona Gherman", "text": "Biografia.\nHa conquistato una medaglia d'oro ai campionati mondiali di scherma di Parigi del 2010 nella spada a squadre.\nHa conquistato anche tre medaglie d'oro nella gara di spada a squadre nei campionati europei di scherma di Kiev del 2008, di Plovdiv del 2009 e di Sheffield del 2011."}
{"id": "3048892", "revid": "339392", "url": "https://it.wikipedia.org/wiki?curid=3048892", "title": "Aihun", "text": ""}
{"id": "3048894", "revid": "287204", "url": "https://it.wikipedia.org/wiki?curid=3048894", "title": "Pioggia d'estate (singolo)", "text": "Pioggia d'estate \u00e8 una canzone di Paola &amp; Chiara del 2010, che d\u00e0 il titolo a un extended play pubblicato il 6 luglio 2010 esclusivamente in formato digitale.\n\u00c8 il primo estratto dall'ottavo album del duo \"Milleluci\", pubblicato il 9 novembre 2010.\nIl video.\nIl video musicale prodotto per \"Pioggia d'estate\" \u00e8 stato diretto da Gaetano Morbioli e girato nel mese di luglio 2010 in provincia di Latina.\nLa canzone \u00e8 utilizzata come colonna sonora nella fiction Il giudice Mastrangelo 3."}
{"id": "3048898", "revid": "287204", "url": "https://it.wikipedia.org/wiki?curid=3048898", "title": "Sooner or Later", "text": ""}
{"id": "3048900", "revid": "287204", "url": "https://it.wikipedia.org/wiki?curid=3048900", "title": "Stadion Gersag", "text": "Il Gersag \u00e8 uno stadio di calcio di Emmen, presso Lucerna, in Svizzera, nel quale gioca la formazione di Super League (Svizzera) del Lucerna."}
{"id": "3048902", "revid": "36426", "url": "https://it.wikipedia.org/wiki?curid=3048902", "title": "Storie dei santi Stefano e Giovanni Battista", "text": ""}
{"id": "3048908", "revid": "1543377", "url": "https://it.wikipedia.org/wiki?curid=3048908", "title": "Iuliana M\u0103ce\u0219eanu", "text": "Biografia.\nHa conquistato tre medaglie d'oro nella gara di spada a squadre nei campionati europei di scherma di Smirne del 2006, di Kiev del 2008 e di Plovdiv del 2009. Ha anche vinto una medaglia di bronzo nella spada individuale a Zalaegerszeg nel 2005.\nPalmar\u00e8s.\nIn carriera ha conseguito i seguenti risultati:"}
{"id": "3048909", "revid": "74173", "url": "https://it.wikipedia.org/wiki?curid=3048909", "title": "Kon'kovaja", "text": "La Kon'kovaja () \u00e8 un fiume russo della Siberia Orientale che scorre nel Ni\u017enekolymskij ulus della Sacha (Jacuzia) e sfocia nel Golfo della Kolyma (Mare della Siberia orientale).\nIl fiume ha origine dalla confluenza dei due rami sorgentizi Bol'\u0161aja Kon'kovaja (da destra, lungo 271\u00a0km) e Malaja Kon'kovaja (da sinistra, lungo 226\u00a0km) e scorre lungo il bordo nord-orientale del bassopiano della Kolyma. La sua lunghezza \u00e8 di 141\u00a0km (calcolata dalla sorgente del fiume Bol'\u0161aja Kon'kovaja \u00e8 di 412\u00a0km) l'area del bacino \u00e8 di 6\u00a0260\u00a0km\u00b2. Il bacino \u00e8 ricco di laghi che occupano buon parte della sua superficie (1\u00a0070\u00a0km\u00b2). Sfocia a estuario nella parte sud-ovest del Golfo della Kolyma. "}
{"id": "3048910", "revid": "80339", "url": "https://it.wikipedia.org/wiki?curid=3048910", "title": "Konkovaja", "text": ""}
{"id": "3048911", "revid": "80339", "url": "https://it.wikipedia.org/wiki?curid=3048911", "title": "Konkovaya", "text": ""}
{"id": "3048912", "revid": "116245549", "url": "https://it.wikipedia.org/wiki?curid=3048912", "title": "Bol'\u0161aja Kuropato\u010d'ja", "text": "La Bol'\u0161aja Kuropato\u010d'ja ( o \u0421\u0430\u043d\u0430-\u042e\u0440\u044f\u0445, \"Sana-Jurjach\") \u00e8 un fiume russo della Siberia Orientale che scorre nel Ni\u017enekolymskij ulus della Sacha (Jacuzia) e sfocia nel Mare della Siberia orientale.\nIl fiume ha origine dal lago Sajaka e scorre all'interno del bassopiano della Kolyma, in direzione nord, nella tundra, in mezzo a molti laghi. Il suo corso \u00e8 parallelo (a est) a quello della Malaja Kuropato\u010d'ja. Sfocia a estuario nel mare della Siberia orientale. La sua lunghezza \u00e8 di 391\u00a0km, l'area del bacino \u00e8 di 6\u00a0240\u00a0km\u00b2. D'inverno il fiume congela."}
{"id": "3048913", "revid": "287204", "url": "https://it.wikipedia.org/wiki?curid=3048913", "title": "Bol'saja Kuropatoc'ja", "text": ""}
{"id": "3048914", "revid": "80339", "url": "https://it.wikipedia.org/wiki?curid=3048914", "title": "Bolshaya Kuropatochya", "text": ""}
{"id": "3048916", "revid": "309289", "url": "https://it.wikipedia.org/wiki?curid=3048916", "title": "Malaja Kuropato\u010d'ja", "text": "La Malaja Kuropato\u010d'ja ( o \u041a\u0443\u0441-\u042e\u0440\u044d\u0301\u0445, \"Kus-Jur\u0117ch\") \u00e8 un fiume russo della Siberia Orientale che scorre nel Ni\u017enekolymskij ulus della Sacha (Jacuzia) e sfocia nel Mare della Siberia orientale.\nIl fiume scorre all'interno del bassopiano della Kolyma, in direzione nord, nella tundra, in mezzo a molti laghi. Il suo corso si trova tra quello della Alazeja (a ovest) e quello della Bol'\u0161aja Kuropato\u010d'ja (parallelo a est). Sfocia a estuario nel mare della Siberia orientale. La sua lunghezza \u00e8 di 213\u00a0km, l'area del bacino \u00e8 di 5\u00a0390\u00a0km\u00b2. Scorre in una zona scarsamente popolata, non ci sono insediamenti sul fiume."}
{"id": "3048917", "revid": "287204", "url": "https://it.wikipedia.org/wiki?curid=3048917", "title": "Malaja Kuropatoc'ja", "text": ""}
{"id": "3048919", "revid": "33709113", "url": "https://it.wikipedia.org/wiki?curid=3048919", "title": "Oli minerali", "text": ""}
{"id": "3048920", "revid": "80339", "url": "https://it.wikipedia.org/wiki?curid=3048920", "title": "Malaya Kuropatochya", "text": ""}
{"id": "3048923", "revid": "465169", "url": "https://it.wikipedia.org/wiki?curid=3048923", "title": "Idrocarburi aromatici", "text": "Idrocarburi aromatici, o areni (simbolo Ar-H), sono tutti gli idrocarburi che contengono uno o pi\u00f9 anelli aromatici nella loro struttura. La presenza di tali anelli conferisce loro reattivit\u00e0 particolari, molto diverse da quelle dei composti alifatici aventi peso molecolare e gruppi funzionali simili.\nL'idrocarburo aromatico pi\u00f9 semplice, considerato il capostipite di questa classe di composti, \u00e8 il benzene con formula molecolare C6H6."}
{"id": "3048928", "revid": "74173", "url": "https://it.wikipedia.org/wiki?curid=3048928", "title": "Malaja Kon'kovaja", "text": "La Malaja Kon'kovaja (, \"piccola Kon'kovaja\") \u00e8 un fiume della Russia siberiana nordorientale (Repubblica Autonoma della Sacha-Jacuzia), affluente di sinistra della Kon'kovaja (tributario del mare della Siberia orientale)."}
{"id": "3048930", "revid": "149485", "url": "https://it.wikipedia.org/wiki?curid=3048930", "title": "Anca M\u0103roiu", "text": "Biografia.\nGareggia per il Clubul Sportiv al Armatei Steaua Bucure\u0219ti.\nHa conquistato una medaglia d'oro nella gara di spada a squadre nei campionati mondiali di scherma di Parigi del 2010.\nHa conquistato due medaglie d'oro nella gara di spada a squadre nei campionati europei di scherma di Smirne del 2006 e di Kiev del 2008 ed una di bronzo nella spada individuale a Smirne nel 2006.\nPalmar\u00e8s.\nIn carriera ha conseguito i seguenti risultati:"}
{"id": "3048932", "revid": "80339", "url": "https://it.wikipedia.org/wiki?curid=3048932", "title": "Malaja Konkovaja", "text": ""}
{"id": "3048933", "revid": "80339", "url": "https://it.wikipedia.org/wiki?curid=3048933", "title": "Malaya Konkovaya", "text": ""}
{"id": "3048935", "revid": "123716790", "url": "https://it.wikipedia.org/wiki?curid=3048935", "title": "Polietilene a bassa densit\u00e0", "text": "Il polietilene a bassa densit\u00e0 (spesso abbreviato come LDPE, dall'inglese \"low-density polyethylene\") \u00e8 un polimero termoplastico ricavato dal petrolio. \u00c8 stato il primo tipo di polietilene ad essere sintetizzato nel 1933 dalle Imperial Chemical Industries (ICI) per mezzo di un processo ad alta pressione con polimerizzazione radicalica. La sua produzione odierna utilizza lo stesso metodo. L'LDPE viene comunemente riciclato. Nonostante la concorrenza di polimeri pi\u00f9 recenti, l'LDPE continua ad essere un'importante materia plastica. Nel 2009 il mercato globale dell'LDPE raggiunse un volume di 22,2 miliardi di dollari (15,9 miliardi di euro).\nPropriet\u00e0.\nL'LDPE \u00e8 definito da un intervallo di densit\u00e0 di 0,910 - 0,940 g/cm\u00b3. Non reagisce a temperatura ambiente, tranne che con forti agenti ossidanti, e alcuni solventi causano rigonfiamento. Pu\u00f2 sopportare temperature di 80\u00a0\u00b0C continuamente e di 95\u00a0\u00b0C per un breve periodo. Fabbricato in variet\u00e0 traslucide od opache, \u00e8 abbastanza flessibile e resistente. Ha un'ottima impermeabilit\u00e0 all'acqua.\nL'LDPE ha pi\u00f9 ramificazioni (sul 2% circa degli atomi di carbonio) del polietilene ad alta densit\u00e0 (HDPE, \"high-density polyethylene\"), cos\u00ec le sue forze intermolecolari (attrazione tra dipolo istantaneo e dipolo indotto) sono pi\u00f9 deboli, la resistenza alla trazione \u00e8 minore e la resilienza \u00e8 maggiore. Inoltre, siccome le sue molecole sono impaccate meno strettamente e sono meno cristalline per le ramificazioni laterali, la sua densit\u00e0 \u00e8 minore. L'LDPE contiene, come elementi chimici, carbonio e idrogeno.\nApplicazioni.\nL'LDPE \u00e8 largamente usato per la fabbricazione di vari contenitori, bottiglie usa-e-getta, flaconi per detersivi, tubazioni, borse di plastica per componenti elettronici e molti strumenti di laboratorio stampati a iniezione. Il suo utilizzo pi\u00f9 comune \u00e8 nelle pellicole sottili o film(spessore da 10 a 200\u00a0\u00b5m) utilizzati tal quali, ad es. come copertura per serre, o trasformati in manufatti come sacchetti di plastica. Altri prodotti sono:"}
{"id": "3048937", "revid": "2173588", "url": "https://it.wikipedia.org/wiki?curid=3048937", "title": "Polietilene ad alta densit\u00e0", "text": "Il polietilene ad alta densit\u00e0 (spesso abbreviato come HDPE, dall'inglese \"high-density polyethylene\") \u00e8 un polimero termoplastico ricavato dal petrolio. Per ottenere un chilogrammo di HDPE sono necessari 1,75\u00a0kg di petrolio, in termini di energia e di materia prima. Viene comunemente riciclato.\nNel 2007 il mercato globale dell'HDPE raggiunse un volume di oltre 30 milioni di tonnellate.\nPropriet\u00e0.\nL'HDPE presenta scarse ramificazioni, col risultato che le forze intermolecolari e la resistenza alla trazione sono maggiori che nelle variet\u00e0 di polietilene meno dense. Le differenze meccaniche sono pi\u00f9 rilevanti delle differenze in densit\u00e0, di modo che l'HDPE possiede una pi\u00f9 alta forza specifica. \u00c8 anche pi\u00f9 duro e pi\u00f9 opaco e pu\u00f2 sopportare temperature pi\u00f9 elevate (120\u00a0\u00b0C / 248\u00a0\u00b0F per brevi periodi, 110\u00a0\u00b0C / 230\u00a0\u00b0F continuamente). Il polietilene ad alta densit\u00e0, a differenza del polipropilene, non pu\u00f2 sopportare le condizioni di autoclave normalmente richieste. La mancanza di ramificazione \u00e8 ottenuta con una scelta appropriata del catalizzatore (ad esempio catalizzatori di Ziegler-Natta) e delle condizioni di reazione. L'HDPE contiene, come elementi chimici, carbonio e idrogeno.\nApplicazioni.\nL'HDPE resiste a molti diversi solventi ed ha una grande variet\u00e0 di applicazioni, tra cui:\nL'HDPE \u00e8 usato anche in amplissimi fogli, resistenti alle sostanze chimiche, per isolare le discariche e impedire l'inquinamento del suolo e delle falde acquifere da parte della parte liquida dei rifiuti.\nUno dei pi\u00f9 grandi impieghi dell'HDPE \u00e8 nei materiali compositi di legno e materie plastiche. In questo si usa per lo pi\u00f9 del polimero riciclato.\nL'HDPE \u00e8 largamente usato anche nel commercio di materiali pirotecnici. I mortai di HDPE sono preferiti a quelli d'acciaio o di PVC perch\u00e9 sono pi\u00f9 durevoli e, cosa ancora pi\u00f9 importante, sono molto pi\u00f9 sicuri. Se una granata esplode male nel mortaio, il manufatto di HDPE tende a strapparsi piuttosto che a frantumarsi in detriti affilati che possono uccidere o ferire gli astanti. Il PVC e l'acciaio sono particolarmente inclini a questo, e il loro uso viene evitato ove possibile.\nLe bottiglie di latte e altri oggetti cavi realizzati attraverso il \"blow molding\" sono la pi\u00f9 importante area applicativa dell'HDPE - vi si utilizzano annualmente oltre 8 milioni di tonnellate, circa un terzo della produzione mondiale. Sopra tutti, un mercato in crescita per l'HDPE da imballaggio rigido \u00e8 quello della Cina, dove le prime bottiglie di HDPE per bevande furono importate nel 2005, come conseguenza del suo pi\u00f9 elevato tenore di vita. In India e in altre nazioni emergenti densamente popolate l'espansione delle infrastrutture comporta la posa di tubazioni e cavi d'isolamento realizzati in HDPE. Il materiale ha beneficiato del dibattito sulle possibili contaminazioni sanitarie e ambientali provocate dal PVC e dal bisfenolo A associato al policarbonato, cos\u00ec come dei vantaggi che presenta rispetto a vetro, metallo e cartoncino.\nImpiegato anche in ambito aerospaziale per la sua ottima capacit\u00e0 schermante contro le radiazioni cosmiche."}
{"id": "3048942", "revid": "1543377", "url": "https://it.wikipedia.org/wiki?curid=3048942", "title": "Ma\u0142gorzata Stroka", "text": "Biografia.\nNei campionati europei di scherma ha conquistato una medaglia d'oro a Lipsia nel 2010, una d'argento a Plovdiv nel 2009 ed una di bronzo a Copenaghen nel 2004, nella spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3048950", "revid": "1543377", "url": "https://it.wikipedia.org/wiki?curid=3048950", "title": "Simone Naef", "text": "Biografia.\nHa conquistato una medaglia di bronzo nella gara di spada a squadre nei campionati europei di scherma di Plovdiv del 2009.\nPalmar\u00e8s.\nIn carriera ha conseguito i seguenti risultati:"}
{"id": "3048952", "revid": "729019", "url": "https://it.wikipedia.org/wiki?curid=3048952", "title": "HEAO 1", "text": "Il satellite HEAO-1 fu il primo osservatorio x della serie High Energy Astronomical Observatory. Questa missione fu uno dei pi\u00f9 grandi esempi di determinazione e lotte nell'astronomia.\nStoria.\nGli inizi.\nL'idea di un grande telescopio a raggi x nacque all'inizio degli anni Sessanta da tre importanti ricercatori:\nGiacconi e Friedman discussero l'idea con altri scienziati e nel 1965 ottennero l'adesione dell'influente Space Science Board, mentre McDonald riusc\u00ec a trovare due alleati nelle alte sfere della NASA: Jesse Mitchell (direttore della divisione di geofisica e astronomia) e Richard Halpern, un collaboratore di Mitchell.\nDue anni dopo, nel 1967, si riusc\u00ec ad avere l'appoggio dell'Astronomy Missions Board alla NASA, un comitato di 10 persone autorevoli e rispettate dalla comunit\u00e0 astronomica.\nVennero quindi stanziati dei fondi da usare per costruire quattro satelliti X (anche se poi ne vennero costruiti solo tre) e Richard Halprn divenne direttore del programma HEAO.\nSuccessivamente, McDonald e Alois Shartd, del quartier generale della NASA, ottennero un secondo appoggio dal Marshall Space Flight Center, che, grazie all'ex tecnico nazista Wernher von Braun, aveva ottenuto un posto importantissimo nella NASA per la costruzione dei razzi delle missioni Apollo.\nA questo punto, nel 1970, il programma \u00e8 approvato dal Congresso e Albert Openhaimer divenne il direttore ufficiale.\nI tagli dei finanziamenti.\nFino al 2 gennaio del 1973 il programma procedette senza intoppi, ma in quel momento si venne a sapere che l'amministrazione Nixon aveva tagliato i finanziamenti, per via del costo superiore al previsto delle sonde Viking dirette a Marte e che, quindi, il programma era stato annullato.\nMitchell e Halpern cercarono di revocare l'annullamento, preparando, per cominciare, una versione meno cara di HEAO 1, che comprendeva tutti gli strumenti desiderati tranne quelli per i raggi cosmici di McDonald, che, comunque, continu\u00f2 a collaborare al programma.\nLa comunit\u00e0 scientifica protest\u00f2 aspramente, e Mitchell port\u00f2 la causa davanti ai pi\u00f9 importanti componenti della NASA e vinse, trasformando l'annullamento in una sospensione di 18 mesi.\nL'inizio della missione.\nIl 12 agosto del 1977 HEAO-1 decoll\u00f2 tramite un razzo Atlas-Centaur dalla rampa di lancio, aprendo il programma HEAO e l'era dei grandi telescopi spaziali.\nVentitr\u00e9 minuti dopo il lancio e dieci anni dalla sua ideazione era in orbita, dove rimase fino al 9 gennaio 1979.\nIn quel periodo rinnov\u00f2 di molto la mappa del cielo in raggi x, gi\u00e0 disegnata a malapena dal satellite Explorer Uhuru, molto pi\u00f9 piccolo.\nVennero scoperte sorgenti x in alcune nane bianche, in quasar, galassie attive e ammassi di galassie e persino una gigantesca bolla di gas caldo in espansione nel Cigno, provocata dalla continua esplosione di stelle supergiganti."}
{"id": "3048954", "revid": "1305772", "url": "https://it.wikipedia.org/wiki?curid=3048954", "title": "Power rack", "text": "Il power rack (anche conosciuto come: power cage, squat cage, squat rack o gabbia per lo squat) \u00e8 un attrezzo per l'allenamento con i pesi ed \u00e8 utilizzato soprattutto nel power lifting e nel culturismo. \nEsso \u00e8 disegnato per l'allenamento con pesi liberi, un atleta pu\u00f2 quindi utilizzare un bilanciere all'interno del power rack, senza restrizioni di traiettoria.\nDescrizione generale.\nIl power rack \u00e8 costituito da quattro assi verticali collegati fra loro in modo da formare un parallelepipedo. In questi ultimi sono presenti dei fori di generose dimensioni nei quali \u00e8 possibile inserire barre di sicurezza e supporti bilanciere, a varie altezze.\nLe barre di sicurezza sono fatte di acciaio tondo pieno che varia da un minimo di 24 ad un massimo 30 millimetri di diametro. Esse inserite all'interno dei fori degli assi verticali, hanno la funzione di salvaguardare l'incolumit\u00e0 dell'atleta durante l'esecuzione degli esercizi.\nPer esempio nella distensione su panca, le barre di sicurezza sono messe all'altezza del petto dell'atleta in modo che, in caso di alzata fallita, il bilanciere non gli possa cadere sopra ferendolo. Questo permette di allenarsi con grossi carichi diminuendo il rischio di infortuni.\nLe barre di sicurezza sono inoltre usate per limitare il raggio di movimento degli esercizi e poter quindi caricare pi\u00f9 peso rispetto all'esercizio completo.\nStoria.\nIl primo rack in legno fu costruito da Bob Peoples nella met\u00e0 degli anni 1940. Grazie al suo allenamento, di cui il rack era la parte fondamentale, Peoples che pesava 84\u00a0kg, registr\u00f2 un record di sollevamento pesi pari a 326\u00a0kg di stacco da terra. Il suo record venne battuto solo negli anni 1960 da Terry Todd che si allenava anch'egli con il power cage e fece il nuovo record di 328\u00a0kg di stacco da terra.\nNegli anni sessanta il power rack divenne famoso anche grazie ad un articolo scritto dallo stesso Terry Todd e dal dott. Craig Whitehead. I due spiegavano come allenarsi nel power rack ed esponevano il loro metodo \"The Theory of Maximum Fatigue\". Da quel periodo il power rack cominci\u00f2 ad essere prodotto in serie. \nNegli anni 1970 Arthur Jones invent\u00f2 delle macchine per allenamento che ebbero una larghissima diffusione grazie al film \"Pumping Iron\". La peculiarit\u00e0 di queste macchine era il fatto di avere una traiettoria fissa ed un carico costante durante tutta l'esecuzione dell'esercizio.\nIl fascino di queste macchine ed il loro facile utilizzo, fu tale che ogni palestra cominci\u00f2 a utilizzare tali attrezzature dimenticando i vantaggi dell'allenamento con i pesi liberi.\nIl power rack venne surclassato da questa moda ma continu\u00f2 ad essere utilizzato soprattutto nel sollevamento pesi.\nI power rack di oggi non sono molto differenti da quelli prodotti in passato: malgrado qualche accessorio in pi\u00f9, in sostanza il rack rimane sempre lo stesso con le medesime funzioni. \nIl power rack sono sempre pi\u00f9 richiesti per l'allestimento di palestre, sia commerciali che casalinghe, dato il basso ingombro, l'economicit\u00e0 ed i vantaggi sempre pi\u00f9 conosciuti dell'allenamento con i pesi liberi.\nModi di utilizzo.\nGli esercizi che possono essere eseguiti in un power cage sono molteplici. Fra i principali ci sono lo squat, la bench press, le trazioni, il barbell row.\nLa variet\u00e0 degli esercizi \u00e8 limitata soltanto dalla preparazione e dalla fantasia dell'utilizzatore. Non di rado si vedono accessori artigianali inseriti all'interno del rack come: cavi e carrucole, elastici, anelli e persino le parallele."}
{"id": "3048955", "revid": "1543377", "url": "https://it.wikipedia.org/wiki?curid=3048955", "title": "Tiffany G\u00e9roudet", "text": "Biografia.\nHa conquistato una medaglia di bronzo nella gara di spada a squadre nei campionati europei di scherma di Plovdiv del 2009.\nPalmar\u00e8s.\nIn carriera ha conseguito i seguenti risultati:"}
{"id": "3048957", "revid": "1305772", "url": "https://it.wikipedia.org/wiki?curid=3048957", "title": "Eleonore Evequoz", "text": "Biografia.\nHa conquistato una medaglia di bronzo nella gara di spada a squadre nei campionati europei di scherma di Plovdiv del 2009.\nPalmar\u00e8s.\nIn carriera ha conseguito i seguenti risultati:"}
{"id": "3048960", "revid": "1745361", "url": "https://it.wikipedia.org/wiki?curid=3048960", "title": "Children Apperception Test", "text": "Il Children's Apperception Test (CAT) \u00e8 un test proiettivo sviluppato da Leopold Bellak nel 1949 e pubblicato in Italia nel 1957 dalla casa editrice Giunti OS\u00a0\u2013 Organizzazioni Speciali.\nIspirandosi al \"Thematic Apperception Test\" (TAT) di Henry Murray (uscito nel 1943), il CAT indaga la personalit\u00e0 dei bambini dai 3 ai 10 anni attraverso lo studio delle differenze individuali nella percezione di stimoli standardizzati. Il test \u00e8 costituito da dieci tavole che riproducono dei disegni con animali. Il bambino \u00e8 chiamato a osservarle e a inventare, per ognuna, una storia a partire dagli elementi che vede raffigurati. Dall'interpretazione di queste storie emergono elementi significativi come la struttura affettiva del bimbo, le funzioni dell'Io, il rapporto con gli adulti, le reazioni di fronte ai conflitti o alle difficolt\u00e0 dello sviluppo, le sue reazioni all'interno del gruppo di amici o a scuola.\nAll'occorrenza, alla somministrazione del CAT si pu\u00f2 aggiungere (o sostituire) quella del suo supplemento, il \"CAT-S\". Questo \u00e8, a sua volta composto da dieci immagini di animali stampate su cartoncini pi\u00f9 resistenti, ed \u00e8 pensato per l'intervento in situazioni o temi particolarmente critici. Molto utile come materiale per tecniche di gioco e libera manipolazione, in genere vi si ricorre quando il bambino fa pi\u00f9 fatica a raccontare storie."}
{"id": "3048967", "revid": "1543377", "url": "https://it.wikipedia.org/wiki?curid=3048967", "title": "Julija Gavrilova", "text": "Biografia.\nHa conquistato una medaglia d'argento nella gara di sciabola a squadre nei campionati europei di scherma di Plovdiv del 2009 e di Lipsia del 2010."}
{"id": "3048971", "revid": "1851848", "url": "https://it.wikipedia.org/wiki?curid=3048971", "title": "Irene Vecchi", "text": "Biografia.\nLivornese con origine siciliana per via materna, Irene Vecchi ha conquistato una medaglia d'oro nella sciabola a squadre Shiffield del 2011, una di bronzo nella gara di sciabola a squadre nei campionati europei di scherma di Plovdiv del 2009, di Lipsia del 2010 e di Legnano del 2012. Alle Olimpiadi di Londra 2012 nella gara individuale di sciabola \u00e8 giunta fino ai quarti di finale. Ha inoltre conquistato 2 medaglie di bronzo nella sciabola individuale e a squadre a Zagabria 2013. Vince la medaglia d'oro a squadre agli Europei del 2017 in Georgia. Nello stesso 2017 conquista al Campionato mondiale di Lipsia la medaglia d'oro nella gara a squadra e quella di bronzo nella competizione individuale."}
{"id": "3048973", "revid": "193968", "url": "https://it.wikipedia.org/wiki?curid=3048973", "title": "313\u00ba Gruppo Addestramento Acrobatico", "text": ""}
{"id": "3048974", "revid": "297745", "url": "https://it.wikipedia.org/wiki?curid=3048974", "title": "Cesen", "text": ""}
{"id": "3048976", "revid": "125819706", "url": "https://it.wikipedia.org/wiki?curid=3048976", "title": "Barbora Str\u00fdcov\u00e1", "text": "Ottima doppista, in questa specialit\u00e0 ha vinto 31 tornei WTA, raggiungendo la posizione numero 1 il 15 luglio 2019, anno in cui si \u00e8 aggiudicata il torneo di Wimbledon in coppia con Hsieh Su-wei. \nIl suo miglior piazzamento in singolare nel ranking WTA \u00e8 stato invece il numero 16, ottenuto il 16 gennaio 2017. \nCon la Repubblica Ceca si \u00e8 inoltre aggiudicata per ben sei volte la Fed Cup (2011, 2012, 2014, 2015, 2016, 2018).\nBiografia.\nHa iniziato a giocare a 5 anni; le fa attualmente da allenatore Tomas Krupa (in passato \u00e8 stata seguita dall'ex marito). Le superfici che predilige sono la terra e l'erba. I suoi genitori si chiamano Jindrich e Ilona. Barbora ha una sorellastra, Ivona, che vive negli Stati Uniti.\n\u00c8 stata nota per anni come Barbora Z\u00e1hlavov\u00e1-Str\u00fdcov\u00e1 in seguito al matrimonio con Jakub Z\u00e1hlava (cugino di un'altra tennista, Sandra Z\u00e1hlavov\u00e1); a seguito del divorzio (2015) \u00e8 tornata al suo nome originale.\nCarriera.\nBarbora Str\u00fdcov\u00e1 ha conseguito ottimi risultati a livello junior. Infatti, in tale categoria ha vinto per due volte l'Australian Open ed \u00e8 stata numero uno delle classifica di singolare e di doppio.\n2003-2014.\nNel 2003 diviene professionista e grazie ad alcuni buoni risultati nel circuito ITF riesce ad entrare al numero 300 della classifica WTA. Nello stesso anno fa il suo debutto in un torneo dello Slam partecipando al Torneo di Wimbledon. Chiude l'anno al nr. 161 del ranking WTA.\nIl 2004 \u00e8 iniziato bene per la tennista ceca, grazie alla partecipazione all'Australian Open e al torneo di Indian Wells. In seguito ha partecipato al Roland Garros ma dopo la met\u00e0 della stagione ha vissuto un periodo di crisi. Tuttavia, chiude bene l'anno centrando per la prima volta nella sua carriera una semifinale in un torneo Wta, a Canton. Termina la stagione al numero 56 della classifica WTA.\nIl 2005 non \u00e8 l'anno migliore per la Z\u00e1hlavov\u00e1-Str\u00fdcov\u00e1. Infatti, durante l'intera stagione non ottiene risultati di rilievo ed esce dalle prime 100 in classifica. Si riscatta parzialmente nel doppio in cui riesce a disputare quattro finali e vincerne due.\nGli anni 2006-2007 segnano il perdurare della crisi dell'atleta ceca e la caduta in un limbo apparentemente senza uscita. Rimane fuori dalle top-200 e non ottiene risultati significativi nemmeno nei tornei ITF.\nIl 2008 \u00e8 l'anno della riscossa per Barbora Z\u00e1hlavov\u00e1-Str\u00fdcov\u00e1. L'atleta della Repubblica Ceca vince tre tornei ITF (Walton Beach, Redding, Stettino) ottiene buoni risultati in alcuni tornei WTA e riesce a qualificarsi per il Torneo di Wimbledon.\nAll'inizio del 2009 la Str\u00fdcov\u00e1 ha partecipato nuovamente all'Australian Open ed ha fornito buone prove nei tornei di Acapulco e Monterrey. Successivamente ha partecipato anche al Torneo di Wimbledon e ha raggiunto i quarti di finale al torneo di Bad Gastein. Ad agosto partecipa all'US Open.\nIl 2010 inizia bene per la tennista ceca. Infatti, tra febbraio e marzo si impone nei tornei di doppio di Parigi, Acapulco e Monterrey.\nIl 18 luglio 2010, disputa la sua prima finale di singolare in carriera in un torneo WTA, a Praga, perdendo in tre set dall'ungherese \u00c1gnes Sz\u00e1vay.\nIl 18 settembre 2011 vince il suo primo titolo WTA della carriera al torneo di Qu\u00e9bec battendo in finale Marina Erakovi\u0107 con il punteggio di 4\u20136, 6\u20131, 6\u20130. Inoltre, in tutto il 2011 vince ben 5 titoli di doppio nei tornei di Sidney, Monterrey, Barcellona, 's-Hertogenbosch e Lussemburgo.\nIl 15 luglio 2012 perde la finale del torneo di Palermo contro l'italiana Sara Errani con il punteggio di 1-6, 3-6.\nNel 2014 perde in finale al torneo in erba di Birmingham contro Ana Ivanovi\u0107 per 6-3 6-2. A Wimbledon elimina in sequenza Vesnina (tds numero 32), Li Na (tds numero 2) e Wozniacki (tds numero 16) raggiungendo i quarti di finale dove perde con la connazionale Kvitov\u00e1, poi vincitrice del torneo. \u00c8 il suo miglior risultato in un torneo dello Slam. L'anno successivo per\u00f2, nello slam londinese perde subito in due set dall'americana Sloane Stephens.\n2015: Top 20.\nLa ceca inizia il proprio 2015 prendendo parte al torneo di Auckland. Da quarta testa di serie elimina Scheepers, Erakovi\u0107 e Vandeweghe, prima di cedere in tre set a Caroline Wozniacki. A Sydney si ferma ai quarti, battuta dalla futura trionfatrice Cvetana Pironkova (6-4 6-1). Nel primo slam dell'anno si presenta come testa di serie numero 25 e al primo turno sconfigge T\u00edmea Babos 6-4 6-4, al secondo si sbarazza in due set di Kai-Chen Chang mentre ai sedicesimi la sua avventura si interrompe per mano di Viktoryja Azaranka. Ai Diamond Games di Anversa, la ceca arriva in semifinale senza perdere nemmeno un set ma nel penultimo atto viene estromessa dalla futura vincitrice Andrea Petkovi\u0107 (7-6(2) 7-6(6)). A Dubai e a Doha perde al secondo turno, battuta rispettivamente da Karol\u00edna Pl\u00ed\u0161kov\u00e1 e da Venus Williams. Nonostante la prematura uscita nel torneo del Qatar, Str\u00fdcov\u00e1 raggiunge il suo best-ranking il 2 marzo, issandosi fino al n. 20 della classifica mondiale. \nNei primi 2 Premier Mandatory della stagione (Indian Wells e Miami) non figura bene, ricevendo 2 sconfitte all'esordio (dopo un bye al primo turno). A Stoccarda comincia per Barbora la stagione sul rosso. In questa circostanza, viene tuttavia sconfitta all'esordio da Garbi\u00f1e Muguruza per 6-1 6-4. A Praga va meglio perch\u00e9 raggiunge i quarti, sconfiggendo Madison Brengle e Elena Vesnina, prima di venir estromessa da Kate\u0159ina Siniakov\u00e1 per 6-4 6-2. A Madrid raggiunge il terzo turno, uscendo di scena per mano di Irina-Camelia Begu. A Roma, invece, si fa sorprendere dalla qualificata Christina McHale. Al Roland Garros \u00e8 testa di serie numero 22 ma delude, vista la precoce sconfitta al primo turno ottenuta contro Cvetana Pironkova (7-6(5) 6-2). \nNella stagione sull'erba il risultato pi\u00f9 importante lo ottiene a Birmingham, quando raggiunge il terzo turno, venendo eliminata da Mladenovic in due set. Nel torneo di Eastbourne si ferma al secondo turno mentre a Wimbledon viene sconfitta al primo turno da Sloane Stephens. Non avendo riconfermato il risultato ottenuto l'anno precedente ai Championships (quarti di finale), la Str\u00fdcov\u00e1 precipita alla 41\u00aa posizione del ranking. Dopo la breve parentesi erbivora, la ceca prende parte al torneo di B\u00e5stad, dove viene piegata ai quarti da Johanna Larsson, la quale poi vincer\u00e0 il torneo. Lo swing americano si rivela poi un flop per la ceca, che perde al secondo turno a Toronto e Cincinnati e addirittura al primo a New Haven. Si riprende agli US Open, quando elimina la Bacsinszky e lotta contro la Wang (6-2 4-6 7-5), prima di essere superata in tre set da Sabine Lisicki. Nella parentesi asiatica raggiunge il terzo turno a Wuhan come miglior risultato. A fine anno arriva al secondo turno a Linz (battuta da Denisa Allertov\u00e1) e ai quarti al Luxembourg Open (perdendo da Alison Van Uytvanck).\n2016: Bronzo olimpico in doppio e due finali Premier in singolare.\nBarbora inizia l'anno ad Auckland, dove \u00e8 testa di serie numero 7. Al primo turno sconfigge la qualificata Kiki Bertens per 6-2 6-4 mentre al secondo turno cede a Julia G\u00f6rges con lo score di 4-6 6(7)-7. A Hobart esce all'esordio (contro Johanna Larsson), all'Australian Open riesce a raggiungere gli ottavi di finale: batte Garcia (6-2 6-4), King (7-6(5) 6-4) e Muguruza (numero 3 del mondo, 6-3 6-2). Al quarto turno cede a Viktoryja Azaranka in due parziali. \nDopo l'uscita di scena al primo ostacolo in quel di San Pietroburgo, partecipa al Premier di Dubai; vince all'esordio contro Cvetana Pironkova per 6-4 6-3 e al secondo turno si impone su Julia G\u00f6rges in tre set (2-6 6-3 6-1). Ai quarti elimina la serba Ivanovi\u0107 in due set, accedendo alla semifinale dove sconfigge Caroline Garcia con lo score di 6-2 3-6 6-3. Arriva cos\u00ec alla sesta finale WTA della carriera, la seconda a livello Premier dopo Birmingham 2014. Come nell'altra finale premier, anche questa volta Strycova viene sconfitta (0-6 2-6 da Errani). \nA Doha cede al secondo turno alla connazionale Kvitov\u00e1, numero 5 del mondo. La ceca fa un'ottima impressione ad Indian Wells, dove coglie gli ottavi di finale battendo Sasnovi\u010d (6-1 6-3), Petkovi\u0107 (tds n\u00ba22, 5-7 6-4 7-5) e Kurumi Nara (3-6 6-1 6-3); al quarto turno \u00e8 costretta al ritiro contro Simona Halep, quando era sotto 3-6 0-1. A Miami, dopo aver eliminato Anna Lena Friedsam, viene estromessa da Angelique Kerber con un netto 1-6 1-6. \nViene chiamata dalla Repubblica Ceca per disputare i due singolari contro la Svizzera nella semifinale della Fed Cup. Barbora vince 6-0 6-2 il match contro Timea Bacsinszky ma perde quello contro Golubic (6-3 6(6)-7 1-6). Alla fine, la Repubblica Ceca approder\u00e0 in finale, dove affronter\u00e0 la Francia a novembre. \nLa ceca gioca poi a Praga, dove \u00e8 testa di serie n\u00ba5. Vince su Havarcova (6-3 7-5) e \u010cepelov\u00e1 (7-6(3) 6-1), prima di soccombere a Samantha Stosur al tie-break del terzo set. Dopo l'uscita di scena al secondo turno del Mutua Madrid Open (dopo aver battuto la n\u00ba 3 del mondo Kerber all'esordio), partecipa agli Internazionali BNL d'Italia: al primo turno estromette la wild-card Karin Knapp con un doppio 6-2; al secondo turno lascia 6 giochi alla qualificata Heather Watson mentre al terzo turno annichilisce Eugenie Bouchard (6-1 6-0). La sua avventura si arresta ai quarti, dove viene sconfitta dalla futura finalista Madison Keys, con lo score di 4-6 6-4 3-6. In seguito, \u00e8 accreditata della testa di serie numero 30 al Roland Garros: Barbora vince il match d'esordio contro la connazionale Hradeck\u00e1 per 6-4 7-5 e, al secondo turno, si impone su Polona Hercog con un doppio 6-4. Esce di scena al terzo turno per mano della testa di serie n\u00ba2 Agnieszka Radwa\u0144ska (2-6 7-6(6) 2-6).\nA questo punto, inizia per Barbora la stagione sull'erba. Il primo torneo a cui prende parte \u00e8 quello di Birmingham: al primo turno riesce a estromettere la testa di serie numero 7 Karol\u00edna Pl\u00ed\u0161kov\u00e1, per 6-4 7-6(7); al secondo turno elimina Heather Watson (6-4 7-5) mentre ai quarti ha la meglio su Cvetana Pironkova (6-2 7-5). In semifinale, si impone su Coco Vandeweghe con lo score di 2-6 6-4 6-3, accedendo alla seconda finale dell'anno. Anche in questo caso, la ceca si arrende, per 3-6 4-6 contro Madison Keys. A Wimbledon, supera Kontaveit e Rodina prima di venir fermata da Makarova in due set. Grazie a questi buoni risultati, rientra in top-25, alla posizione n\u00ba22.\nDopo un secondo turno a Montr\u00e9al, partecipa al torneo olimpico di Rio: al primo turno sconfigge Yanina Wickmayer per 7-6(6) 6-1 mentre al secondo turno cede di schianto a Sara Errani (2-6 2-6). Subito dopo, gioca al Western &amp; Southern Open, dove batte Bouchard e Stosur prima di venir estromessa da Angelique Kerber (6(5)-7 4-6). Dopo un'uscita immediata allo US Open, gioca al premier di Tokyo. Nella capitale giapponese, elimina Varatchaya Wongteanchai prima di venir fermata da Agnieszka Radwa\u0144ska per 3-6 6-3 5-7. A Wuhan, la ceca sconfigge Errani (6-1 3-6 6-1), Doi (5-7 6-0 6-2) e Jankovic (3-6 6-3 4-6) prima di soccombere ai quarti contro Dominika Cibulkov\u00e1, numero 12 del mondo. A Pechino esce di scena al secondo turno (contro Angelique Kerber, n\u00ba1 del mondo) mentre a Mosca perde subito da Konjuh. La ceca si qualifica per il \"masterino\" di Zhuhai, dove \u00e8 inserita nel gruppo \"Peonia\" con Roberta Vinci e con Petra Kvitov\u00e1. Barbora perde il primo match con la connazionale per 1-6 4-6 e vince quello contro l'italiana per 6-4 6-3. Arriva seconda nel suo girone, non qualificandosi per la semifinale.\nIn doppio, la ceca ottiene una finale ad Auckland con Danka Kovini\u0107; perdono dalle belghe Mertens/Mestach al super-tiebreak. Con Karol\u00edna Pl\u00ed\u0161kov\u00e1, vince il titolo di Birmingham, sconfiggendo in finale King/Kudrjavceva. A Rio, gareggia assieme a Lucie \u0160af\u00e1\u0159ov\u00e1 per la Repubblica Ceca: al primo turno sconfiggono le sorelle Williams (campionesse nel 2008 e nel 2012, 6-3 6-4) e la coppia canadese Bouchard/Dabrowski per 6(4)-7 6-2 6-4. Ai quarti, estromettono la coppia italiana Errani/Vinci in tre set, accedendo in semifinale e dunque nella zona medaglie. Nella semifinale perdono dalle russe Makarova/Vesnina in due set. Le ceche giocano allora la finale per il bronzo, dove battono le connazionali Hradeck\u00e1/Hlav\u00e1\u010dkov\u00e1 (7-5 6-1) salendo cos\u00ec sul terzo gradino del podio. La coppia \u0160af\u00e1\u0159ov\u00e1/Str\u00fdcov\u00e1 \u00e8 la seconda coppia ceca a vincere una medaglia nel doppio femminile olimpico, dopo l'argento di Novotn\u00e1/Sukov\u00e1 a Seoul 1988. \nDopo l'ottima prova olimpica, la ceca gioca il Western &amp; Southern Open con Sania Mirza. Le due ottengono il titolo vincendo la finale contro Hingis/Vandeweghe per 7-5 6-4. Grazie al successo, entra tra le prime 20 del mondo. Sempre con la partner indiana, gioca un grande finale di stagione: arrivano i quarti a New York (dove cedono a Garcia/Mladenovic), la finale a Wuhan (dove vengono battute da Mattek-Sands/\u0160af\u00e1\u0159ov\u00e1) e il titolo di Tokyo (sconfiggendo nell'ultimo atto Liang/Yang per 6-1 6-1).\nA novembre, Str\u00fdcova viene chiamata per la finale di Fed Cup contro la Francia. La sua presenza si rivela fondamentale, in quanto vince il suo singolare contro Cornet per 6-2 7-6(4) (quando la Repubblica Ceca era sotto 2-1) e poi vince assieme a Karol\u00edna Pl\u00ed\u0161kov\u00e1 il doppio decisivo contro Gracia/Mladenovic. Barbora vince la sua 5\u00b0 Fed Cup con la nazionale ceca, la terza di fila. \nChiude l'anno in posizione n\u00ba17 in doppio e n\u00ba20 in singolare. Assieme a Karol\u00edna Pl\u00ed\u0161kov\u00e1 e a Elena Vesnina, \u00e8 l'unica a concludere in top-20 in entrambe le specialit\u00e0.\n2017: 2\u00ba titolo WTA in singolare e best ranking; top 10 in doppio.\nLa ceca comincia la stagione ad Auckland, dove raggiunge i quarti battendo le due connazionali \u0160tefkov\u00e1 (6-4 6-3) e \u0160af\u00e1\u0159ov\u00e1 (7-5 3-6 7-6(4)). Nei quarti, si arrende a Lauren Davis per 1-6 6(4)-7. Dopodich\u00e9, disputa l'Apia International Sydney: al primo turno elimina Ekaterina Makarova (6-3 7-5) e al secondo sconfigge la tds n\u00ba9 Roberta Vinci. Ai quarti, estromette Caroline Wozniacki (n\u00ba 20 del mondo) con lo score di 7-5 6(6)-7 6-4, accedendo alla prima semifinale dell'anno; qui cede alla numero 3 del mondo Agnieszka Radwa\u0144ska, per 1-6 2-6. Grazie a questo risultato, raggiunge il suo best ranking al n\u00ba 16 del mondo. Chiude la tourn\u00e9e australiana giocando l'Australian Open, dove \u00e8 testa di serie numero 16. Sconfigge Kuli\u010dkova (6-3 6-2) e Petkovic (6-0 7-5) mentre al terzo turno ha la meglio su Caroline Garcia, per 6-2 7-5. La sua corsa si arresta agli ottavi, dove cede alla futura campionessa Serena Williams. Viene poi chiamata dalla Repubblica Ceca per disputare il match di Fed Cup contro la Spagna. Barbora perde il primo match contro Muguruza (0-6 6-3 1-6) ma regala il punto decisivo alla sua nazionale con la vittoria su Lara Arruabarrena (doppio 6-4). Esce poi al secondo turno sia a Doha che a Dubai; Ad Indian Wells, dopo il bye al primo turno, batte Sara Errani (6-4 5-7 6-2) ma al secondo turno viene superata da Anastasija Pavlju\u010denkova. A Miami, dopo il bye, estromette Larsson (4-6 6-3 7-6(3)) e Cepelova (6-2 6-4) mentre al quarto turno perde da Karol\u00edna Pl\u00ed\u0161kov\u00e1 in due netti parziali. In aprile, partecipa al nuovo torneo di Biel, dove \u00e8 prima testa di serie; elimina Marie Bouzkov\u00e1 (6-2 4-6 6-2) e Carina Witthoeft (6-2 7-6(6)) e ai quarti approfitta del ritiro di Julia Goerges nel terzo set. In semifinale, si fa sorprendere dalla connazionale Mark\u00e9ta Vondrou\u0161ov\u00e1 (n\u00ba233 del mondo), che vince per 7-6(3) 6-3. \nComincia la stagione su terra a Stoccarda, dove esce di scena al secondo turno per mano di Simona Halep (2-6 3-6). A Praga \u00e8 accreditata della terza testa di serie: per la seconda volta in stagione, batte Julia Goerges; al secondo turno sconfigge la qualificata Hradeck\u00e1 mentre ai quarti estromette Katerina Siniakov\u00e1 in tre set. Nella terza semifinale dell'anno, cede a Mona Barthel per 6-3 2-6 3-6. Il resto della stagione su terra non regala sussulti alla ceca, che esce di scena al secondo turno a Roma, Parigi e Madrid. Sull'erba, Str\u00fdcov\u00e1 perde al secondo turno da Ashleigh Barty in tre set a Birmingham. A Eastbourne, elimina Eugenie Bouchard (6-3 3-6 6-2) e lascia un gioco a Muguruza nel turno successivo. Al terzo sconfigge la lucky loser Lauren Davis per 7-5 6-2 mentre ai quarti cede a Heather Watson in tre set. Chiude la breve parentesi sul verde a Wimbledon, dove \u00e8 testa di serie n\u00ba 22: all'esordio estromette Veronica Cepede Royg con un doppio 6-3 ma al secondo turno viene superata dalla n\u00ba 59 del mondo Naomi \u014csaka con lo score di 1-6 6-0 4-6.\nGioca lo swing americano partendo dalla Rogers Cup: al primo turno vince sulla n\u00ba 13 del mondo Kiki Mladenovic (6-2 6-3); al secondo batte Gavrilova per 4-6 7-6(5) 6-3 ma al terzo viene annichilita da Halep, che le concede un game. Negli altri tre tornei giocati (Cincinnati, New Haven e US Open) coglie solo un successo su quattro match disputati. Nella tourn\u00e9e asiatica, raggiunge i quarti a Tokyo (estromessa da Pavlyuchenkova), esce al secondo turno a Wuhan (per mano della campionessa di Parigi, Je\u013cena Ostapenko) e i quarti nel Mandatory di Pechino (dove perde da Kvitov\u00e1). \nLa ceca si presenta per l'ultimo impegno dell'anno a Linz, torneo nel quale \u00e8 accreditata della 2\u00aa testa di serie. Al primo turno, elimina Madison Brengle 7-5 6-3 mentre in quello successivo ha la meglio su Jana Fett (2-6 6-3 6-3). Ai quarti vince sulla testa di serie numero 7 Tatjana Maria con il netto score di 6-1 6-3; in semifinale affronta la qualificata Mihaela Buz\u0103rnescu: Barbora riesce a spuntarla in due set, per 6-3 7-6(3), accedendo all'ottava finale WTA della carriera. In finale si trova davanti la n\u00ba1 del seeding Magdal\u00e9na Ryb\u00e1rikov\u00e1: Str\u00fdcov\u00e1 riesce a imporsi in due parziali, per 6-4 6-1, conseguendo il secondo alloro WTA in singolare della carriera, a distanza di 6 anni dal primo conquistato in Qu\u00e9bec. Conclude la stagione al \"masterino\" di Zhuhai, dove \u00e8 inserita nel gruppo \"Camelia\": Barbora vince il primo match su Stephens (approfittando del ritiro di quest'ultima nel corso del primo set) ma perde quello decisivo con Sevastova, non qualificandosi per le semifinali.\nIn doppio, visti i buoni risultati raccolti nel finale del 2016, Barbora decide di continuare la partnership con Sania Mirza. La coppia parte bene, guadagnandosi la finale ad Auckalnd, dove cedono a Babos/Pavlju\u010denkova. All'Australian Open, dove sono teste di serie n\u00ba4, disattendono le aspettative: dopo due agevoli vittorie su Rae/Smith e su Stosur/Zhang, si fanno sorprendere dal duo nipponico Hozumi/Kat\u014d, che ha la meglio per 3-6 6-2 2-6. A Doha e Dubai raggiungono le semifinali, mentre a Indian Wells si fermano ai quarti. A Miami arriva la prima finale in un Mandatory della coppia; nella circostanza, cedono a Xu/Dabrowski per 4-6 3-6. Dopo questo risultato, decidono di separarsi; Barbora cambia diverse partner nel corso della stagione, ma i risultati migliori li trova con la connazionale Lucie \u0160af\u00e1\u0159ov\u00e1: le due centrano la semifinale a Toronto, a Cincinnati e allo US Open. \nTermina l'anno al numero al numero 23 del mondo in singolare e al numero 15 del mondo in doppio (nel corso dell'annata riesce a raggiungere la top-10 al n\u00ba10).\n2018: Top 5 in doppio.\nBarbora comincia l'anno disputando l'ASB Classic di Auckland, dove parte come testa di serie numero 3: nei primi due turni, vince due partite tirate contro Errani (6-4 6(3)-7 6-4) e contro Larsson (6-1 6(3)-7 6-2) mentre ai quarti si arrende a Su-Wei Hsieh per 6-0 2-6 2-6. Raggiunge i quarti anche nel Premier di Sydney, dove si arrende ad Ashleigh Barty in due set. A Melbourne si presenta come tds n\u00ba 20: batte Ahn (6-1 7-5), Arruabarrena (6-3 6-4) e la \"lucky loser\" Pera (doppio 6-2) prima di essere sconfitta agli ottavi da Karol\u00edna Pl\u00ed\u0161kov\u00e1 in tre set. In febbraio, viene chiamata dalla Repubblica Ceca per disputare il primo turno contro la Svizzera in Fed Cup : Barbora vince il suo singolare contro Belinda Bencic (6-2 6-4) ma perde il doppio (a risultato gi\u00e0 acquisito a favore della Repubblica Ceca). Dopodich\u00e9, non ottiene buoni risultati: fa secondo turno a Doha, Indian Wells e Miami e primo turno a Dubai (va specificato che nei due tornei americani aveva un bye al primo turno, quindi \u00e8 riuscita a cogliere una vittoria in Qatar). Anche la stagione su terra non promette bene: esce all'esordio a Stoccarda, Praga, Madrid e Roma, vincendo solo due set. A Parigi si riprende, ottenendo il miglior risultato in carriera nello slam francese: batte in rimonta Kurumi Nara (1-6 6-3 6-4) per poi sconfiggere Makarova (6-4 6-2) e la connazionale Katerina Siniakov\u00e1, accedendo agli ottavi di finale; nella circostanza, perde dalla kazaka Julija Putinceva in due set. \nLa stagione sull'erba \u00e8 pi\u00f9 fortunata per Str\u00fdcov\u00e1, che torna in semifinale a Birmingham (a due anni di distanza) battendo anche la campionessa di Wimbledon in carica Muguruza (n\u00ba 3 del mondo) al secondo turno (6-2 6-4). Nel penultimo atto, cede a Magdal\u00e9na Ryb\u00e1rikov\u00e1 in due parziali. In seguito, esce al terzo turno a Eastbourne (contro la n\u00ba 7 del pianeta, Pl\u00ed\u0161kov\u00e1) e al terzo anche a Wimbledon, al termine di una partita fiume contro G\u00f6rges (6(3)-7 6-3 8-10).\nLo swing americano vede Str\u00fdcov\u00e1 far male a Toronto, Cincinnati e New Haven (fuori sempre all'esordio racimolando un solo set) ma riuscire a raggiungere il terzo turno a New York, dove cede alla n\u00ba15 del mondo Elise Mertens per 3-6 6(4)-7. Nel finale di anno, centra due quarti di finale a Tokyo (dove perde da \u014csaka in due set) e a Linz (dove difendeva il titolo, viene sconfitta da Van Uytvanck in tre set). Chiude l'annata giocando il primo singolare della finale di Fed Cup contro gli USA: Barbora vince il suo singolare su Kenin (6(5)-7 6-1 6-4) e aiuta la sua nazionale a vincere l'undicesimo titolo della sua storia (per lei si tratta del 6\u00b0 successo). \nIn doppio, inizia la stagione con Lucie \u0160af\u00e1\u0159ov\u00e1: i migliori risultati ottenuti dalla coppia arrivano a Sydney (semifinale persa da Dabrowski/Xu) e quarti in Australia (sconfitte da Hsieh/Peng). Si separano dopo il quarto a Dubai. Barbora prova a giocare con la taipeiana Su-Wei Hsieh in quel di Indian Wells: le due raggiungono la finale, dove riescono a vincere il titolo contro Makarova/Vesnina con un doppio 6-4. Nonostante l'ottimo risultato, decidono di non continuare assieme la stagione; la ceca decide di avviare una partnership con la connazionale Andrea Hlav\u00e1\u010dkov\u00e1 a partire da Miami: l'inizio non \u00e8 dei pi\u00f9 promettenti, in quanto escono all'esordio nel torneo americano. Le due giocano per\u00f2 un'ottima stagione su terra, raggiungendo la finale a Roma (persa contro Barty/Schuurs) e tre semifinali a Praga, Madrid e Parigi. Sull'erba non ottengono nessun risultato significativo (solo un terzo turno a Wimbledon) mentre, in seguito, arrivano altri buonissimi riscontri: vincono il primo titolo assieme a New Haven (in finale su Hsieh/Siegemund) mentre, nella tourn\u00e9e asiatica, ottengono altre tre finali: 2 perse a Tokyo e Wuhan e una vinta a Pechino (su Dabrowski/Xu). In virt\u00f9 degli ottimi risultati, le ceche si qualificano alle WTA Finals di Singapore: dopo una comoda vittoria su Klepa\u010d/Mart\u00ednez S\u00e1nchez (6-1 6-2) escono di scena in semifinale contro Siniakov\u00e1/Krej\u010d\u00edkov\u00e1. \nTermina la stagione al n\u00ba33 in singolare e al n\u00ba5 in doppio (suo best-ranking).\n2019: Prima semifinale Slam in singolare; vittoria a Wimbledon e n\u00ba1 in doppio.\nStr\u00fdcov\u00e1 comincia la stagione ad Auckland, dove esce al secondo turno contro la \"wild card\" Amanda Anisimova (3-6 3-6). Non riesce a qualificarsi a Sydney mentre all\"Australian Open viene estromessa subito da Julija Putinceva (4-6 6(1)-7). Partecipa poi al torneo di Doha, dove coglie i primi quarti di finale della stagione battendo Al-Nabhani (doppio 6-1) e Blinkova (6-0 3-6 6-0); nei quarti cede alla n\u00ba 6 del mondo Angelique Kerber, con lo score di 6-1 2-6 6(4)-7. In seguito, tra Dubai, Miami e Indian Wells raccoglie solo un successo (contro Golubic ad IW).\nComincia a Istanbul la stagione su terra per la ceca: al primo turno elimina Kuzmov\u00e1 per 5-7 7-5 6-4, e, al secondo turno, sconfigge Sorana C\u00eerstea con lo score di 6-2 1-6 6-3. Ai quarti affronta la qualificata Elena Rybakina: Barbora vince una partita dall'andamento molto particolare per 0-6 7-6(6) 6-0. In semifinale (la prima del 2019) viene travolta da Mark\u00e9ta Vondrou\u0161ov\u00e1 con lo score di 2-6 1-6. Nel torneo successivo, quello di Praga, \u00e8 accreditata della testa di serie n\u00ba 9: batte Barthel (6-4 6-4), Pegula (7-5 6-2) e Siniakov\u00e1 (tds n\u00ba6, 6-1 6-2), accedendo alla seconda semifinale dell'anno: qui cede alla qualificata Jil Teichmann per 3-6 0-6. Nella restante parte giocata sul mattone tritato, la ceca non figura bene, in quanto esce subito a Madrid, Roma e Parigi. \nLa ceca inizia la stagione sull'erba con una discesa nel ranking, in quanto esce dalle prime 50. Partecipa al torneo di Birmingham, dove raggiunge la terza semifinale dell'anno, estromettendo Watson, Hsieh e Pl\u00ed\u0161kov\u00e1 prima di arrendersi alla n\u00ba2 del mondo Ashleigh Barty. \nDopo essresi ritirata dal torneo di Eastbourne nel match di primo turno contro Hercog, si presenta al torneo di Wimbledon. Esordisce battendo la tds n\u00ba 32 Lesja Curenko, con lo score di 6-3 6-2. Al secondo turno elimina Laura Siegemund per 6-3 7-5, approdando al terzo turno dove affronta la n\u00ba 4 del mondo Kiki Bertens: la ceca vince il match per 7-5 6-1. Agli ottavi ha la meglio per 4-6 7-5 6-2 su Elise Mertens, tds n\u00ba 21; accede cos\u00ec ai quarti di finale per la 2\u00aa volta in carriera nel torneo londinese, dopo quello raggiunto nel 2014. Nella circostanza, affronta la britannica Johanna Konta, n\u00ba 19 del seeding: la Konta va subito avanti di un break, portandosi 3-0. Str\u00fdcov\u00e1 opera il contro-break nel 7\u00b0 game, impattando poi sul 4-4. Il parziale termina al tie-break, dove Barbora prevale per 7 punti a 5. Nel secondo set, la ceca domina, chiudendo la partita per 7-6(5) 6-1 e raggiungendo la prima semifinale slam della carriera. Nel penultimo atto, si arrende a Serena Williams, con lo score di 1-6 2-6. La ceca risale nel ranking, posizionandosi al n\u00ba31.\nLa parte finale dell'anno non regala sussulti a Barbora, che chiude la stagione con una sconfitta a Linz al primo turno contro Aliz\u00e9 Cornet. \nIn doppio, assieme a Vondrou\u0161ov\u00e1, raggiunge la semifinale all'Australian Open, persa contro le future vincitrici Stosur/Zhang per 5-7 6-4 5-7. Subito dopo, decide di fare coppia con Su-Wei Hsieh: le due trionfano a Dubai senza cedere set, battendo in finale Hradeck\u00e1/Makarova. In maggio, conquistano anche il titolo di Madrid, superando Dabrowski/Xu per 6-3 6-1. Dopo il terzo turno a Parigi, giocano sull'erba: arriva il terzo titolo stagionale a Birmingham (in finale su Gronefeld/Shuurs per 10-8 al super-tiebreak) e, soprattutto, arriva il primo trionfo slam a Wimbledon, sconfiggendo ancora Dabrowski/Xu in finale. Grazie a questo successo, Hsieh e Barbora divengono n\u00ba1 del mondo. Riescono a qualificarsi per le WTA Finals, dove sono inserite nel gruppo viola: dopo una sconfitta con Dabrowski/Xu, vincono i due match con Siniakov\u00e1/Krej\u010d\u00edkov\u00e1 e con Stosur/Zhang, qualificandosi come prime per le semifinali. Nel penultimo atto battono Gronefeld/Shuurs in due set mentre in finale si arrendono a Babos/Mladenovic per 1-6 3-6.\nTermina l'anno al n\u00ba 33 del mondo in singolare e al n\u00ba1 in doppio.\n2020: Finale all'Australian Open, 4 titoli e cinquecento vittorie in doppio.\nLa ceca inizia la stagione giocando a Brisbane, dove batte Johanna Konta (tds n\u00ba7) per 6-2 3-6 6-3 prima di cedere ad Alison Riske in due set. Nel nuovo Premier di Adelaide, viene sorpresa dalla qualificata Bernarda Pera, che la sconfigge per 6(6)-7 3-6. All'Australian Open, da testa di serie n\u00ba 32, esce al primo turno contro Sorana C\u00eerstea. A Dubai e a Doha viene eliminata al secondo turno (rispettivamente da Marti\u0107 e Ostapenko).\nDa marzo a met\u00e0 agosto, il circuito WTA \u00e8 costretto a fermarsi a causa della pandemia di COVID-19. Per la prima volta dal 1945, Wimbledon viene annullato mentre i Giochi Olimpici di Tokyo vengono posticipati al 2021. La WTA decide, inoltre, di congelare tutti i record e le posizioni tenute dalle tenniste al 9 marzo.\nBarbora riprende a giocare in quel di Praga ad agosto, dove \u00e8 accreditata della testa di serie n\u00ba7. Tuttavia, viene subito estromessa da Sara Sorribes Tormo in due set. Non partecipa alla parentesi dello swing americano (saltando Cincinnati e US Open), ma ritorna sulla terra europea a fine settembre; a Roma, vince 6-3 6-3 su Kudermetova ma viene battuta dalla futura finalista Karol\u00edna Pl\u00ed\u0161kov\u00e1 per 3-6 3-6. Anche a Parigi ottiene il secondo turno, sconfitta dalla connazionale Krej\u010d\u00edkov\u00e1 con lo score di 4-6 6-3 3-6. Chiude la stagione a Ostrava, dove viene nettamente eliminata all'esordio da Ons Jabeur (doppio 2-6).\nIn doppio, assieme a Hsieh, vince il titolo di Brisbane (battendo Barty/Bertens in finale). All'Australian Open, colgono la loro seconda finale slam in carriera, senza perdere un set nel loro percorso; nell'atto finale, vengono nettamente sconfitte da Babos/Mladenovic per 2-6 1-6. Le due, in seguito, riescono ad ottenere altri due titoli, a Doha (in finale su Dabrowski/Ostapenko) e a Dubai (in finale su Krej\u010d\u00edkov\u00e1/Zheng). Dopo la pausa forzata causata dal COVID-19, la coppia ceco-taipeiana vince il quarto titolo stagionale a Roma, sconfiggendo Friedsam/Olaru nell'ultimo atto. A Parigi, vengono sorprendentemente eliminate al terzo turno dalle future finaliste Guarachi/Krawczyk in due set.\nBarbora termina l'anno al n\u00ba37 del mondo in singolare e al n\u00ba2 in doppio, alle spalle della compagna Hsieh.\n2021.\nBarbora inizia l'anno al Grampians Trophy di Melbourne, dove perde subito da Bethanie Mattek-Sands in due set. Anche agli Australian Open esce all'esordio, battuta da Svetlana Kuznetsova (2-6 2-6)."}
{"id": "3048979", "revid": "767487", "url": "https://it.wikipedia.org/wiki?curid=3048979", "title": "Fucales", "text": "Fucales \u00e8 un ordine di alghe brune (Phaeophyceae)\nIn Europa, a partire dal 1990, si \u00e8 riscontrato un calo preoccupante a livello locale di Fucales Questa diminuzione ha comportato una particolare attenzione nella direttiva dell'Unione europea (2000/60/CE)"}
{"id": "3048980", "revid": "256896", "url": "https://it.wikipedia.org/wiki?curid=3048980", "title": "Licenza zlib", "text": ""}
{"id": "3048982", "revid": "287204", "url": "https://it.wikipedia.org/wiki?curid=3048982", "title": "Sibilla libica (Michelangelo)", "text": ""}
{"id": "3048983", "revid": "1305772", "url": "https://it.wikipedia.org/wiki?curid=3048983", "title": "Francesca Boscarelli", "text": "Biografia.\nAtleta tesserata per il Centro Sportivo Olimpico dell'Esercito allenata dall'olimpionico \nDino Meglio. Ha conquistato la medaglia d'oro nella gara di spada a squadre nei campionati europei di scherma di Gand del 2007 e una medaglia di bronzo nella gara di spada a squadre nei campionati europei di scherma di Kiev del 2008. Campionessa italiana assoluta individuale a Napoli nel 2007 e ad Acireale nel 2014, sesta classificata al campionato del mondo individuale di San Pietroburgo nel 2007.Nel 2017 diventa Maestro di scherma. \nPalmar\u00e8s.\nIn carriera, ha conseguito i seguenti risultati:"}
{"id": "3048987", "revid": "124525602", "url": "https://it.wikipedia.org/wiki?curid=3048987", "title": "Live! - Blond Ambition World Tour 90", "text": "Live! \u2013 Blond Ambition World Tour 90 \u00e8 il video ufficiale della tourn\u00e9e \"Blond Ambition Tour\" della cantautrice statunitense Madonna registrato durante l'ultima data, realizzata a Nizza, Francia, il 5 agosto 1990 allo Stade de l'Ouest.\nIn contemporanea alla registrazione fu trasmessa via satellite negli Stati Uniti dal canale TV HBO (con inquadrature differenti rispetto alla versione ufficiale su Laserdisc), che ne produsse, anche un piccolo special di circa 20 minuti trasmesso solo in quell'occasione.\nIl video \u00e8 disponibile solo nel formato Laserdisc da Pioneer, che detiene i diritti parziali dell'intero tour.\nNel 1991 il video si \u00e8 aggiudicato un Grammy Award nella categoria \"Miglior lungometraggio musicale\"."}
{"id": "3048993", "revid": "1305772", "url": "https://it.wikipedia.org/wiki?curid=3048993", "title": "Loredana Iordachioiu", "text": "Biografia.\nLoredana Iord\u0103chioiu inizia a praticare scherma all'et\u00e0 di 11 anni. Fa rapidi progressi e partecipa al suo primo campionato nazionale senior a 15 anni, durante il quale viene sconfitta in finale dalla sua futura compagna di nazionale Ana Maria Br\u00e2nz\u0103. \nHa conquistato una medaglia d'oro nella gara di spada a squadre nei campionati mondiali di scherma di Parigi del 2010.\nHa conquistato due medaglie d'oro nella gara di spada a squadre nei campionati europei di scherma di Smirne del 2006 e di Kiev del 2008.\n\u00c8 selezionata ai Giochi di Londra 2012, durante i quali partecipa con la Romania che perde ai quarti contro la Corea del Sud. Dopo le Olimpiadi, Dinu prende un periodo di riposo, per tornare alla competizione agonistica nel gennaio 2015.\n\u00c8 sposata dal 2010, data dalla quale viene riportata nelle competizioni con il cognome Dinu."}
{"id": "3048999", "revid": "1573940", "url": "https://it.wikipedia.org/wiki?curid=3048999", "title": "Pulsatrix perspicillata", "text": "Il gufo dagli occhiali (\"Pulsatrix perspicillata\" ) \u00e8 un grande rapace tropicale appartenente alla famiglia degli Strigidi. \u00c8 il pi\u00f9 grande rappresentante dei gufi nell'ecozona neotropicale ed \u00e8 chiamato cos\u00ec perch\u00e9 il disegno facciale di colore bianco assomiglia ad un paio di occhiali.\n\u00c8 diffuso dall'America Centrale fino a gran parte dell'America del Sud esclusa la parte meridionale. Nonostante sia assai ben diffuso in gran parte del suo areale, a causa della sua naturale diffidenza e riservatezza il gufo dagli occhiali risulta assai raro da avvistare.\nLa sua innata cautela lo porta infatti a preferire come propria dimora luoghi selvaggi e relativamente difficili da raggiungere, come dense foreste pluviali e savane alberate, anche se qualora non venga disturbato dall'uomo pu\u00f2 frequentare anche ambienti antropizzati, risultando un valido aiutante contro gli insetti e i murini.\nLa sua dieta risulta abbastanza varia, in quanto esso si nutre praticamente di tutto ci\u00f2 che \u00e8 in grado di inghiottire dopo averlo spezzettato col forte becco, in particolare piccoli mammiferi fino alla grandezza di opossum, uccelli di piccole dimensioni tra cui anche piccoli gufi e insetti.\nDescrizione.\nAspetto.\nIl nome comune \"gufo dagli occhiali\" deriva dai segni bianchi incrociati attorno agli occhi che ricordano un paio di occhiali. Come molti altri rapaci notturni ha il piumaggio soffice e vaporoso che gli permette di volare senza far rumore; per questo motivo e per la sua grande riservatezza, anche se molto comune, \u00e8 di difficile osservazione. Il dorso, la grande e tonda testa priva di ciuffi auricolari, le ali e la corta coda nella maggior parte dei casi sono di un bel bruno scuro, pi\u00f9 raramente invece sono grigie; la gola e il giugulo si differenziano dal ventre da una fascia di piumaggio scuro. Questa particolare colorazione viene messa in risalto dalle marcature bianche, presenti sulla faccia e sul collo, dando l'impressione di un disegno delineato da contorni netti. Il becco, forte e curvo, \u00e8 bianco-giallastro o crema, la parte ventrale \u00e8 di colore uniformemente bianco, giallo o aranciato e occasionalmente pu\u00f2 avere sparse striature a seconda della sottospecie presa in considerazione, la zona pericloacale \u00e8 scura, le gambe sono piumate, le zampe robuste sono grigio scure e gli artigli sono possenti ed affilati. Gli appariscenti colori e il disegno facciale gli danno la capacit\u00e0 di mimetizzarsi con la foresta tropicale nelle giornate soleggiate con fitte ombre e illuminazioni molto sgargianti che creano un alto contrasto di luce.\nIl gufo giovane si differenzia visivamente dall'adulto in modo cos\u00ec netto che, anteriormente a studi specifici sull'animale, le due et\u00e0 tendevano ad essere ritenute specie differenti. Gli esemplari giovani, che la popolazione locale chiama \"gufi bianchi\", sono completamente bianchi con solamente una fascia nera attorno agli occhi, identica a quella degli adulti, che ricorda una mascherina per dormire; con il progredire dello sviluppo delle piume prendono una colorazione grigio-brunastra sulle ali ed una brunastra attorno al collo, somigliante ad un collare.\nIl gufo dagli occhiali presenta un dimorfismo sessuale basato sulla dimensione maggiore della femmina rispetto al maschio mentre la colorazione del piumaggio non presenta diversificazioni.\nVista.\nGli occhi, che appaiono in risalto avvolti nella maschera nera che ha sul viso, sono color ambra e sono molto grandi per poter vedere meglio durante la caccia prima dell'alba e al crepuscolo, difatti di notte se illuminati diventano lucenti, simili a dei rubini opachi, perch\u00e9 dispongono del \"Tapetum lucidum\", uno strato riflettente che riverbera la luce verso la retina aumentando la visibilit\u00e0.\nMolte persone credono, erroneamente, che non riesca a vedere di giorno e che se si espone al sole questo gli pu\u00f2 essere dannoso, invece, seppur abbia la retina densa di bastoncelli che aiutano a vedere meglio in situazioni di luce fioca, pu\u00f2 vedere benissimo anche di giorno, dato che pu\u00f2 evitare danni alla retina regolando le sue pupille e limitando cos\u00ec la luce che penetra negli occhi.\nDimensioni.\n\u00c8 il pi\u00f9 grande gufo neotropicale, \u00e8 lungo tra i 43 e i 52\u00a0cm e ha un'apertura alare tra i 76 e i 91\u00a0cm, con le ali prese singolarmente che misurano mediamente 32\u00a0cm; la coda \u00e8 lunga 18\u00a0cm, il tarso circa 5,7\u00a0cm e il dito medio comprendente anche l'artiglio misura 4,7\u00a0cm. Il maschio raggiunge un peso tra i 450 e i 700 grammi e la femmina invece pesa tra i 650 e i 900 grammi.\nDistribuzione e habitat.\nIl suo vasto areale va dal sud del Messico fino ad una buona parte dell'Argentina e ai due terzi del Sud America, ma \u00e8 maggiormente concentrato nella parte nord-occidentale. \u00c8 molto diffuso in Costa Rica, in Colombia e nella Foresta Amazzonica, mentre nelle altre zone la sua presenza \u00e8 meno frequente.\nIl gufo dagli occhiali \u00e8 una specie notturna che preferisce vivere nelle vicinanze dell'acqua, dato che ama l'umidit\u00e0, dove siano presenti alberi voluminosi come il \"Pithecellobium\" e l\"Anacardium\"; in generale si trova in dense foreste pluviali, dove i grandi alberi gli offrono un riparo sicuro e tranquillo, tuttavia si adatta anche a foreste asciutte, zone di fitta boscaglia alternata a radure, in foreste a galleria, nelle savane alberate, nei frutteti o anche in piantagioni come quelle di caff\u00e8 purch\u00e9 con alberi sparsi. \u00c8 stanziale a quote comprese tra il livello del mare e i 500 metri, sebbene possa raramente raggiungere anche altitudini prossime ai 5000 metri, anche se a quelle quote non \u00e8 stanziale.\nBiologia.\nSpostamenti.\nIl gufo dagli occhiali \u00e8 generalmente stanziale e non effettua alcun movimento migratorio o erratico su grande distanza, ma a volte si sposta localmente alla ricerca di nuove zone di caccia.\nCanto.\nC'\u00e8 pi\u00f9 probabilit\u00e0 ad udirlo che a vederlo date le sue abitudini; in particolare preferisce cantare sotto la luce lunare nelle notti tranquille.\nPresenta un'ampia serie di vocalizzi. Il maschio, che pu\u00f2 essere maggiormente udito nelle ultime settimane prima della nidificazione, emette diversi gridi territoriali gutturali sordi: un \"\"Boo boo\" profondo, andando via via addolcendosi e un \"Pup-pup-po\" o \"Pum-pum\"\" anch'esso addolcendosi e velocizzandosi; per questo in Brasile viene chiamato \"gufo bussatore\", che pi\u00f9 di sembrare un canto, sembra un bussare. La voce della femmina \u00e8 pi\u00f9 acuta del maschio a causa delle ridotte dimensioni della siringe, diventando uno stridio prevalentemente per attirare l'altro sesso durante il ciclo estrale.\nSpesso compiono dei duetti antifonali indipendentemente dal sesso dell'altro, uno emette un \"\"wuwuwu\" molto basso e l'altro emette un \"hahaha\" pi\u00f9 alto, creando un \"whawhawha\"\" che ricorda una folle risata. Quando \u00e8 allarmato, invece, tende a produrre tre o quattro gridi discendenti gravi che sembrano un ringhio. Durante il tramonto da posti ben visibili, sia gli adulti che i giovani gufi, emettono versi simili al falco.\nIl pullo emette una serie di fischi e gorgoglii tipici anche nelle altre specie; invece quando piange, a differenza dell'adulto che non apre il becco, esso lo sbatte con un movimento delle mascelle emettendo un rumore.\nIl disco facciale, cos\u00ec come in altri gufi, agisce come un riflettore parabolico di suoni, focalizzandoli con frequenze superiori ai 5 kHz ed amplificandoli di 10 dB. In Per\u00f9 il gufo dagli occhiali viene chiamato \"becchino\" perch\u00e9 uno dei suoi canti pi\u00f9 comuni \u00e8 paragonato al suono che produce un becchino battendo i chiodi su una bara.\nIl canto, inoltre, ricorda anche il piagnucolio di un gatto, per questo i sudamericani lo vedono come un gatto con le ali: \"Il gufo dagli occhiali \u00e8 uguale a un gatto ma ha le ali e pu\u00f2 volare; ha al posto di denti e fauci un becco e il suo verso \u00e8 simile a quello di un gatto\".\nCaccia.\nLa vita diurna \u00e8 piuttosto ridotta, tende a preferire il riposo all'attaccatura al tronco dei rami al riparo tra le frasche. Solo quando arriva il crepuscolo, inizia a cacciare, per questo motivo \u00e8 raro avvistarlo, tuttavia pu\u00f2 cacciare anche di giorno se le giornate sono nebbiose e nuvolose.\nPratica una caccia d'appostamento, cio\u00e8 si appollaia su un ramo basso e osserva e ascolta l'area circostante; pu\u00f2 rimanere a farlo anche per diversi giorni e notti e il suo territorio di caccia si estende generalmente tra i 0,5 e i 2 o pi\u00f9 km\u00b2; quando trova la preda prescelta si scaglia verso di essa molto agilmente per un gufo della sua taglia con un rapido e silenzioso balzo, la afferra e la porta al nido per cibarsene. In alcuni areali distributivi vive in zone molto popolate da colibr\u00ec che caccia volentieri nel crepuscolo, per questo alcuni studiosi hanno imparato a fare attenzione ai richiami d'allarme di questi ultimi, intensi e ripetuti in presenza del gufo dagli occhiali, per poterlo osservare.\nAlimentazione.\nIl gufo dagli occhiali \u00e8 carnivoro, preferisce mangiare topi ed insetti ma ha come preda la maggior parte di ci\u00f2 che \u00e8 in grado di catturare.\nPiccoli mammiferi tra cui opossum, moffette dal cappuccio, furetti, conigli, formichieri, pipistrelli, piccoli roditori e murini; alcuni ricercatori hanno scoperto anche che si ciba di bradipi tridattili grandi quattro volte lo stesso gufo, grazie alla grande lentezza di questi. Ancora, il gufo dagli occhiali si pu\u00f2 cibare di uccelli, che riesce a ghermire mentre riposano, tra cui corvi, gazze ladre, ghiandaie, piccoli gufi, oropendole, piccioni e rigogoli.\nCercando nella vegetazione pu\u00f2 catturare anche grandi insetti, bruchi, cavallette, scarafaggi e pi\u00f9 raramente ragni di grandi dimensioni. Pu\u00f2 nutrirsi altres\u00ec di rettili, in particolare piccole lucertole, pesci, rane, raganelle e insolitamente, nelle foreste di mangrovie, anche granchi e gamberi di fiume.\nL'alimentazione del gufo dagli occhiali \u00e8 nota grazie ad esami delle sue borre (rigurgiti delle parti indigeribili delle prede), che contengono crani, becchi, zampe e unghie di uccelli e mammiferi, o anche peli, squame e piume che rimangono intatte; ci possono essere anche borre di piante che per\u00f2 provengono dall'intestino dell'animale predato.\nRiproduzione.\nIl gufo dagli occhiali \u00e8 monogamo, difatti vive solitario o in coppia perch\u00e9 \u00e8 territoriale e non ama stare in compagnia, per rafforzare i legami di coppia si liscia col becco reciprocamento con la compagna. Comunemente il corteggiamento, in cui il maschio procura del cibo alla femmina, viene accompagnato da molti movimenti delle ali e del corpo del primo.\nAvvenuto l'accoppiamento, nidifica nelle cavit\u00e0 naturali di grandi alberi, in cavit\u00e0 formate dal vento forte che spezza le cime o in nidi abbandonati di altri uccelli; deponendo, nella stagione secca e all'inizio della stagione delle piogge a seconda della zona (tra aprile e giugno in Messico, tra aprile e settembre in Costa Rica e tra settembre e ottobre a Panama), solitamente due uova, talvolta anche tre, quasi tonde o leggermente ovalizzate, di colore bianco, grandi approssimativamente 50,5 per 42,5 mm.\nL'incubazione dura per 28 - 33 giorni, la femmina cova le uova e il maschio si occupa di cacciare e nutrire la compagna e successivamente i pulli, di cui spesso sopravvive un solo nidiaceo poich\u00e9 il pi\u00f9 debole sopraffatto dal pi\u00f9 forte non riesce a cibarsi, morendo in poco tempo. I nascituri cominciano a gironzolare nelle prime 5 - 6 settimane di vita rimanendo con i genitori sui rami vicini poich\u00e9 non sono in grado di volare pienamente non avendo ancora sviluppato il piumaggio da adulto per cui vengono alimentati da essi per un massimo di un anno per poi diventare indipendenti. Lo sviluppo del piumaggio da adulto pu\u00f2 durare fino al quinto anno di vita poich\u00e9 deve cambiare diverse volte le piume per rimuovere il colore bianco caratteristico dei pulli, ed \u00e8 accertato che in libert\u00e0 il piumaggio si sviluppa pi\u00f9 velocemente; la maturit\u00e0 sessuale viene raggiunta quasi contemporaneamente allo sviluppo del piumaggio, intorno ai 3 - 5 anni di et\u00e0.\nIl gufo dagli occhiali \u00e8 un uccello piuttosto longevo grazie anche alla scarsit\u00e0 di predatori: mentre in cattivit\u00e0 vive dai 25 ai 30 anni, in natura arriva a vivere fino a 35 anni.\nPredatori.\nPochi sono i predatori che possono insidiarlo, dato che solitamente tende ad appollaiarsi sui rami che pendono verso il basso, nascondendosi tra le foglie. A volte viene cacciato da uccelli pi\u00f9 grandi, come alcuni falchi che possono catturare il gufo per lo pi\u00f9 di giorno quando si riposa, diventando una preda facile.\nRelazioni con l'uomo.\nTrattandosi di una specie protetta \u00e8 vietata la cattura e la detenzione di esemplari liberi, ma \u00e8 talvolta fatto riprodurre e allevato in cattivit\u00e0 per divenire animale domestico.\nConsiderato come la fonte del sonno, vengono cantate delle canzoncine locali su di lui ai bambini per farli addormentare, inoltre viene considerato utile per l'uomo poich\u00e9 aiuta a mantenere le popolazioni di animali dannosi in equilibrio consumando molti animali come insetti, topi e ratti, aiutando a controllare l'aumento di malattie e i danni alle coltivazioni, e come predatore della sua catena alimentare, \u00e8 un indicatore della salute ambientale dell'ecosistema in cui vive.\nStato di Conservazione.\nQuesta specie viene elencata tra le specie a rischio minimo nella lista rossa della IUCN poich\u00e9 prima di tutto ha un areale vastissimo (stimato essere circa 12,7 milioni di km\u00b2), poi perch\u00e9, sebbene sia in leggera diminuzione, ha una tendenza stabile nel numero tale da non raggiungere lo status di specie vulnerabile e per ultimo perch\u00e9 la dimensione della popolazione \u00e8 molto grande (stimata tra i 500\u00a0000 e i 5 milioni di individui).\nMikich e B\u00e9rnils, autori della lista rossa della fauna minacciata in Panam\u00e1, affermano che in futuro potrebbe essere minacciato dalla deforestazione, difatti anche se pu\u00f2 sembrare che la tolleri bene perch\u00e9 si pu\u00f2 trovare in aree coltivate e in foreste tropicali decidue, necessita di aree boschive per una buona nidificazione, e da un forte calo della popolazione della sua specie, in particolare nel suo habitat naturale; da questo deriva l'aumento della competitivit\u00e0 per trovare un luogo in cui nidificare e per cercare il cibo necessario alla sopravvivenza.\nInoltre, viene ucciso perch\u00e9 alcuni danno per vere le credenze popolari che lo rendono inquietante e perch\u00e9 il gufo talvolta attacca il pollame della popolazione del luogo che viene avvisata da alcuni uccelli irritati dalla presenza di esso, in particolare i passeriformi, che con il loro verso allarmano gli animali nelle vicinanze e di conseguenza anche l'uomo.\nIl gufo dagli occhiali viene fatto riprodurre in cattivit\u00e0 per poi venir rilasciato in natura attraverso programmi che cercano di salvare il suo habitat; altrimenti viene custodito nei giardini zoologici.\nLa specie \u00e8 elencata tra le specie protette della Convenzione di Berna e della CITES, in entrambe presente nell'Allegato II; pertanto \u00e8 vietata qualsiasi forma di cattura, di detenzione o di uccisione intenzionale, il deterioramento o la distruzione intenzionale dell'habitat e la detenzione o il commercio dell'animale o di sue parti.\nTassonomia.\nLa \"Pulsatrix perspicillata\" comprende le seguenti sottospecie:\nEsse differiscono leggermente tra loro per la diversa tonalit\u00e0 del piumaggio e per il colore degli occhi, che va dal giallo luminoso o arancione al giallo-brunastro.\nSpecie simili.\nPer la sua particolare colorazione, questo grande gufo difficilmente viene confuso con altre specie. Ma ad un occhio inesperto potr\u00e0 assomigliare al gufo dalla coda a fasce, dal piumaggio dello stesso colore con l'unica differenza di avere una vistosa striatura del petto e della parte inferiore della coda. o alla civetta di Harris, simile esteticamente ma grande la met\u00e0 e con i piccoli completamente differenti.\nTutti gli altri gufi invece sono striati inferiormente o hanno i ciuffi auricolari."}
{"id": "3049000", "revid": "1305772", "url": "https://it.wikipedia.org/wiki?curid=3049000", "title": "Pomba", "text": ""}
{"id": "3049002", "revid": "1543377", "url": "https://it.wikipedia.org/wiki?curid=3049002", "title": "Reka Benko", "text": "Biografia.\nHa conquistato una medaglia di bronzo nella gara di sciabola individuale nei campionati europei di scherma di Kiev del 2008.\nPalmar\u00e8s.\nIn carriera ha conseguito i seguenti risultati:"}
{"id": "3049007", "revid": "1305772", "url": "https://it.wikipedia.org/wiki?curid=3049007", "title": "Vergennes", "text": ""}
{"id": "3049008", "revid": "1305772", "url": "https://it.wikipedia.org/wiki?curid=3049008", "title": "Vermilion", "text": ""}
{"id": "3049010", "revid": "1305772", "url": "https://it.wikipedia.org/wiki?curid=3049010", "title": "Vermillion", "text": ""}
{"id": "3049020", "revid": "580", "url": "https://it.wikipedia.org/wiki?curid=3049020", "title": "Vettor Giusti del Giardino", "text": "Biografia.\nProveniva da una famiglia di antica nobilt\u00e0, coinvolta nella vita politica dei periodi liberale e fascista: suoi cugini erano Giovanni Giusti del Giardino, eroe di guerra e poi vicepodest\u00e0 di Verona, e Francesco Giusti del Giardino, podest\u00e0 di Padova e in seguito senatore del Regno.\nSindaco di Padova (1890-1893 e 1897-1899), divenne senatore il 30 dicembre 1914 essendo relatore Antonino di Prampero. La nomina fu convalidata il 18 marzo 1915 e giur\u00f2 il 20 marzo dello stesso anno.\n\u00c8 noto in quanto, sul finire della Grande Guerra, ospit\u00f2 nella sua villa padovana il Re Vittorio Emanuele III; nella stessa venne firmato l'armistizio che sanc\u00ec la vittoria dell'Intesa sugli Imperi Centrali."}
{"id": "3049021", "revid": "767487", "url": "https://it.wikipedia.org/wiki?curid=3049021", "title": "Godred Crovan", "text": "Genealogia e giovent\u00f9.\nLa notizia della morte di Godred negli Annali di Tigernach lo definisce \"Gofraid mac meic Aralt\" o Godred, figlio del figlio di Harald. Si ipotizza quindi che Godred fosse figlio o nipote di re \u00cdmar mac Arailt (o Ivar Haraldsson) il quale regn\u00f2 su Dublino dal 1038 al 1046, e che a sua volta aveva Sigtrygg Barba di Seta come zio e Amla\u00edb Cuar\u00e1n come nonno. Le \"Cronache di Man\" definiscono Godred come il figlio di Harald il Nero di Ysland, interpretabile come Islay, Irlanda o Islanda, e quindi sarebbe un sopravvissuto della sconfitta di Harald III di Norvegia nella battaglia di Stamford Bridge del 25 settembre 1066. Dicono che trov\u00f2 rifugio assieme al parente Godred Sigtryggsson, allora Re di Man. Gli Annali irlandesi dicono che Godred era sottomesso al re irlandese di Dublino, Murchad figlio di Diarmait mac Ma\u00edl na mB\u00f3 di U\u00ed Cheinnselaig. Godred Sigtryggsson e Murchad morirono entrambi nel 1070, ed il governo dell'Isola di Man pass\u00f2 in mano al figlio di Godred, Fingal.\nInvasioni dell'Isola di Man.\nRiguardo al 1079 le \"Cronache di Man\" dicono che Godred invase l'Isola di Man tre volte.\nConquista e perdita di Dublino.\nLe \"Cronache\" dicono, e le fonti irlandesi confermano, che Godred conquist\u00f2 Dublino, anche se la data \u00e8 sconosciuta. Gli \"Annali dell'Ulster\" dicono che nel 1087 \"i nipoti di Ragnall\" furono uccisi durante una spedizione sull'isola di Man. Nel 1094 Godred fu cacciato da Dublino per mano di Muircheartach Ua Briain. Mor\u00ec l'anno seguente, \"di pestilenza\" secondo gli \"Annali dei Quattro Maestri\", ad Islay.\nEredit\u00e0 e retaggio.\nGodred lasci\u00f2 tre figli conosciuti, Lagmann, Olaf ed Harald. Harald fu accecato da Lagmann e scomparve dai registri, ma i discendenti di Lagmann ed Olaf governarono le Ebridi fino alla ascesa di Somerled e dei suoi figli, e l'isola di Man fino al 1265 ed alla sua annessione da parte di Alessandro III, Re di Scozia. Nel 1275 Godred, figlio dell'ultimo re di Man, tent\u00f2 di riconquistare l'isola."}
{"id": "3049024", "revid": "74801", "url": "https://it.wikipedia.org/wiki?curid=3049024", "title": "Sonoma", "text": "Sonoma ( ab. nel 2009) \u00e8 una citt\u00e0 degli Stati Uniti che si trova nello Stato della California, nell'omonima contea.\nSonoma oggi \u00e8 un centro dell'industria vinicola californiana della Sonoma Valley AVA Appellation, ed \u00e8 anche sede del Sonoma Valley Film Festival.\nOriginariamente sotto la sovranit\u00e0 messicana, conserva ancora tracce del periodo coloniale; nel 1846 la citt\u00e0 fu capitale della effimera Repubblica della California."}
{"id": "3049026", "revid": "381053", "url": "https://it.wikipedia.org/wiki?curid=3049026", "title": "Aleksej \u010ceremisinov", "text": "Biografia.\nHa vinto la medaglia d'oro nel fioretto individuale ai Campionati mondiali nel 2014.\nAi campionati europei di scherma nel fioretto individuale ha conquistato l'oro nel 2012, l'argento nel 2013 e nel 2014 e il bronzo nel 2011, mentre a squadre ha vinto l'argento nel 2007 e nel 2010, ed il bronzo nel 2008, nel 2011 e nel 2014.\nNel 2016 ha vinto l'oro nel fioretto a squadre ai Giochi Olimpici di Rio de Janeiro 2016."}
{"id": "3049028", "revid": "767487", "url": "https://it.wikipedia.org/wiki?curid=3049028", "title": "Testamento e morte di Mos\u00e8", "text": "Il Testamento e morte di Mos\u00e8 \u00e8 un affresco (350x572 cm) attribuito a Bartolomeo della Gatta e Luca Signorelli, realizzato verso il 1482 e facente parte della decorazione del registro mediano della Cappella Sistina in Vaticano.\nStoria.\nN\u00e9 Bartolomeo della Gatta n\u00e9 il trentenne Luca Signorelli compaiono tra i nomi dei titolari dell'impresa fiorentina che venne incaricata da Sisto IV, su consiglio di Lorenzo il Magnifico di affrescare la Cappella. Essi dovevano essere al seguito di Pietro Perugino il quale era probabilmente il soprintendente generale dell'opera, accanto ai maestri Botticelli, Ghirlandaio e Cosimo Rosselli. Essi sono i firmatari del contratto ufficiale, datato 27 ottobre 1481.\nL'ipotesi di un disegno peruginesco dell'affresco \u00e8 possibile, mentre la stesura pittorica \u00e8 stata tradizionalmente attribuita al Signorelli, in base alla menzione di Giorgio Vasari. L'artista cortonese dopotutto \u00e8 documentato nel cantiere dopo la partenza di Perugino (1482), autore della \"Disputa sul corpo di Mos\u00e8\" sulla parete della porta che, disastrata gi\u00e0 al volgere della met\u00e0 del Cinquecento, venne poi ridipinta nel 1574 da Matteo da Lecce, un allievo di Michelangelo.\nStudi pi\u00f9 recenti (come quelli di Mario Salmi) hanno ridimensionato la presenza di Signorelli nell'affresco, rilevando come la stesura pittorica, dalle sottigliezze luministiche e dai vibranti contrasti, sia piuttosto da ascrivere in massima parte a Bartolomeo della Gatta, pittore influenzato dalla purezza pittorica di Piero della Francesca e del primo Perugino. Innegabile \u00e8 tuttavia la presenza di Signorelli in alcuni personaggi dall'energetica resa anatomica e calibrati a un certo patetismo nelle espressioni.\nDescrizione e stile.\nL'affresco raffigura gli ultimi episodi della vita di Mos\u00e8, sapientemente coordinati su due piani principali: uno in primo piano, dove sono raffigurate due scene senza soluzione di continuit\u00e0, e uno sullo sfondo, dove si trovano altri tre episodi e una piacevole apertura di paesaggio sulla destra. Il protagonista Mos\u00e8 \u00e8 sempre riconoscibile per la veste dorata e il mantello verde, che ricorre in tutte le scene della cappella. L'autore inoltre si attenne alle convenzioni che danno unit\u00e0 all'intero ciclo: uso di una stessa scala dimensionale, struttura ritmica e rappresentazione paesaggistica, gamma cromatica simile, con una profusione di rifiniture in oro, che facevano risplendere le pitture con i bagliori delle torce e delle candele.\nSullo sfondo si vede Mos\u00e8 che, sul monte Nebo, riceve da un angelo il bastone del comando, che gli permetter\u00e0 di comandare il popolo d'Israele verso la Terra promessa; l'angelo gli mostra con un gesto eloquente la sua destinazione, profetizzandogli anche che a lui, per volont\u00e0 di Dio, non sar\u00e0 concesso di vederla se non in quella stessa occasione. Poco sotto Mos\u00e8 scende dalla montagna col bastone in mano, secondo uno schema usato anche nella scena vicina della \"Discesa dal monte Sinai\" di Cosimo Rosselli.\nIn primo piano a destra si vede Mos\u00e8 che, alla veneranda et\u00e0 di centoventi anni, parla alla folla tenendo il bastone e un libro di Sacre Scritture, con raggi dorati che gli escono dalla testa a rappresentare quelle \"corna\" frutto di un'errata traduzione del testo biblico da parte di san Girolamo, che gener\u00f2 un equivoco sostenuto per secoli. Ai suoi piedi si vede l'arca dell'Alleanza, aperta per mostrare le due Tavole della Legge e il vaso della manna. Al centro il corteo degli astanti prosegue con alcune belle figure, tra cui una donna con un bambino sulle spalle vestita di soffici sete, un elegante giovane di spalle, un ignudo seduto. Questi ultimi due sono attribuiti a Signorelli, come anche l'uomo che si appoggia su un bastone accanto al trono di Mos\u00e8.\nPi\u00f9 a sinistra si vede la nomina di Giosu\u00e8 a successore di Mos\u00e8, con il primo riceve il bastone del comando inginocchiato davanti al profeta, che per l'occasione ha girato il suo mantello scoprendo una parte della fodera rossa, per una maggiore variet\u00e0 dell'insieme.\nInfine sullo sfondo a sinistra, tra lo sgomento dei presenti, si vede Mos\u00e8 morto, disteso gi\u00e0 in un sudario. La morte avvenne nella terra di Moab, dove i figli d'Israele lo piansero per trenta giorni."}
{"id": "3049030", "revid": "1123126", "url": "https://it.wikipedia.org/wiki?curid=3049030", "title": "Nebo", "text": "Geografia.\nCosta d'Avorio\nGiordania\nRegno Unito\nStati Uniti d'America\nSudafrica"}
{"id": "3049035", "revid": "92723", "url": "https://it.wikipedia.org/wiki?curid=3049035", "title": "Igor' Gridnev", "text": "Biografia.\nHa conquistato una medaglia di bronzo nei campionati europei di scherma di Kiev del 2008 nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3049036", "revid": "287204", "url": "https://it.wikipedia.org/wiki?curid=3049036", "title": "Vernon (Michigan)", "text": ""}
{"id": "3049038", "revid": "36426", "url": "https://it.wikipedia.org/wiki?curid=3049038", "title": "Monumento equestre di Marc'Aurelio", "text": ""}
{"id": "3049040", "revid": "196493", "url": "https://it.wikipedia.org/wiki?curid=3049040", "title": "Actinosphaeridae", "text": ""}
{"id": "3049041", "revid": "767487", "url": "https://it.wikipedia.org/wiki?curid=3049041", "title": "Jay Reatard", "text": "Cantante, chitarrista e prolifico compositore, nella sua breve carriera artistica Reatard ha pubblicato pi\u00f9 di 100 dischi, oltre che come solista, anche come componente di diverse band, tra cui The Reatards e Lost Sounds.\nIl 13 gennaio del 2010 venne ritrovato morto nella sua abitazione di Memphis, ufficialmente deceduto per un mix letale di cocaina e alcool.\nBiografia.\n1998-2001: The Reatards.\nLa sua carriera musicale era iniziata gi\u00e0 a 15 anni quando, un suo demo autoprodotto e poi inviato all'etichetta discografica indipendente Goner Records, arriv\u00f2 nelle mani del chitarrista degli Oblivians e proprietario della label, Eric Friedl il quale, decise quindi di metterlo sotto contratto.\nLa prima uscita, a nome The Reatards, fu il singolo \"Get Real Stupid\", pubblicato nel 1998 e interamente suonato dal solo Lindsey (che da allora assunse lo pseudonimo di Jay Reatard) che si alterna come chitarrista, cantante e percussionista (percuotendo un secchio).\nNello stesso anno usc\u00ec anche il suo primo album, intitolato \"Teenage Hate\", che vide per la prima volta Reatard accompagnato da una vera e propria band con il bassista Steve Albundy e il batterista Elvis Wong che lo supporteranno anche nel suo successivo tour europeo del 1998. Con il progetto The Reatards, Reatard pubblicher\u00e0 poi altri sette singoli e quattro album, \"Grown Up Fucked Up\" nel 1999, \"Live\" e \"Bedroom Disasters\" nel 2004 e \"Not Fucked Enough\" nel 2005.\nIn tutta la sua breve ma intensa carriera musicale, Reatard fu un prolifico autore, spesso in qualit\u00e0 di componente di due o pi\u00f9 gruppi contemporaneamente. Tra i tanti progetti ci furono i \"Bad Times\", band che comprendeva Eric Friedl e King Louie Bankston e con cui registr\u00f2 un album omonimo nel 2001 prima di sciogliersi dopo una sola performance live, a cui seguono tante altre collaborazioni e progetti paralleli, tra cui i Final Solutions, gli Angry Angles, i Terror Visions, i Nervous Patterns e i Destruction Unit.\n2001-2005: Lost Sounds.\nNel 2001, assieme alla fidanzata Alicja Trout (synth, chitarra e voce) e al batterista Rich Crook form\u00f2 i Lost Sounds, un progetto parallelo alla sua attivit\u00e0 come The Reatards che per\u00f2, in seguito, diventer\u00e0 la sua band principale.\nCon loro pubblicher\u00e0 una serie di singoli e quattro album: \"Memphis Is Dead\" e \"Black-Wave\" nel 2001, \"Rats Brains &amp; Microchips\" nel 2002 e \"Lost Sounds\" nel 2004. Nonostante l'entusiasmo di Reatard per la band (\"\u00e8 stata la cosa pi\u00f9 divertente di qualsiasi altra cosa io abbia mai fatto\" disse il musicista), i Lost Sounds si sciolsero dopo una breve carriera nel 2005.\nNel 2004, assieme alla sua ex-fidanzata Alix Brown, diede vita alla Shattered Records, una etichetta discografica indipendente nata per pubblicare principalmente lavori di band lo-fi e punk rock (tra cui: Kajun SS, Jack Oblivian, Tokyo Electron, Terror Visions, Angry Angles, Carbonas e molti altri) editi in vinile e in edizione limitata.\n2006-2009: Jay Reatard.\nNel 2006, con la fine dei suoi progetti principali, The Reatards e Lost Sounds, Jay concentr\u00f2 la sua attenzione sulla sua carriera solista e, sempre in quello stesso anno, usc\u00ec il primo album a nome Jay Reatard, intitolato \"Blood Visions\", pubblicato dall'etichetta In the Red.\nDopo un lungo tour di supporto all'uscita dell'album, nel 2008 firm\u00f2 un accordo in esclusiva con la casa discografica Matador Records (scelta perch\u00e9 \"sono gli unici che mantengono tutte le promesse fatte\"), con cui pubblic\u00f2 una serie di sei singoli a edizione limitata nel 2008.\nNell'agosto 2009, sempre per Matador Records, pubblic\u00f2 il suo secondo ed ultimo album, intitolato \"Watch Me Fall\".\nLa morte.\nJay Reatard venne ritrovato senza vita intorno alle 3:30 del mattino del 13 gennaio 2010 presso la sua nuova abitazione di Midtown, Memphis, che condivideva con un suo conoscente. Apparentemente morto nel sonno, gli investigatori seguirono inizialmente anche la pista dell'omicidio che venne per\u00f2 ben presto abbandonata.\nSuccessivamente, i risultati dell'autopsia rivelarono che la morte sarebbe stata causata da un mix letale di droga e alcool.\nReatard venne sepolto, assieme alla sua chitarra Gibson Flying V, il 17 gennaio del 2010 nel \"Memorial Park Cemetery\" di Memphis. La sua tomba \u00e8 vicina a quella del musicista soul Isaac Hayes.\nDopo la morte.\nDopo la sua morte, vari artisti espressero il loro cordoglio e vollero ricordare Jay. Tra questi i Pixies, divenuti amici di Reatard dopo che il cantante statunitense in passato aveva fatto da spalla ai loro concerti, e Beck, il quale sul proprio sito internet post\u00f2 la cover di un suo brano, intitolato \"Modern Guily\", eseguita dallo stesso Reatard. Gli Arcade Fire, nel corso della loro tourn\u00e9e del 2010, eseguono la cover di \"Oh it's such a shame\" tratta dal primo album di Reatard.\nAl momento della sua morte, Reatard stava lavorando a sei canzoni per un nuovo album solista. Nel 2011, la sua etichetta Shattered Records, ha pubblicato (solo per i membri del club della label) un 7\u2033 che include le ultime due canzoni scritte e registrate direttamente in casa sua, due giorni prima di morire: \"You Get No Love\" e \"I Am Growing\".\nSempre nel 2011, la \"Shattered\", ha pubblicato \"Live At Golden Plains\", un album dal vivo di 14 brani registrati durante il suo concerto al \"Victoria Golden Plains Festival\", tenutosi in Australia nel 2008. Il disco \u00e8 uscito in edizione limitata di 500 copie, inviata ai soli soci dello \"Shattered Records Club\" e alla famiglia e agli amici di Jay.\nUn documentario dal titolo \"Better Than Something: Jay Reatard\" \u00e8 stato completato postumo, pubblicato nel marzo del 2012 e in anteprima al Nashville Film Festival nel mese di aprile 2011. Il film, prodotto dai registi Alex Hammond e Ian Markiewicz, presenta prevalentemente filmati girati con Reatard nel mese di aprile 2009 e video casalinghi con molti dei membri della sua famiglia, oltre che ad immagini di un concerto mai mostrate prima."}
{"id": "3049043", "revid": "120176732", "url": "https://it.wikipedia.org/wiki?curid=3049043", "title": "Repubblica della California", "text": "La Repubblica della California, chiamata anche Repubblica della bandiera con l'orso (\"Rep\u00fablica de la bandera del oso / Bear Flag Republic\"), fu una repubblica di brevissima durata (26 giorni), il cui nome deriva da una rivolta messa in atto contro il Messico da parte degli abitanti della California il 14 giugno del 1846 durante la presidenza di James Knox Polk.\nLa rivolta ebbe luogo nella citt\u00e0 di Sonoma che allora faceva parte della provincia messicana della California. La repubblica fu dichiarata durante la guerra messicano-statunitense e fu il risultato di una rivolta popolare. I partecipanti a tale rivolta tuttavia non formarono mai un governo, e la repubblica non fu mai riconosciuta da alcuna nazione. La rivolta dur\u00f2 26 giorni, dopo di che l'esercito americano prese il controllo dell'area il 9 luglio 1846.\nL'annotazione pi\u00f9 caratteristica \u00e8 quella di aver creato la \"Bear Flag\", con l'immagine che nel ventunesimo secolo appare nella bandiera della California.\nBear Flag Revolt.\nQuando inizi\u00f2 la guerra tra gli Stati Uniti d'America ed il Messico nel 1846, il Maggiore dell'esercito americano John Charles Fr\u00e9mont, il quale giunse in California in missione per trovare uno sbocco verso il Pacifico (la sua missione ufficiale era quella di trovare la sorgente del fiume Arkansas), incoraggi\u00f2 una ribellione contro gli insediamenti messicani della zona.\nCome risultato ebbe che 33 coloni di Sonoma insorsero e innalzarono una bandiera fatta in casa, rappresentata da un orso e da una stella, per simbolizzare la loro presa del potere. Le parole \"California Republic\" apparivano sulla bandiera anche se non vennero mai usate dai rivoltosi, i quali battezzarono la loro rivolta come la Rivolta della Bandiera con l'orso \"Bear Flag Revolt.\"\nQuello stesso giorno i ribelli catturarono il Comandante messicano del Nord California, Generale Mariano Guadalupe Vallejo, che apertamente paventava l'inevitabilit\u00e0 dell'annessione della California agli Stati Uniti. Vallejo fu mandato a Sutter's Fort, dove fu tenuto prigioniero fino al 1\u00ba agosto 1846. Il primo ed unico presidente di questa repubblica fu William B. Ide, il cui mandato dur\u00f2 venticinque giorni. Il 23 giugno 1846 Fr\u00e9mont arriv\u00f2 con sessanta soldati e prese il comando nel nome degli Stati Uniti d'America.\nLa Bear Flag fu rimpiazzata dalla bandiera degli Stati Uniti. La repubblica svan\u00ec e Ide si arruol\u00f2 nell'esercito americano. Il governo messicano invi\u00f2 55 uomini per tentare di fermare la ribellione, ma il generale Jos\u00e9 Castro e le sue truppe furono sconfitte nella battaglia di Olompali.\nQuando scoppi\u00f2 la rivolta Fr\u00e9mont e i seguaci della Bear Flag non erano a conoscenza che la guerra tra Messico e Stati Uniti era gi\u00e0 stata dichiarata il 13 maggio del 1846, siccome le notizie della guerra raggiunsero la California solamente in luglio, quando la fregata \"USS Savannah\" e i due vascelli, \"USS Cyane\" e \"USS Levant\", della United States Navy conquistarono la citt\u00e0 di Monterey.\nBear Flag - La bandiera con l'orso.\nL'unica legge della Repubblica della California fu l'adozione della \"Bear Flag\" come bandiera nazionale. La Sonoma Plaza sede del primo innalzamento della \"Bear Flag\" \u00e8 considerato luogo storico della California.\nLa \"Bear Flag\" fu disegnata da William L. Todd, che era primo cugino di Mary Todd Lincoln, moglie del presidente Abraham Lincoln. Todd dipinse la bandiera su cotone. Essa illustrava una stella rossa che voleva imitare la stella solitaria del Texas e quello che lui intendeva essere un orso nero comune. L'orso si disse fosse descritto come in marcia, sebbene nella bandiera originale l'orso risultasse fermo. La moderna bandiera della California mostra l'orso in movimento, che presenta una stella, un grizzly e una striscia colorata con le parole \"California Republic\".\nL'originale della \"Bear Flag\" and\u00f2 distrutto nell'incendio che segu\u00ec il terremoto di San Francisco del 1906. Una sua riproduzione, creata nel 1896 per le celebrazioni del 50\u00ba anniversario, \u00e8 in mostra al Presidio de Sonoma, fondato da Mariano Guadalupe Vallejo nel 1836 come tentativo da parte del Messico di fermare le incursioni dell'Impero russo nella regione.\nProclamazione della \"Bear Flag Revolt\".\nWilliam B. Ide scrisse un proclama di indipendenza nella notte fra il 14 e il 15 giugno 1846 e ne diede lettura il giorno 15:"}
{"id": "3049045", "revid": "1543377", "url": "https://it.wikipedia.org/wiki?curid=3049045", "title": "Casaliva", "text": "Casaliva/o \u00e8 una variet\u00e0 autoctona di olivo del lago di Garda.\nCaratteristiche.\nGeneralit\u00e0.\n\u00c8 una pianta coriacea con chioma abbastanza espansa e globosa. Sebbene sia autofertile si avvantaggia dell'impollinazione incrociata con altre variet\u00e0.\nA differenza del frantoio, entra tardi in produzione.\nFiori e frutti.\nL'infiorescenza \u00e8 media sia in lunghezza che per numero di fiori (16-18); l'aborto dell'ovario \u00e8 ridotto.\nLa drupa presenta una maturazione tardiva e scalare.\nProduzione e olio.\nLa produzione, alta e costante, avviene in alta Lombardia, in Veneto (soprattutto nella zona del Lago di Garda) e in Trentino. La resa in olio \u00e8 piuttosto consistente: 22-24%\nIl risultato \u00e8 un olio leggero e profumato, fruttato armonico con note di amaro e piccante, giallo con riflessi aranciati verdi; in pi\u00f9 ha un buon contenuto in polifenoli."}
{"id": "3049047", "revid": "92723", "url": "https://it.wikipedia.org/wiki?curid=3049047", "title": "Andrij Pohrebnjak", "text": "Biografia.\nHa conquistato una medaglia di bronzo nei campionati europei di scherma di Kiev del 2008 nella gara di fioretto individuale.\nPalmar\u00e8s.\nIn carriera ha conseguito i seguenti risultati:"}
{"id": "3049048", "revid": "124736245", "url": "https://it.wikipedia.org/wiki?curid=3049048", "title": "Chiesa di San Pietro (Pareto)", "text": "La chiesa di San Pietro \u00e8 la parrocchiale seicentesca del comune di Pareto in provincia di Alessandria."}
{"id": "3049061", "revid": "534561", "url": "https://it.wikipedia.org/wiki?curid=3049061", "title": "Suzuki Titan", "text": ""}
{"id": "3049063", "revid": "199745", "url": "https://it.wikipedia.org/wiki?curid=3049063", "title": "Vernonia", "text": ""}
{"id": "3049069", "revid": "103873796", "url": "https://it.wikipedia.org/wiki?curid=3049069", "title": "Lucky/Chances", "text": "Lucky/Chances (\"Lucky Chances\") \u00e8 una miniserie per la TV del 1990 scritta da Jackie Collins e basata sul suo romanzo bestseller Lucky and Chances, diretta da Buzz Kulik con Vincent Irizarry, Sandra Bullock, Eric Braeden, Nicollette Sheridan e Shawnee Smith."}
{"id": "3049070", "revid": "1543377", "url": "https://it.wikipedia.org/wiki?curid=3049070", "title": "Aljaksej Ramanovi\u010d", "text": "Biografia.\nHa conquistato una medaglia di bronzo nei campionati europei di scherma di Kiev del 2008 nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3049073", "revid": "108741858", "url": "https://it.wikipedia.org/wiki?curid=3049073", "title": "Chuck Hogan", "text": "Autore di numerosi e acclamati romanzi, tra cui \"Lo stallo\" e \"Il principe dei ladri\", che ha vinto il Premio Hammett nel 2005 ed \u00e8 definito uno dei dieci migliori romanzi dell'anno da Stephen King. \"Il principe dei ladri\" \u00e8 stato adattato per il cinema da Ben Affleck, che nel 2010 ha diretto ed interpretato il film \"The Town\".\nHogan \u00e8 coautore di una trilogia di romanzi horror scritta a quattro mani con Guillermo del Toro, composta da \"La progenie\" (2010), \"La caduta\" e \"Notte eterna\" (2011). A partire dal 2014 ha collaborato nuovamente con del Toro per adattare la trilogia nella serie televisiva \"The Strain\", trasmessa da FX."}
{"id": "3049076", "revid": "599013", "url": "https://it.wikipedia.org/wiki?curid=3049076", "title": "Erin Baker", "text": "Carriera.\nMembro dell'Ordine dell'Impero britannico MBE, si \u00e8 ritirata dalle competizioni nel 1994. Nel 1995 \u00e8 stata inserita nella lista \"Hall of Fame\" dello sport in Nuova Zelanda."}
{"id": "3049077", "revid": "525063", "url": "https://it.wikipedia.org/wiki?curid=3049077", "title": "Contratto con prestazioni a carico di una sola parte", "text": ""}
{"id": "3049078", "revid": "385321", "url": "https://it.wikipedia.org/wiki?curid=3049078", "title": "Song of Tomorrow", "text": ""}
{"id": "3049080", "revid": "88740", "url": "https://it.wikipedia.org/wiki?curid=3049080", "title": "Vilas", "text": ""}
{"id": "3049081", "revid": "1305772", "url": "https://it.wikipedia.org/wiki?curid=3049081", "title": "Virden", "text": ""}
{"id": "3049082", "revid": "110157", "url": "https://it.wikipedia.org/wiki?curid=3049082", "title": "Universit\u00e0 statale russa degli studi di turismo e servizi", "text": "L'Universit\u00e0 statale russa degli studi di turismo e servizi ( \u00e8 un istituto di formazione superiore con sede a Pu\u0161kino, non lontano da Mosca. Ha anche filiali a Smolensk, Kaliningrad, Samara, Volgograd, So\u010di, Petropavlovsk-Kam\u010datskij, Pjatigorsk, Jakutsk, Perm', Ekaterinburg, Macha\u010dkala, Kazan' e Erevan."}
{"id": "3049083", "revid": "768068", "url": "https://it.wikipedia.org/wiki?curid=3049083", "title": "Parole parole", "text": "Parole parole \u00e8 un brano musicale inciso dalla cantante italiana Mina, pubblicato per la prima volta su singolo il 13 aprile 1972 dall'etichetta discografica dell'artista PDU e poi inserito nell'album \"Cinquemilaquarantatre\" a giugno dello stesso anno. L'anno successivo, Dalida e Alain Delon registrarono la canzone in francese come \"Paroles, paroles\", che divenne un successo internazionale e uno standard in Francia.\nStoria e contenuto.\nSigla televisiva di chiusura della trasmissione \"Teatro 10\", in onda in prima serata ogni sabato (dopo un mese di programmazione fu spostata alla domenica) dall'11 marzo al 14 maggio 1972, \u00e8 stato uno dei grandi successi della discografia di Mina.\n\u00c8 il pezzo che meglio rappresenta la proficua collaborazione fra la cantante e il maestro Gianni Ferrio, che ne cura musiche e arrangiamento, unito a una geniale intuizione degli autori del programma Leo Chiosso e Giancarlo Del Re.\nQuesti ultimi decidono di prendere in giro la fama di seduttore del conduttore dello spettacolo, l'attore teatrale e televisivo Alberto Lupo noto al pubblico come interprete dello sceneggiato \"La cittadella\", affidandogli il ruolo del corteggiatore classico, assillante e fuori moda, che le studia tutte pur di conquistare la bellissima co-conduttrice Mina, tanto furba a non cascarci, quanto caparbia a resistere alle lusinghe. Ne scaturisce un duetto, con splendide inquadrature video in cui Mina a tratti sembra quasi cedere alle risa, dove la sensuale voce recitante di lui \u00e8 accompagnata dal continuo controcanto di lei.\nIl video \u00e8 disponibile sul DVD \"Gli anni Rai 1968-1972 Vol. 2\", inserito in un cofanetto monografico di 10 volumi pubblicato da Rai Trade e GSU nel 2008 oppure nella confezione CD+DVD I miei preferiti (Gli anni Rai) del 2014.\nL'accoppiata vincente Lupo-Mina diventa in breve, non solo in Italia ma anche all'estero, riferimento e prototipo di una nuova forma spettacolo della canzone leggera, costruita su improbabili e sarcastiche storie di circa tre minuti, tra cantato e recitato, che sceneggiano situazioni anche assurde con i personaggi pi\u00f9 svariati, per esempio: giovani fidanzati pi\u00f9 o meno lontani, furtivi amanti telefonici, padri disperati, maestri di violino. Il successo sar\u00e0 immediato e globale, al punto che il pubblico, ancora oggi, \u00e8 perseguitato da continui tentativi di rivisitazione del brano, soprattutto da parte di artisti \"non cantanti\".\nIl 6 maggio 1972, nella penultima puntata di \"Teatro 10\", Mina e Adriano Celentano hanno eseguito una divertente parodia del pezzo, a ruoli invertiti. Adriano fa la vamp fumando con noncuranza e civetteria, mentre Mina si cimenta nel recitato. Al momento di rispondere \"\"caramelle non ne voglio pi\u00f9\" Celentano inizia a lanciare manciate di caramelle che teneva nelle tasche della giacca. Alberto Lupo interviene solo nel finale, mentre i due amanti, cantando insieme il ritornello, si danno appuntamento a ventisei anni dopo. Anche questo video \u00e8 presente sui DVD citati, invece la sola traccia audio \u00e8 contenuta nel CD \"I duetti di Teatro 10\", pubblicato nel 1997.\nLo stesso Alberto Lupo, ospite della 4\u00aa puntata di \"Milleluci\" (6 aprile 1974), trasmissione condotta proprio da Mina, ha proposto una sua versione ironica del brano, in cui si guarda allo specchio (come un novello Narciso) e recita -con sarcastico autocompiacimento- \"mi guardo ed \u00e8 come se fosse la prima volta\".\nEsiste anche una edizione in spagnolo di Mina con il calciatore Javier Zanetti, che traduce le frasi che furono di Alberto Lupo. Il brano \u00e8 stato inserito dalla cantante nell'album \"Todav\u00eda\" del 2007.\nMusica e testo.\nStoria d'amore che si trascina vuota e senza passione, riempita solo da vane parole e lodi melense. Il duetto \u00e8 un dialogo di coppia in cui l'uomo cerca di conquistare e lusingare lei con diverse promesse. Inizialmente la donna lo rifiuta e si schermisce ripetendo all'infinito il riff \"parole, soltanto parole, parole fra noi\", infine reagisce ai complimenti manifestando la sua preferenza per qualche gesto d'affetto pi\u00f9 concreto, ma lui, estasiato e in contemplazione dell'amante, non capisce il suggerimento.\nLa parte maschile viene composta in forma di recitativo, semplicemente accompagnato dalla melodia, altrimenti interamente eseguita dalla voce solista della cantante. Nei dettagli troviamo per lui strofe con sequenze degne di una commedia rosa tra il vintage e il retr\u00f2, come \"tu sei la frase d'amore cominciata e mai finita\" o \"se tu non ci fossi bisognerebbe inventarti\", mentre la donna lo interrompe regolarmente rifiutando ogni avance fatta di sviolinate, grilli e rose, e esclamando in risposta la celebre frase \"caramelle non ne voglio pi\u00f9!\"\", per arrivare al ritornello, un vero tormentone in cui il sostantivo \"parole\" viene ripetuto per 16 volte La musica di pari passo cresce sempre pi\u00f9 di tono, creando tensione emotiva, per agevolare la protagonista, stanca di tante inutili romanticherie, nell'intento di lasciar impietosamente cadere nel nulla ogni invocazione dell'uomo.\nIl testo registrato differisce leggermente da quello pubblicato. Mina improvvisa \"\"chiamami tormento dai, hai visto mai\" al posto di \"chiamami tormento dai, gi\u00e0 che ci sei\"\"."}
{"id": "3049088", "revid": "838137", "url": "https://it.wikipedia.org/wiki?curid=3049088", "title": "Efialte (psichiatria)", "text": "Efialte (lett. \"che ti salta addosso\") \u00e8 una sindrome ansiosa identificata come tale dal medico scozzese John Bond nel 1753 insieme ad altri autori del tempo, nel suo trattato \"Incubus\". Il famoso medico greco Galeno nel secondo secolo d.C. aveva gi\u00e0 chiamato gli incubi \"Efialti\".\nL'idea di un \"incubus\" come fattore generativo degli incubi sorgeva dalla credenza che uno spirito o fantasma si insinuasse e giacesse sul petto della persona dormiente tanto, con il suo peso, da schiacciare il petto e rendere difficile la respirazione, conducendo cos\u00ec ad un senso di soffocamento, insieme al sogno terrificante di essere schiacciati o (nel caso di una donna) subire violenza sessuale da parte di un Efialte. Il dormiente si sente cos\u00ec come se stesse per morire e si risveglia in preda ad una grande palpitazione e languore, ma anche sollievo per lo scampato pericolo."}
