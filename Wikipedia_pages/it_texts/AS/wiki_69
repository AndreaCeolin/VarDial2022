{"id": "3016067", "revid": "729019", "url": "https://it.wikipedia.org/wiki?curid=3016067", "title": "Ricky Steamboat", "text": "Famoso presso i fan, oltre che per le sue abilit\u00e0 sul ring, anche per aver interpretato il ruolo di \"buono\" per tutta la durata della sua lunga carriera; quando entr\u00f2 a far parte della World Wrestling Federation negli anni ottanta vinse l'Intercontinental Championship, mentre nelle altre federazioni principali conquist\u00f2 il WCW World Tag Team Championship e il NWA World Heavyweight Championship.\nNel 2009 fu inserito nella WWE Hall of Fame.\nCarriera nel wrestling.\nGli inizi (1976\u20131977).\nIl debutto nel mondo del wrestling, la grande passione di Steamboat fin da bambino, avviene nel 1976, a 23 anni. Esordisce nella AWA dove viene allenato da Verne Gagne e The Iron Sheik, prima di passare, pochi mesi dopo, nella NWA, federazione alla quale il futuro \"The Dragon\" leghera indissolubilmente il suo nome.\nAll'esordio, Richard Blood viene presentato come Sam Steamboat Jr. a causa della sua somiglianza con un wrestler hawaiano dell'epoca, Sam Steamboat, ma questa gimmick ha vita breve: gi\u00e0 nel 1977, Blood decide di mantenere solo il cognome \"Steamboat\" al quale affiancher\u00e0 il diminutivo del suo vero nome, \"Ricky\". Nel circuito Mid-Atlantic della NWA, Ricky si fa subito notare per il fisico compatto e per le sue straordinarie capacit\u00e0 tecnico-atletiche, che in poco tempo lo elevano al vertice della federazione.\nNational Wresting Alliance e Jim Crockett Promotions (1977\u20131985).\nIl 25 giugno 1977, a nemmeno un anno dal suo debutto, Steamboat vince la sua prima cintura, l'NWA Mid-Atlantic Television Title, strappandolo a Ric Flair, gi\u00e0 eletto \"rookie of the year\" l'anno precedente. Proprio con il Nature Boy, Steamboat iniziera un feud durato quasi 10 anni.\nAppena due mesi dopo la conquista della sua prima cintura, Ricky riesce a vincerne un'altra: il 22 agosto 1977, in coppia con Paul Jones, batte Flair e Greg Valentine, vincendo i titoli NWA Mid Atlantic Tag Team. La prima sconfitta per\u00f2 deve ancora arrivare, e giunge per mano di Baron Von Raschke, che il 15 ottobre lo priva del titolo TV. Tuttavia, Steamboat non si accontenta di possedere una sola cintura, ne vuole due, e cos\u00ec il 1\u00ba novembre sconfigge nuovamente Ric Flair vincendo lo United States Title, perso per\u00f2 poco tempo dopo, contro Blackjack Mulligan. Il 23 aprile 1978, Jones e Steamboat, campioni di coppia del circuito Mid Atlantic da ormai 8 mesi, riescono ad imporsi in un torneo contro altre 9 coppie, vincendo i titoli di coppia del mondo della NWA. A quel punto, il tag team Jones-Steamboat \u00e8 costretto a rendere vacante i titoli di coppia del circuito Mid Atlantic, perch\u00e9 essendo i campioni di coppia del mondo NWA, non possono detenere anche altri titoli tag team. I due per\u00f2 non sono pi\u00f9 la coppia affiatata di prima, qualcosa tra di loro si \u00e8 rotto, probabilmente a causa della gelosia di Jones verso il compagno, ed ecco che la coppia si divide. Per un paio di mesi si affronteranno in vari match, anche violenti, vinti quasi tutti da Steamboat. Terminato il feud con l'ex compagno, Ricky torna a posare gli occhi sul suo acerrimo rivale, Ric Flair, e il 18 dicembre del 1978 lo batte, reimpossessandosi della cintura di campione degli Stati Uniti per la seconda volta in carriera. Il primo aprile del 1979 per\u00f2, Flair riconquista il titolo, e da quel momento Steamboat decide di cimentarsi quasi esclusivamente in match di coppia, abbandonando per diverso tempo le contese singole. Il 23 ottobre 1979, di ritorno da un periodo di pausa, forma un nuovo tag team con \"Chief\" Jay Youngblood, con il quale riesce a vincere per la seconda volta il titolo di campioni di coppia del mondo NWA, e per la coppia \u00e8 solo il primo di cinque titoli vinti fino al 1983. In questi 4 anni, come gi\u00e0 detto in precedenza, la coppia Steamboat-Youngblood riesce a vincere il titolo per ben 5 volte, battendosi di volta in volta con avversari molto pi\u00f9 quotati, come Baron Von Rashke, Paul Jones, Greg Valentine, Jimmy Snuka, Sgt. Slaughter, Ivan Koloff, Jack Brisco e Bob Orton. Tra l'altro, nello stesso periodo, Ricky trova il tempo per vincere anche il titolo NWA Mid-Atlantic, sconfiggendo Hussien Arab, perdendolo in seguito dopo cinque mesi, il 16 aprile 1981 contro Ivan Koloff, ed il titolo tag team NWA Mid-Atlatic in coppia con Dino Bravo, titoli poi persi contro gli Sheepherders. La sua carriera \u00e8 ormai lanciatissima, e dopo aver fatto incetta di titoli, sembra pronto per l'alloro mondiale, ma una decisione, piuttosto inaspettata, sta per essere presa da Ricky. A Natale del 1983, Steamboat, decide di ritirarsi dal mondo del wrewstling, nonostante fosse ancora campione del mondo di coppia con Youngblood, per stare pi\u00f9 tempo con sua moglie e suo figlio. I titoli di coppia NWA verranno dichiarati vacanti, Steamboat scomparir\u00e0 dalle scene e non torner\u00e0 a combattere mai pi\u00f9 con Chief Jay Youngbood a causa della morte precoce di quest'ultimo, che a soli 30 anni morir\u00e0 a causa di un attacco di cuore occorsogli dopo un incontro disputato insieme a suo fratello Mark contro gli Sheepherders.\nNel 1984, Steamboat fa il suo ritorno sul ring, conquistando altri titoli minori e mettendosi in luce in due feud contro il suo ex-mentore Wahoo McDaniel e Tully Blanchard. Nel 1985 decide di lasciare la NWA per la WWF a causa di forti contrasti con l'allora booker NWA Dusty Rhodes.\nWorld Wrestling Federation.\nNascita di \"The Dragon\" (1985\u20131986).\nA Stamford, Ricky assume la gimmick del dragone, diventando Ricky \"The Dragon\" Steamboat. Ricky riprende da dove si era fermato nella NWA, ovvero dalle vittorie. Il primo feud targato WWF \u00e8 contro un altro hawaiano, Don Muraco, con il quale inscena sempre ottimi incontri. Dopo Muraco, tocca a Jack \"The Snake\" Roberts mettersi sulla strada del dragone. Il loro feud ha inizio quando Roberts esegue su Ricky la sua devastante finisher, il DDT, sul pavimento in cemento fuori dal ring. La loro rivalit\u00e0 \u00e8 molto accesa, e termina con il match svoltosi il 28 agosto del 1986, dove il \"dragone\" sconfigge una volta per tutte il \"serpente\".\nIntercontinental Champion WWF e abbandono (1987\u20131988).\nDopo aver battuto sia Muraco che Roberts, Ricky si scontra con \"Macho Man\" Randy Savage, reo di averlo colpito alla gola con la campana del gong, lanciandosi dalla terza corda. In seguito a quest'avvenimento Steamboat \u00e8 costretto a stare fuori qualche settimana, ritornando pi\u00f9 agguerrito che mai e deciso a vendicarsi del suo rivale. La grande occasione arriva, ed ha luogo il 29 marzo 1987, data storica per il pro-wrestling: al Pontiac Silverdome di Pontiac, davanti a 93.176 persone, Hulk Hogan impression\u00f2 il mondo alzando un gigante di 250\u00a0kg, ma \u00e8 anche la notte del match tra Ricky Steamboat e Randy Savage, definito da tutti il match pi\u00f9 tecnico di tutti i tempi e uno dei migliori di sempre di WrestleMania. A portasi a casa match e cintura \u00e8 Ricky Steamboat che interrompe il regno di Savage come campione Intercontinentale durato pi\u00f9 di un anno. Il suo regno viene interrotto dopo appena due mesi da Honky Tonk Man e pi\u00f9 tardi si verr\u00e0 a sapere che quella sconfitta fu voluta da Vince McMahon che non aveva gradito la richiesta da parte di Steamboat di avere un permesso per stare un po' con la sua famiglia, dato che Vince aveva gi\u00e0 programmato una serie di incontri dove Steamboat avrebbe dovuto difendere la sua cintura. A questo punto, senza cintura e senza un futuro in WWF, Ricky annuncia per la seconda volta il suo ritiro dal wrestling.\nRitorno alla NWA e World Championship Wrestling (1989).\nCi vuole per\u00f2 poco meno di un anno per vederlo tornare in azione. All'inizio del 1989, Eddie Gilbert annuncia che affronter\u00e0 due Horsemen, Ric Flair e Barry Windham, con un partner misterioso. Questo partner si rivela essere proprio Ricky Steamboat che finalmente torna a calcare un ring NWA. Il match si conclude con la vittoria di Gilbert e Steamboat, quando Steamboat schiena Flair. Si riaccende quindi la grande rivalit\u00e0 tra Flair e Steamboat, e ancora una volta Steamboat priva Flair dell'ennesima cintura, ma stavolta non si tratta di un titolo minore: a Chicago, il 20 febbraio 1989, Steamboat diventa campione del mondo NWA.\nNew Japan Pro Wrestling e ritorno alla WWF (1990\u20131991).\nRicky Steamboat \u00e8 il nuovo NWA World Heighweight Champion, e riesce a difendere il titolo dai numerosi assalti dello stesso Flair, ma anche di Butch Reed e The Iron Sheik. Purtroppo per lui, il 7 maggio 1991, al ppv Music City Showdown, a Nashville, Flair si dimostra superiore e riconquista la bramata cintura. Perso il titolo del mondo, Steamboat si prende alcuni mesi di pausa, poi milita per breve tempo nella New Japan Pro-Wrestling, dove si scontra con wrestler del calibro di Hiroshi Hase e The Great Muta, per poi ritornare alla corte dei McMahon a Stamford, dove per\u00f2 non riusc\u00ec pi\u00f9 a essere il glorioso wrestler che aveva vinto il titolo Intercontinentale a \"WrestleMania 3\". Qui infatti \u00e8 costretto ad adottare un'identit\u00e0 differente, presentandosi semplicemente come \"The Dragon\", un wrestler sputafuoco con un improbabile costume da drago, gimmick fallimentare che lo vedr\u00e0 perdere molti degli incontri disputati, venendo gradualmente relegato al mid-carding. A questo punto decide di lasciare definitivamente la WWF.\nRitorno alla WCW e ritiro (1991\u20131994).\nIl 19 novembre 1991 debutta in WCW con il botto: infatti, in quella stessa sera, in coppia con Dustin Rhodes, riesce a vincere i titoli di coppia battendo gli Enforcers, Arn Anderson e Larry Zbyszko. Il loro regno da campioni \u00e8 positivo ma non lunghissimo, infatti dura poco pi\u00f9 di 2 mesi e il 16 gennaio riperdono i titoli contro Arn Anderson e Bobby Eaton. Tuttavia, Steamboat continua a macinare vittorie anche nelle competizioni singole. Il 2 settembre del 1992 batte \"Stunning\" Steve Austin a \"\" e vince il titolo TV; il 18 novembre, in coppia con Shane Douglas, riesce a vincere i titoli di coppia WCW. Il regno va a gonfie vele con tante difese di successo fino a quando gli Hollywood Blondes, Steve Austin e Brian Pillman, li sconfiggono e vincono le cinture. Successivamente inizia un feud con il membro della Dangerous Alliance e campione WCW United States Heavyweight Rick Rude. I due si scontrano a SuperBrawl II dove Steamboat viene sconfitto. La loro rivalit\u00e0 culmina in un celebre non-title Iron Man Challenge al ppv Beach Blast (1992), vinto da Steamboat. Il 18 agosto del 1993, Steamboat batte Paul Orndorff, e si riprende il titolo TV, perso un mese dopo contro Steven Regal. Steamboat comincia quindi una faida con lo US Champion \"Stunning\" Steve Austin e ottiene una title shot a Bash at the Beach ma viene sconfitto. Il 24 agosto a \"Clash of the Champions XXVIII\", ha luogo il rematch con Austin nel quale Steamboat si infortuna alla schiena, ma riesce comunque a vincere il suo quarto titolo United States Heavyweight Championship. A questo punto inizia a sentire i vari acciacchi di una vita da combattente, ed \u00e8 costretto, dopo un mese, a rendere vacante il titolo USA a causa di gravi infortuni alla schiena. Nel settembre 1994, Steamboat viene licenziato dal presidente WCW Eric Bischoff a causa del suo infortunio che non gli permette di combattere, ponendo cos\u00ec fine a un sodalizio durato quasi vent'anni con la federazione.\nApparizioni sporadiche (1994\u2013presente).\nDa allora Steamboat si \u00e8 ritirato dal wrestling combattuto, facendo soltanto sporadiche apparizioni come intervistatore nella NWA-TNA e nella ROH. Dal 2004, si ritrova in WWE come road-agent e interviene nella puntata di RAW in onore di Ric Flair. Nel 2009 viene annunciata la sua introduzione nella WWE Hall of Fame, ma quando Michael Cole lo intervista per sapere il suo commento, viene attaccato da Chris Jericho che inizia un feud contro Steamboat, Ric Flair, Roddy Piper, e Jimmy Snuka, da affrontarsi in un match handicap a WrestleMania 25. Durante il match prevale il pi\u00f9 giovane Jericho. Tuttavia, Ricky, che nel 2009 aveva 56 anni, ha fatto comunque una prestazione maiuscola eseguendo un volo dalla terza corda su Jericho che si trovava fuori ring. La WWE chiede quindi a Steamboat di tornare ancora sul quadrato e in un match a squadre combattendo insieme a con John Cena, CM Punk, Jeff Hardy, e Rey Mysterio contro Edge, Kane, Matt Hardy, Big Show e Chris Jericho. Torna a lottare in un ppv a Backlash contro Chris Jericho, facendo ancora un'ottima prestazione ma venendo sconfitto. Successivamente combatte anche contro Drew McIntyre e Sheamus, per poi tornare al suo lavoro di road agent dietro le quinte. Il 7 maggio 2010 appare a SmackDown insieme alla security per salvare Matt Hardy dall'aggressione di Drew McIntyre.\nNonostante si sia ritirato di tanto in tanto si unisce in tag team col figlio in FCW, dove dimostra di avere ancora un buon fisico per il wrestling.\nNel 2010 la WWE ha messo in commercio il cofanetto celebrativo \"Ricky Steamboat: The Life Story of the Dragon\" che in tre DVD ripercorre la carriera di Steamboat.\nDurante la puntata di RAW del 17 dicembre per gli Slammy Awards, Ricky insieme a Gene Okerlund e Jim Ross, premiano il miglior match dell'anno, che andr\u00e0 a Triple H per il suo Hell in a Cell match contro Undertaker a WrestleMania XXVIII.\nTitoli e riconoscimenti.\nNational Wrestling Alliance\nJim Crockett Promotions/World Championship Wrestling\nPro Wrestling Illustrated\nWorld Wrestling Federation/Entertainment\nAltri media.\nNel 2011 Steamboat \u00e8 stato inserito come personaggio giocabile nel videogame \"WWE All Stars\" prodotto dalla THQ. \u00c8 inoltre inserito anche nel videogioco \"WWE '12\", \"WWE 2K14\", \"WWE 2K16\" e in \"WWE 2K19\"."}
{"id": "3016068", "revid": "124813797", "url": "https://it.wikipedia.org/wiki?curid=3016068", "title": "Marocchino", "text": ""}
{"id": "3016078", "revid": "767487", "url": "https://it.wikipedia.org/wiki?curid=3016078", "title": "It Is Fine. Everything Is Fine!", "text": "It Is Fine. EVERYTHING IS FINE! (conosciuto anche come \"It Is Fine. Everything Is Fine!\") \u00e8 un film sperimentale indipendente diretto e prodotto da Crispin Glover, con Steven C. Stewart, che ha anche scritto la sceneggiatura. Stweart soffriva di paralisi cerebrale infantile e mor\u00ec di questo disturbo nel 2001, un mese dopo la fine delle riprese del film.\nGlover ha detto che il copione era nello stile dei film TV degli anni settanta, e disse in una chat online che il film \"\u00c8 una rivisitazione autobiografica, psicosessuale, fantastica del punto di vista della vita di Stewart.\" A parte le scene finali ed iniziali che erano filmate in una casa di riposo, \"It Is Fine. Everything Is Fine!\" venne filmato interamente nel sound stage di David Brothers a Salt Lake City, Utah. Glover ha dichiarato che \u00e8 \"probabilmente il miglior film in cui avr\u00e0 mai lavorato nella sua intera carriera.\"\n\"It Is Fine\" \u00e8 il secondo film di una trilogia programmata, preceduto da \"What Is It?\" e seguito dal prossimo film \"It Is Mine\".\nQuesto film venne premiato al Egyptian Theatre in Park City, Utah il 23 gennaio 2007 per la proiezione di mezza notte, con una selezione ufficiale del Sundace Film Festival del 2007. Crispin Glover e David Brothers erano presenti, cos\u00ec come molti membri del cast e della troupe. Glover e Brothers introdussero il film e condussero una lunga discussione e risposero alle domande dopo il film."}
{"id": "3016083", "revid": "118432681", "url": "https://it.wikipedia.org/wiki?curid=3016083", "title": "Cima Grost\u00e8", "text": "La Cima del Grost\u00e8 (2901 m s.l.m.) \u00e8 una montagna delle Alpi Retiche meridionali, nelle Dolomiti di Brenta. \u00c8 la cima pi\u00f9 imponente, anche se non la pi\u00f9 alta, del sottogruppo al quale d\u00e0 il nome.\nDescrizione.\nLa Cima del Grost\u00e8 \u00e8 la cima pi\u00f9 settentrionale della parte centrale del gruppo di Brenta. Si presenta come un tozzo massiccio, la cui sommit\u00e0 \u00e8 costituita da un grande tavolato leggermente inclinato verso nord. A sud-ovest esso precipita con una bella parete sulla conca ghiaiosa della vedretta di Vallesinella inferiore. A est e a nord degrada con risalti e gradoni rocciosi intervallati da cenge detritiche, che si raccordano con l'ampia insellatura del passo del Grost\u00e8 (2442\u00a0m) e con le terrazze che dominano la valle di Santa Maria Flavona. Su di esse passa il sentiero attrezzato \"Benini\", che verso sud prosegue nella \"via delle Bocchette\".\nVerso sud la dorsale principale del gruppo prosegue con una cresta frastagliata che culmina nella cima Falkner (2999\u00a0m). Verso nord, oltre il passo del Grost\u00e8, si estende la selvaggia parte settentrionale del gruppo. Al di l\u00e0 della valle di Santa Maria Flavona si staglia il solitario sottogruppo della Campa, estrema propaggine orientale del Brenta.\nLa cima del Grost\u00e8 domina le piste di sci che scendono dal passo omonimo, servite dagli impianti di risalita che partono da Campo Carlo Magno, nel comprensorio sciistico di Madonna di Campiglio. A valle del passo, a quota 2261\u00a0m, si trova il rifugio Graffer.\nPrima salita.\nLa prima ascensione alpinistica fu compiuta nel 1882 dal romano Alberto de Falkner col figlio Orazio, di dieci anni, e il bolognese G. Pigozzi. La cima era stata salita in precedenza dai cacciatori.\nItinerari.\nGli impianti a fune che salgono al passo del Grost\u00e8 agevolano grandemente tutti gli approcci alla cima.\nLa \"via normale\" sale dal versante nord-est per terrazze detritiche e brevi risalti rocciosi (itinerario segnalato; passaggi di II- grado).\nI numerosi itinerari di arrampicata si concentrano sulla parete sud-ovest: sono lunghi da 200 a pi\u00f9 di 300 metri e presentano difficolt\u00e0 tra il IV e il VI grado. Alcuni di questi sono stati tracciati da Cesare Maestri, altri anche in anni pi\u00f9 recenti (1998).\nCorna Rossa.\nPoco a nord-ovest della cima, a breve distanza dal passo, il digradante altopiano del Grost\u00e8 precipita sull'alta Vallesinella con la \"Corna Rossa\": una parete verticale alta fino a 250 metri, pi\u00f9 compatta verso ovest, articolata in torrioni staccati verso sud-ovest. Si tratta di una struttura di notevole interesse alpinistico, molto frequentata grazie alla vicinanza della funivia. Su di essa sono stati tracciati numerosi itinerari con difficolt\u00e0 dal IV grado in su. Due tra gli itinerari pi\u00f9 frequentati sono dovuti a Bruno Detassis."}
{"id": "3016086", "revid": "83531", "url": "https://it.wikipedia.org/wiki?curid=3016086", "title": "Basedow (Meclemburgo-Pomerania Anteriore)", "text": "Basedow \u00e8 un comune di 743 abitanti del Meclemburgo-Pomerania Anteriore, in Germania. Situato sulle rive del Lago di Malchin (\"Malchiner See\") nella Terra dei laghi del Meclemburgo, appartiene dal punto di vista amministrativo al circondario della Seenplatte del Meclemburgo.\nGeografia fisica.\nCollocazione.\nBasedow si trova a circa 87\u00a0km a sud di Rostock e circa 50\u00a0km a nord-ovest di Neubrandenburg."}
{"id": "3016087", "revid": "287204", "url": "https://it.wikipedia.org/wiki?curid=3016087", "title": "Basedow", "text": ""}
{"id": "3016104", "revid": "125245382", "url": "https://it.wikipedia.org/wiki?curid=3016104", "title": "Bill Ivy", "text": "Biografia.\nNato da famiglia di modesta condizione economica, Ivy inizia la sua carriera agonistica nel 1955, partecipando ai tornei studenteschi di pugilato, nei quali si aggiudica diversi incontri, nonostante il fisico minuto che gli valse il soprannome di \"Little Bill\".\nNel 1956 gli viene regalata dal padre una Francis-Barnett con motore Villiers da 196 cm\u00b3, con la quale compie le prime esperienze, partecipando alle gare locali di grass-track.\nDa quel momento la motocicletta divenne il suo riferimento fisso e riusc\u00ec a farsi assumere come apprendista presso la \"Associated Motor Cycles\" di Woolwich, che in quel periodo controllava i marchi AJS e Matchless. Il lavoro in catena di montaggio, per\u00f2, non fa per lui e si propone come meccanico in una officina di motociclette.\nL'aspirazione di Ivy \u00e8 quella di poter gareggiare in circuito, ma le disponibilit\u00e0 economiche non glielo consentono e cos\u00ec, in attesa di poter competere in gara, ogni sera si allena mentre torna a casa con la sua Triumph Speed Twin 500, acquistata a rate. Alla fine del 1958, in una di queste galoppate stradali, si schianta contro un autocarro, finendo in ospedale per diverse settimane.\n\u00c8 il titolare dell'officina, Don Chisolm, che decide di indirizzare l'agonismo del ragazzo verso le competizioni in circuito e in cilindrate pi\u00f9 adatte alla sua et\u00e0 e corporatura. La carriera motociclistica di Ivy inizi\u00f2 nel 1959, a Brands Hatch pilotando un Itom 50 e conquistando il terzo posto ed il record sul giro, risultato che convinse Chisolm a farlo correre per il resto della stagione, ove colse vari piazzamenti. Nel 1960 avrebbe potuto incrementare la sua esperienza, ma un nuovo incidente stradale, sempre dovuto alla sua guida irruente, gli causa fratture multiple al bacino e alle gambe, costringendolo a letto per diversi mesi.\nNel 1961 partecipa a Brands Hatch con la Itom 50 e la Matchless 500, vincendo la gara nella categoria maggiore. Durante la medesima stagione partecipa anche al campionato inglese nella classe 250, in sella a una Gilera 175 con motore maggiorato a 190 cm\u00b3.\nIl suo debutto nel Motomondiale avvenne al Tourist Trophy 1962, terminato al 25\u00ba posto con una Honda 50, risultato migliorato l'anno seguente (7\u00ba). Viene poi ingaggiato dal team di Frank Sheene per la gara internazionale sul circuito di Madrid, dove cade durante le prove ferendosi nuovamente alle gambe.\nNel 1964 Ivy ottenne il titolo britannico della 125, e l'anno successivo quello della 500, in sella a una Matchless G50 affidatagli dal team-manager Tom Kirby. Queste buone prestazioni destarono l'ammirazione di Phil Read che lo segnal\u00f2 alla Yamaha.\nLa casa giapponese gli mise a disposizione due moto per il \"TT\" del 1965. Ivy si classific\u00f2 al 7\u00ba posto nella \"125\", mentre nella \"250\" cadde rovinosamente in vista del traguardo, quando occupava la piazza d'onore, alle spalle del vincitore Jim Redman. La Yamaha rimase comunque favorevolmente impressionata dalla foga di \"Little Bill\" e gli offr\u00ec un contratto da pilota ufficiale, come seconda guida di Read, per la stagione 1966. In questa stagione Ivy fu secondo in 125, dietro alla Honda 5 cilindri di Luigi Taveri, con 4 vittorie e 3 terzi posti.\nIl 1967 fu l'anno della consacrazione a Campione del Mondo della 125 di Ivy, con 8 vittorie su 12 gare, lasciando il compagno di Marca Phil Read, secondo, a 16 punti di distacco In quell'anno fu in lotta anche per il titolo della 250 (termin\u00f2 3\u00ba con 2 vittorie).\nRitiratasi la Honda alla fine della stagione 1967, la Yamaha aveva via libera per vincere i titoli in 125 e 250 per il 1968: venne quindi deciso di \"dividere\" i mondiali tra Ivy e Read. Il campione di Luton, per\u00f2, ignor\u00f2 (dopo aver vinto la 125) gli ordini di scuderia. A fine stagione i due britannici arrivarono a pari punti in 250: il titolo venne assegnato durante il congresso FIM di fine stagione, per mezzo della somma dei tempi dei GP in cui entrambi erano arrivati in fondo. Read vinse per poco pi\u00f9 di due minuti.\nIvy annunci\u00f2, al termine della stagione, il suo passaggio all'automobilismo, correndo qualche gara in Formula 2, con discreti risultati (5\u00ba a Zolder nel 1969), prima di accettare l'offerta della cecoslovacca Jawa per pilotare la \"Typ 673\" 350 4 cilindri due tempi nel Motomondiale 1969.\nLa 350 est-europea si dimostr\u00f2 veloce, permettendo ad Ivy di ottenere due secondi posti dietro alla MV Agusta tre cilindri di Giacomo Agostini (Germania Ovest e Olanda), ma anche fragile di meccanica e propensa al grippaggio. Proprio un grippaggio, durante le prove del sabato del GP della Germania Est cost\u00f2 la vita ad Ivy: sbalzato contro un muro mentre si stava sistemando il casco, mor\u00ec in ospedale poche ore dopo l'incidente."}
{"id": "3016105", "revid": "1347902", "url": "https://it.wikipedia.org/wiki?curid=3016105", "title": "Expedition 24", "text": "Expedition 24 \u00e8 stato il 24\u00b0 equipaggio della International Space Station (ISS). Il decollo \u00e8 avvenuto 1\u00ba giugno 2010.\nPer la missione, inizialmente erano previste due passeggiate nello spazio, una russa e una americana, poi diventate quattro.\nIncidente.\nIl 31 luglio 2010, l'equipaggio \u00e8 stato svegliato da un allarme sulla stazione. L'allarme \u00e8 stato causato da un malfunzionamento ad una pompa che ha portato all'interruzione di energia elettrica in alcune parti della Stazione Spaziale Internazionale (ISS). Gli astronauti Tracy Caldwell-Dyson e Doug Wheelock hanno svolto alcune operazioni, aiutati dai controllori di terra, per ri-alimentare alcuni dei componenti. Terminate le operazioni il \"Capcomm\" James M. Kelly ha detto all'equipaggio che poteva tornare a dormire. Poco tempo dopo, un altro allarme ha risvegliato l'equipaggio quando da terra si \u00e8 tentato di riavviare la pompa.\nAttivit\u00e0 extraveicolare.\nSono state portate a termine quattro attivit\u00e0 extraveicolari durante la missione:"}
{"id": "3016106", "revid": "1728", "url": "https://it.wikipedia.org/wiki?curid=3016106", "title": "Arthur John Evans", "text": ""}
{"id": "3016112", "revid": "287204", "url": "https://it.wikipedia.org/wiki?curid=3016112", "title": "David Walker (abolizionista)", "text": "Walker denunciava l'istituzione della schiavit\u00f9 americana come la pi\u00f9 opprimente della storia mondiale e invitava le persone di discendenza africana a resistere alla oppressione e al razzismo con ogni mezzo. Il libro \u00e8 diventato famoso per aver rifiutato di conformarsi alle convenzioni del galateo educato e deferente dell'epoca e terrorizz\u00f2 i proprietari di schiavi del Sud, che immediatamente lo etichettarono come sedizioso. Walker ne dovette pagare il prezzo: sulla sua testa venne messa una taglia di 10.000 dollari se fosse stato catturato vivo, 1.000 se morto.\nBiografia.\nWalker nacque nero libero a Wilmington (Carolina del Nord) da un padre schiavo e una madre libera. Anche se era libero, fu testimone della crudelt\u00e0 della schiavit\u00f9 durante la sua infanzia nella Carolina del Nord. Da adulto, lasci\u00f2 il Sud e viaggi\u00f2 per il paese, per stabilirsi infine a Boston, dove per vivere apr\u00ec un negozio di abiti usati sul lungomare negli anni 1820. David Walker divenne l'agente di Boston per la distribuzione del \"Freedom's Journal\", un settimanale abolizionista con sede a New York City. Il \"Freedom's Journal\", tra i primi giornali di propriet\u00e0 e gestito da afroamericani, venne pubblicato da John Brown Russwurm dal 16 marzo 1827 al 28 marzo 1829 e vi collabor\u00f2 anche Samuel Cornish. Veniva distribuito in 11 stati, nel District of Columbia, Haiti, Europa e Canada.\nWalker forniva un appello alla secolare base teologica per la ribellione. I suoi lavori furono vietati in diversi Stati e contribuirono ad iniziare fughe e rivolte di schiavi.\nA Boston, Walker conobbe attivisti per i diritti civili dei neri e cominci\u00f2 a scrivere e parlare contro la schiavit\u00f9 e il razzismo. Scrisse numerosi articoli per il \"Freedom's Journal\" e nel 1828 si un\u00ec alla \"Massachusetts General Colored Association\", organizzata nel 1826 per combattere razzismo e schiavit\u00f9.\nNel febbraio 1826, David Walker spos\u00f2 Eliza Butler, appartenente ad un'importante famiglia afroamericana di Boston. Dal 1827 al 1829 David ed Eliza risiedettero all'81 di Joy Street, a nord di Boston nel sobborgo di Beacon Hill. Era un membro della \"Massoneria di Prince Hall\", reverendo della \"Snowden's Methodist Church\" e faceva parte della \"Massachusetts General Colored Association\", prima organizzazione abolizionista di Boston impegnata a promuovere gli interessi e i diritti degli afroamericani negli Stati Uniti.\nNel 1829, si trasferirono in una casa vicino a Bunker Hill a Charlestown (Massachusetts). Edwin Garrison Walker, il figlio superstite nacque nell'autunno del 1830, pochi mesi dopo la morte di suo padre David Walker. Nei primi anni 1830 Alexander Dewson giunse a Boston dalle Hawaii. Poco dopo il suo arrivo incontr\u00f2 e poi spos\u00f2 Eliza Butler Walker, vedova di David Walker. Alexander ed Eliza Dewson con il figlio Edwin Garrison Walker vissero a Charlestown, vicini di casa dei coniugi Thomas Dalton e Lucy Lew, noti educatori afroamericani.\nForse \u00e8 attraverso le conoscenze della famiglia di Lucy Dalton a Lowell (Massachusetts) che Edwin Garrison Walker conobbe e spos\u00f2 Hannah Jane Van Vronker. Hannah nata a Lowell era una delle tre figlie di Henry Webster e Lucinda Van Vronker. Edwin e Hannah Walker ebbero due figli.\nEdwin Garrison Walker fu uno dei primi afroamericani a diventare avvocato nel Massachusetts. Nel 1866 fu il primo afroamericano ad essere eletto nell'assemblea legislativa del Massachusetts. Nel 1883, governatore repubblicano Benjamin Butler nomin\u00f2 il democratico Edwin G. Walker giudice nella Corte Distrettuale di Charlestown, primo afroamericano a ricoprire un tale incarico. La nomina venne respinta dal Consiglio di prevalenza repubblicana, che doveva approvare le nomine giudiziarie del governatore. Il Governatore Butler propose allora un secondo afroamericato, George Lewis Ruffin, che venne accettato (e fu il primo giudice di colore degli Stati Uniti). Edwin mor\u00ec il 12 gennaio 1901 a Boston.\nNel 2002, lo studioso Molefi Kete Asante mise David Walker sulla sua lista dei \"100 Greatest African Americans\" (cento afroamericani pi\u00f9 importanti).\nL\"'Appello\" di Walker.\nNel settembre del 1829, una tipografia di Boston pubblic\u00f2 un piccolo volume di settantasei pagine dal titolo \"Walker's Appeal, in Four Articles; Together with a Preamble, to the Coloured Citizens of the World, but in Particular, and Very Expressly, to Those of the United States of America\" (\"Appello di Walker in quattro punti; con un preambolo, a tutti i cittadini di colore del mondo ma in particolare a quelli degli Stati Uniti d'America\"). Il primo punto dell'appello era gi\u00e0 stato pubblicato sul \"Freedom's Journal\" nel 1829.\nDavid Walker, attraverso la MGCA (\"Massachusetts General Colored Association\"), si era fatto aiutare da Walker Lewis, un importante abolizionista afroamericano e massone. La tipografia presso cui Lewis aveva pubblicato gli articoli della \"Grand African Lodge #1\" stamp\u00f2 anche il controverso \"Appello\". Nell'\"Appello\" Walker affermava che gli afroamericani avevano sofferto pi\u00f9 di ogni altro popolo nella storia del mondo e individuava quattro cause per la loro \"miseria\": la schiavit\u00f9, un atteggiamento sottomesso e servile verso i bianchi (anche tra i neri liberi), l'indifferenza da parte ministri cristiani e i falsi aiuti da parte di gruppi come l'American Colonization Society, che promettevano la libert\u00e0 dalla schiavit\u00f9, solo a condizione che i neri liberati venissero costretti a lasciare l'America per trasferirsi in colonie dell'Africa occidentale. Il \"pamphlet\" chiedeva l'emancipazione immediata, universale e incondizionata - una posizione non comune, anche tra gli attivisti antischiavisti, nel 1820 - e in particolare criticando i piani di colonizzazione dell'Africa, sosteneva:\nWalker andava anche oltre, lodando apertamente gli schiavi che usavano la violenza per autodifesa contro i loro padroni e sorveglianti e sosteneva che gli schiavi uccidevano i loro padroni per conquistare la libert\u00e0:\nWalker distribu\u00ec il suo testo attraverso associazioni civiche di colore nelle citt\u00e0 del Nord e prov\u00f2 molti sistemi diversi per far giungere il \"pamphlet\" agli schiavi e ai neri liberi nel Sud. Nel 1830, le autorit\u00e0 bianche negli Stati del sud indignate avevano cominciato una campagna per bandirlo. A New Orleans, quattro uomini di colore furono arrestati per possesso del testo; guardie pubbliche aggredirono neri liberi in casa di Walker a Wilmington. A Savannah (Georgia) le autorit\u00e0 bianche sequestrarono decine di copie di contrabbando ai marinai neri (che avevano comprato giacche da Walker a Boston, che a sua volta aveva cucito copie dell'\"Appello\" nelle fodere), in risposta vietarono ai marinai di colore di scendere a terra nel porto della citt\u00e0. Il sindaco di Savannah chiese al sindaco di Boston che arrestasse Walker e mettesse fuori legge l'opuscolo (il sindaco di Boston rifiut\u00f2 l'ordine): era gi\u00e0 illegale in Georgia usare l'\"Appello\" per insegnare a leggere agli schiavi. I proprietari delle piantagioni misero una taglia di 1.000 dollari (alcune fonti parlano di 3.000 dollari) per uccidere Walker, e la ricompensa di 10.000 $ per chi lo ha avesse portato vivo nel Sud. Nel giugno del 1830, non molto tempo dopo la pubblicazione della terza edizione del suo \"Appello\", David Walker venne trovato morto sulla soglia della sua casa. I registri pubblici cittadini riportano, come causa del decesso, la tubercolosi, che si diffuse poi nella citt\u00e0. Alcuni, tuttavia, credono si fosse trattato di omicidio mediante avvelenamento, ma il biografo Peter Hinks ritiene infondata questa ipotesi."}
{"id": "3016113", "revid": "599013", "url": "https://it.wikipedia.org/wiki?curid=3016113", "title": "Ezio Battistella", "text": "Carriera.\nNato in Nuova Caledonia, prodotto del vivaio trevigiano, esordisce in A1 nel 1987. Gioca nella Pallacanestro Trapani, RB Montecatini Terme, Pallacanestro Petrarca Padova.Ha vinto i nazionali giovanili."}
{"id": "3016114", "revid": "767487", "url": "https://it.wikipedia.org/wiki?curid=3016114", "title": "Debellatio", "text": "Debellatio \u00e8 un termine della lingua latina che designa la fine di una guerra causata dalla completa distruzione di uno stato ostile.\nEsempi storici.\nIn alcuni casi la debellatio termina con la completa dissoluzione e l'annessione dello stato sconfitto nel territorio nazionale del vincitore, come \u00e8 successo alla fine della terza guerra punica con la sconfitta di Cartagine contro Roma nel II secolo a.C.\nIn termini pratici anche la fine della guerra civile americana potrebbe essere descritta come una debellatio, in quanto il tentativo di stabilire gli Stati Confederati d'America come uno stato indipendente fall\u00ec in tutti i sensi e la zona e le persone coinvolte furono nuovamente integrate dentro l'Unione. Un altro caso della stessa epoca \u00e8 l'annessione da parte della Prussia del regno di Hannover a causa della guerra austro-prussiana nel 1866.\nLa caduta della Germania nazista.\nLa resa incondizionata del Terzo Reich alla fine della seconda guerra mondiale (8 maggio 1945) era al tempo accettata dalla maggior parte delle autorit\u00e0 come un caso di debellatio, in quanto si concluse con la distruzione completa del Reich tedesco, e nel 1949 si ebbe la formazione di due stati tedeschi al suo posto (Repubblica Federale Tedesca e Repubblica Democratica Tedesca). Altre autorit\u00e0 hanno invece affermato che la maggior parte del territorio che componeva la Germania prima dell'Anschluss non era stata annessa e la popolazione continu\u00f2 ad abitarvi sotto la vestigia dello stato tedesco, che ha continuato a esistere anche se il Consiglio di Controllo Alleato continu\u00f2 a governarne il territorio, dove un nuovo governo tedesco riprese a governare su di uno stato che non cess\u00f2 mai di esistere.\nLa continuit\u00e0 o meno della sovranit\u00e0, nella Germania sconfitta del 1945, \u00e8 questione intricata e controversa che investe il diritto internazionale. La resa del 7 e 8 maggio fu un atto militare, firmato dalla Wehrmacht e non dal governo di Flensburgo (non riconosciuto, e i cui membri furono fatti prigionieri il 23 maggio). Lo stato centrale cess\u00f2 di esistere e il potere venne assunto dai comandi supremi alleati il 5 giugno con la Dichiarazione di Berlino, in cui si specificava come ci\u00f2 non comportasse l'annessione della Germania. A partire dal 1949 i due stati tedeschi avrebbero riottenuto la sovranit\u00e0, con alcune importanti limitazioni, che in parte sarebbero rimaste formalmente in vigore fino al trattato del 1990.\nA fronte di questa sostanziale interruzione, d'altro canto, vi furono anche aspetti di continuit\u00e0 nell'amministrazione: in particolare i comuni continuarono a funzionare ininterrottamente e le prime elezioni amministrative ebbero luogo nel 1946."}
{"id": "3016116", "revid": "204012", "url": "https://it.wikipedia.org/wiki?curid=3016116", "title": "Olof II di Svezia", "text": ""}
{"id": "3016118", "revid": "204012", "url": "https://it.wikipedia.org/wiki?curid=3016118", "title": "Anund II Jacob di Svezia", "text": ""}
{"id": "3016119", "revid": "767487", "url": "https://it.wikipedia.org/wiki?curid=3016119", "title": "Auditorio de Barcelona", "text": "L'Auditori de Barcelona \u00e8 un moderno edificio di 42.000 metri quadrati progettato dall'architetto Rafael Moneo, che fu inaugurato il 22 marzo del 1999 \u00e8 destinato ai concerti musicali e all'insegnamento e alla diffusione del sapere musicale.\nSi trova al centro del nuovo polo urbano della Pla\u00e7a de les Gl\u00f2ries di Barcellona, Catalogna, dove confluiscono le tre grandi vie della citt\u00e0: La Diagonal, la Gran Via e la Meridiana; vicino al centro storico della citt\u00e0, all'Eixample, a lato del Teatro Nacional, e ad un passo della zona del Forum e al distretto 22@.\nL'edificio esternamente sobrio nella sua modernit\u00e0, contiene tre sale da concerto:\nNell'atrio centrale di accesso \u00e8 stata costruita una monumentale cupola cubica di cristallo a forma di impluvio, decorata con pitture di Pablo Palazuelo. L'acustica delle tre sale \u00e8 stata minuziosamente studiata e progettata dallo specialista in acustica ing. Higini Arau.\nNello stesso complesso musicale ha sede la OBC (Orquestra simf\u00f2nica de Barcelona i Nacional de Catalunya), la Escola Superior de M\u00fasica de Catalunya e il Museu de la M\u00fasica. Tutte queste realt\u00e0 fanno dell'auditorium un centro attivo della vita musicale della citt\u00e0 nei differenti campi della divulgazione, della docenza e della ricerca."}
{"id": "3016121", "revid": "204012", "url": "https://it.wikipedia.org/wiki?curid=3016121", "title": "Emund II di Svezia", "text": ""}
{"id": "3016122", "revid": "204012", "url": "https://it.wikipedia.org/wiki?curid=3016122", "title": "Stenkil I di Svezia", "text": ""}
{"id": "3016125", "revid": "204012", "url": "https://it.wikipedia.org/wiki?curid=3016125", "title": "Birger I di Svezia", "text": ""}
{"id": "3016126", "revid": "204012", "url": "https://it.wikipedia.org/wiki?curid=3016126", "title": "Olof II Bj\u00f6rnsson", "text": ""}
{"id": "3016132", "revid": "515394", "url": "https://it.wikipedia.org/wiki?curid=3016132", "title": "Compianto sul Cristo morto (Cima da Conegliano)", "text": "Il Compianto sul Cristo morto \u00e8 un dipinto a olio su tavola di Cima da Conegliano, databile 1505 e conservato nella Galleria estense di Modena.\nCommittente dell'opera \u00e8 stato Alberto III Pio che la fece realizzare per la cappella funebre della famiglia, nella chiesa francescana di San Niccol\u00f2 degli Osservanti a Carpi."}
{"id": "3016133", "revid": "124949872", "url": "https://it.wikipedia.org/wiki?curid=3016133", "title": "Costanzo Porta", "text": "Unanimemente riconosciuto come esperto contrappuntista dai contemporanei, \u00e8 stato per tutta la vita compositore ed insegnante.\nBiografia.\nCostanza Porta nato a Cremona, entr\u00f2 tra i Frati Minori Conventuali. Le notizie sulla sua vita sono poche, ma \u00e8 assai probabile che sia stato educato presso il convento di Porta San Luca in Cremona. Intorno al 1550 studia con Adrian Willaert, fiammingo, grande maestro di cappella della Basilica di San Marco a Venezia. Frequentando la scuola di Willaert, fond\u00f2 la prima delle tante cappelle musicali: quella della Basilica di Santa Maria Gloriosa dei Frari, a Venezia. Sempre alla Scuola di Willaert incontra Claudio Merulo da Correggio, di cui sar\u00e0 amico per tutta la vita.\nNel 1552 Porta diventa maestro di cappella presso il Duomo di Osimo, dove trascorrer\u00e0 un periodo di intensa attivit\u00e0. Nel 1559 \u00e8 in rapporti con il ducato di Urbino e con il duca Guidobaldo II Della Rovere; alla figlia di questo, Virginia della Rovere, dedica il suo \"Primo libro di madrigali a cinque voci\". Nel 1565 lo troviamo a Padova, dove doveva rimanere per tre anni. Ma nel 1567 il cardinale Giulio Della Rovere lo richiese a Ravenna per la cappella metropolitana. Qui fondo' portandola ad alti livelli, la cappella musicale che il cardinale Della Rovere, protettore e amministratore tra l'altro della Basilica di Loreto, volle affidargli.\nIl giorno 3 settembre 1578 muore a Fossombrone il cardinale Giulio Della Rovere, suo protettore. Poco tempo dopo, a seguito di una visita del cardinale Carlo Borromeo, arcivescovo di Milano a Loreto, ricevette dal porporato l'offerta di prendere la direzione della Cappella Musicale della propria cattedrale. Porta cortesemente declin\u00f2 l'invito, ma invi\u00f2 a Milano uno dei suoi allievi, Giulio Cesare Gabussi.\nOrmai la sua fama era tanto grande, che numerosi compositori tributeranno a Porta l'onore di averli introdotti all'arte del contrappunto. Trascorse i suoi ultimi anni a Padova, presso la Basilica di Sant'Antonio di Padova. Mor\u00ec in questa citt\u00e0 il giorno 26 maggio del 1601.\nOpere.\nDi Costanzo Porta vi sono circa settecento composizioni, tra cui diciotto messe a pi\u00f9 voci. A met\u00e0 degli anni Sessanta fino agli inizi degli anni Settanta, la Pontificia Biblioteca Antoniana diede alle stampe l\"'opera omnia\" di Porta, curata da Giovanni Luisetto e Siro Cisilino. Tra queste si ricordano:"}
{"id": "3016136", "revid": "1573940", "url": "https://it.wikipedia.org/wiki?curid=3016136", "title": "Boophis williamsi", "text": "Boophis williamsi () \u00e8 una rana della famiglia Mantellidae, endemica del Madagascar.\nDistribuzione e habitat.\nLa presenza di questa specie \u00e8 documentata solo sul massiccio dell'Ankaratra, nel Madagascar centro-orientale, ad una altitudine di 2.100 m s.l.m.\nConservazione.\nPer la ristrettezza del suo areale, non tutelato da alcun vincolo di protezione, e la esiguit\u00e0 della popolazione \"B.\u00a0williamsi\" \u00e8 classificata dalla \"IUCN Red List\" come specie in pericolo critico di estinzione."}
{"id": "3016143", "revid": "599013", "url": "https://it.wikipedia.org/wiki?curid=3016143", "title": "Nicky Chinn", "text": "Insieme a Mike Chapman ha prodotto molti singoli di successo nel Regno Unito negli anni settanta; inoltre il duo, sempre nello stesso periodo, ha scritto singoli per musicisti come Suzi Quatro, Mud (gruppo musicale), Sweet, The Arrows, Racey e Smokie.\nBiografia e carriera.\nChinn \u00e8 nato in un'influente famiglia di origini ebraiche di Londra che controllava una serie di stazioni di servizio. Inizialmente lavor\u00f2 nelle stazioni di servizio della famiglia e scese nel campo musicale solamente quando ebbe circa venticinque anni. Il suo talento come scrittore di canzoni pop tuttavia fu cos\u00ec evidente che in meno di due mesi scrisse le musiche per il film M'\u00e8 caduta una ragazza nel piatto, insieme a Mike d'Abo.\nFu a questo punto che Chinn si un\u00ec con l'australiano Chapman, che era un cameriere al ristorante che Chinn frequentava. A differenza di Chinn, Chapman era gi\u00e0 un musicista professionista con il gruppo \"Tangerine Peel\", e i due si unirono presto alla RAK Records e cominciarono a scrivere canzoni per un nuovo gruppo glam rock, Sweet.\nLe canzoni scritte da Chinn e Chapman ebbero un tale successo in Europa, in particolare nel Regno Unito, e in Australia che gli Sweet ebbero una serie di successi ininterrotta negli anni seguenti, come ad esempio \"Little Willy\", \"Wig-Wam Bam\", \"Hell Raiser\", \"Teenage Rampage\" e soprattutto \"Block Buster!\" e \"The Ballroom Blitz\".\nIn seguito gli Sweet cominciarono a scrivere da soli i testi per le loro canzoni poich\u00e9 cambiarono stile musicale, ma Chinn e Chapman continuarono ad avere successo scrivendo canzoni per Suzi Quatro, come per esempio \"Can the Can\", \"48 Crash\", \"Daytona Demon\" e \"Devil Gate Drive\", e inoltre furono produttori dei primi tre album della cantante: \"Suzi Quatro\" (\"Can the Can\" in Australia), \"Quatro\" e \"Your Mama Won't Like Me\". Continuarono a scrivere i testi delle canzoni per Quatro per tutto il decennio, sebbene segnarono meno successi. Il duo pass\u00f2 a scrivere testi per il gruppo Mud nel biennio 1974-1975, per gli Smokie tra il 1975 e il 1978.\nTuttavia, con l'avvento del punk rock, il duo perse moltissimo del suo successo poich\u00e9 si incentrava sul glam rock, e per lo pi\u00f9 Chapman si mise da solo a produrre gli album e le canzoni del gruppo Blondie. tra cui il celebre album \"Parallel Lines\", e ci\u00f2 segn\u00f2 la fine del duo, anche se avvenne gradualmente durante i primi anni ottanta, e Chinn non continu\u00f2 per molto nell'industria musicale."}
{"id": "3016148", "revid": "6923", "url": "https://it.wikipedia.org/wiki?curid=3016148", "title": "Jean Marius Ren\u00e9 Guib\u00e9", "text": "Ha descritto numerose nuove specie di anfibi del Madagascar tra cui:\nLe rane \"Boophis guibei\", \"Mantidactylus guibei\" e \"Ptychadena guibei\", il camaleonte \"Calumma guibei\" ed il geco \"Lygodactylus guibei\" sono stati dedicati al suo nome."}
{"id": "3016155", "revid": "834", "url": "https://it.wikipedia.org/wiki?curid=3016155", "title": "Battesimo di Cristo e Madonna col Bambino in trono tra i santi Sebastiano e Giuliano", "text": "Il Battesimo di Cristo e Madonna col Bambino in trono tra i santi Sebastiano e Giuliano \u00e8 un affresco di Domenico e David Ghirlandaio, databile al 1473 circa e conservato nella Chiesa di Sant'Andrea, presso San Donnino, frazione di Campi Bisenzio in provincia di Firenze.\nStoria.\nL'opera, in condizioni di conservazione non ottimali, \u00e8 in genere considerata tra le prime prove artistiche del giovane Ghirlandaio, allora attivo in piccole parrocchie della provincia con uno stile in veloce maturazione.\nNon \u00e8 chiaro per\u00f2 se l'opera risalga a prima o dopo gli affreschi della cappella di Santa Fina a San Gimignano (1475 circa).\nDescrizione e stile.\nGli affreschi coprono una parete con una lunetta ogivale in alto, con il \"Battesimo di Cristo\", e una fascia inferiore con la \"Madonna col Bambino in trono tra i santi Sebastiano e Giuliano\" tra due paraste corinzie e specchiature marmoree dipinte. \nLa \"Madonna col Bambino\" \u00e8 la prima prova conosciuta di Ghirlandaio sul tema della Sacra Conversazione, che viene svolta in maniera piuttosto convenzionale. La Madonna \u00e8 seduta su un trono marmoreo con nicchia a conchiglia, tipico dell'arte fiorentina, tiene il Bambino benedicente su un cuscino appoggiato sulle ginocchia ed \u00e8 affiancata dai santi Sebastiano prima del martirio (ma con le frecce in mano) e Giuliano, con la spada in mano. Essi stanno in piedi sul pavimento a scacchi di una terrazza, con una balaustra sullo sfondo che lascia intravedere brani di un paesaggio fluviale. Le figure sono allineate con semplicit\u00e0, con gesti e sguardi che tentano una fusione tra le figure, non compiuta appieno. Le fisionomie della Madonna e del Bambino mostrano un'evidente influenza del Verrocchio (si pensi alla \"Madonna col Bambino\" del Metropolitan Museum, con la stessa fronte alta della Madonna, il mento affilato, le labbra sottili, la posa in contrapposto), che ha fatto ipotizzare la presenza del Ghirlandaio come apprendista alla sua bottega. Seguendo questa possibilit\u00e0 alcuni storici dell'arte hanno attribuito al giovane Ghirlandaio anche una \"Madonna col Bambino\" alla Gem\u00e4ldegalerie di Berlino, generalmente riferita alla scuola di Verrocchio.\nIl \"Battesimo di Cristo\" cita abbastanza fedelmente quello di Verrocchio (1470 circa) terminato da Leonardo da Vinci, con le figure di Ges\u00f9 con le mani giunte al centro e il Battista che allunga il braccio per impartire il sacramento. Ges\u00f9 ha le gambe immerse nel ruscello, che simboleggia il Giordano, fino alle caviglie, mentre il Battista si appoggia su una roccia reggendosi la veste per non bagnarsi. Il gruppo originario dei due angeli \u00e8 qui raddoppiato in due coppie, due che tengono le vesti e due oranti, pure con pose simili. Al centro si apre un paesaggio collinare con due castelli al centro, popolato da figurette umane e animali, mentre sulla sommit\u00e0 si manifesta, come del passo evangelico, la colomba dello Spirito Santo. La forte simmetria della composizione dimostra come l'artista fosse ancora legato, in questa fase della sua carriera, a forme tradizionali e di facile apprezzamento. L'esecuzione del Battesimo non \u00e8 di alta qualit\u00e0, per cui \u00e8 spesso attribuita ad aiuti del pittore o a suo fratello David."}
{"id": "3016158", "revid": "1573940", "url": "https://it.wikipedia.org/wiki?curid=3016158", "title": "Gallotia stehlini", "text": "La lucertola gigante delle Canarie (\"Gallotia stehlini\" ()) \u00e8 una lucertola di grandi dimensioni, endemica dell'isola di Gran Canaria.\nDescrizione.\n\"Gallotia stehlini\" \u00e8 il pi\u00f9 grande rappresentante del suo genere, i maschi mediamente misurano dai 60 agli 80\u00a0cm con un peso di poco superiore o inferiore al kg, eccezionalmente arrivano a 90\u00a0cm e 2\u00a0kg. Le femmine, decisamente pi\u00f9 minute, meno massicce e dalla testa molto pi\u00f9 snella, misurano dai 35 ai 50\u00a0cm, per un peso che va dai 200 ai 500gr. Entrambi i sessi presentano una colorazione di base marrone scuro, tendente a seconda degli esemplari al verde o al nero, talvolta con tonalit\u00e0 rossastre (in ogni caso sempre piuttosto \"spente\"); il ventre invece \u00e8 pi\u00f9 chiaro, e varia dal bianco sporco al giallo/marroncino.\nBiologia.\nHa abitudini prevalentemente diurne, ed \u00e8 una lucertola onnivora. Si nutre prevalentemente di coleotteri, imenotteri, ortotteri ed eterotteri, fiori, piante grasse, frutti maturi, altri tipi di vegetali (con una particolare predilezione per quelli pi\u00f9 zuccherini) ma anche lucertole, piccoli serpenti, piccoli mammiferi, anfibi, piccoli uccelli e uova. Nel loro ambiente gli esemplari adulti di \"Gallotia stehlini\" non hanno molti predatori, ma i pi\u00f9 giovani sono spesso minacciati da rapaci, serpenti e anche i gatti (alloctoni delle Canarie, introdotti dall'uomo, ma perfettamente adattati all'ambiente), inoltre le nidiate temono l'attacco di roditori e altri rettili.\nLe \"Gallotia stehlini\" sono animali piuttosto territoriali ed aggressivi, in particolare i maschi possono arrivare a sanguinose lotte per il territorio.\nLa stagione degli accoppiamenti \u00e8 nel periodo primaverile, generalmente a marzo, e la deposizione avviene poi tra luglio e settembre.\nLa femmina depone da 3 a 15 uova in una deposizione (annuale), un numero non molto elevato se si pensa che le \"cugine\" lucertole mediterranee ne depongono fino a 30, nonostante ci\u00f2 la specie sembra non correre nessun rischio di conservazione. Un'ulteriore differenza rispetto alle lucertole mediterranee, \u00e8 che le \"Gallotia stehlini\" non hanno una vera e propria brumazione, nel periodo invernale rallentano comunque il metabolismo ma rimangono attive, dato il clima sempre mite del loro habitat."}
{"id": "3016161", "revid": "36426", "url": "https://it.wikipedia.org/wiki?curid=3016161", "title": "Battesimo di Cristo (Ghirlandaio)", "text": ""}
{"id": "3016162", "revid": "287204", "url": "https://it.wikipedia.org/wiki?curid=3016162", "title": "Elogio della guerra", "text": "Elogio della guerra \u00e8 un saggio scritto dal giornalista Massimo Fini, redatto nella sua prima edizione nel 1989 da Arnoldo Mondadori Editore.\nIl libro tratta il tema della guerra nelle forme e nelle interpretazioni che, secondo l'autore, l'uomo vi ha dato durante i secoli; analizzando le cause, le ragioni, le moralit\u00e0 e le pulsioni che spingono ed hanno spinto i popoli alla guerra e ai conflitti che da sempre hanno imperversato nelle societ\u00e0, dalle pi\u00f9 arcaiche alle pi\u00f9 moderne.\nContenuti.\nIl saggio \u00e8 suddiviso in 6 capitoli, ognuno dei quali analizza gli aspetti e i rapporti che l'uomo e le societ\u00e0 hanno avuto nei confronti dei conflitti.\nLa guerra: una storia infinita.\nNel Primo capitolo Fini sostiene la tesi che fin dai tempi pi\u00f9 antichi per i primi nomadi e per le prime societ\u00e0 arcaiche, la guerra fosse un fattore fondamentale di sopravvivenza e autodifesa, che permetteva loro di non essere sopraffatti da altre trib\u00f9 nemiche; Fini spiega anche come la brutalit\u00e0 e la propensione alla guerra, sia proporzionale al grado di civilizzazione delle societ\u00e0.\nLe ragioni e le pulsioni.\nQuesto capitolo spiega come la politica e gli interessi, prima delle piccole societ\u00e0, poi dei primi popoli mediterranei e infine dei feudatari medievali e degli stati moderni abbiano un ruolo fondamentale nello scatenarsi di conflitti tra comunit\u00e0 o stati, e di come la comunit\u00e0 e i singoli percepiscono nei vari periodi la guerra. Dalla guerra che impegna tutta la piccola comunit\u00e0 per l'autodifesa, agli eserciti romani che sottomettevano popoli di regioni lontane, passando per i cavalieri medievali impegnati in battaglie tra pochi professionisti (\"bellatores\"), e arrivando alla guerra totale introdotta dalla Rivoluzione francese che impegna ogni risorsa dello stato alla distruzione totale del nemico, fino alla guerra assoluta del secondo conflitto mondiale che non si limita solo ad impegnare ogni risorsa a favore del conflitto, ma include in esso anche la popolazione civile che quindi per la prima volta su scala mondiale risente della guerra, in termini di privazioni e morte.\nGli antichi, i cavalieri e noi.\nQui l'autore descrive come gli appartenenti alle societ\u00e0 nella storia, partecipano alla guerra, dalla partecipazione di tutti gli uomini della comunit\u00e0 arcaica contro il nemico, ai piccoli eserciti medievali di professionisti che esaltavano la guerra come palcoscenico di valori cavallereschi e nobili, fino agli eserciti di massa odierni, molto meno nobili, spersonalizzanti, ma pur sempre formati da gente di ogni classe sociale accomunate dalla costante presenza della morte.\nPiacer figlio d'affanno....\nIn questo capitolo viene descritto come \u00e8 cambiato nel corso della storia il rapporto che il singolo ha nei confronti della guerra. Il capitolo descrive l'indifferenza dei contadini medievali per cui la guerra era qualcosa di lontano, combattuta dai nobili per interessi che non sfioravano i contadini che seppur sotto un altro padrone avrebbero continuato a fare quello che facevano. Poi lo scrittore si sofferma soprattutto sulla societ\u00e0 industriale e borghese, e di come i rispettivi appartenenti guardano alla guerra da un diverso punto di vista a seconda della classe sociale; un modo per uscire dalla piattezza della vita borghese, oppure un evento disprezzabile per chi nella vita fatica e lavora magari rischiando tutti i giorni in fabbriche malsane e pericolose.\nQuindi l'analisi si ferma sull'epoca moderna, in cui il rischio di una guerra nucleare che annullerebbe l'esistenza umana, abbia incanalato le pulsioni umane in atteggiamenti autodistruttivi, psicopatici e violenti.\nLa guerra: una storia finita.\nQui Massimo Fini si scaglia contro l'avvento della bomba atomica, in quanto elimina ogni possibilit\u00e0 di guerra o conflitto, che per quanto possa essere orribile e crudele, \"da un punto di vista soggettivo, \u00e8 uno sfogo di aggressivit\u00e0 naturale, uscita dalla noia quotidiana, essenzialit\u00e0 di sentimenti, solidariet\u00e0, uguaglianza [...]\".\nLa guerra tradizionale quindi, non \u00e8 pi\u00f9 possibile, congelata dalla minaccia atomica, che sterminerebe il genere umano, e assume quindi lo status di tab\u00f9, e diventa quindi ripugnante e impraticabile.\nQuesto \"equilibrio del terrore\" quindi, \u00e8 per l'autore, una delle cause per cui la societ\u00e0 moderna trova i suoi sfoghi in un proliferare di sottospecie di guerre, come il terrorismo, la guerriglia o la guerra civile, scrive l'autore: \"E infatti in questi 45 anni di pace atomica ci sono stati in realt\u00e0 circa 150 conflitti che per\u00f2 mai hanno preso le forme della guerra, ma quelle di guerriglia o guerra civile, [...] pi\u00f9 feroci e crudeli della guerra, [...] perch\u00e9 coinvolgono principalmente fanatici o uomini esasperati, spinti da odio ideologico o religioso\".\nSecondo l'autore questa \"pax atomica\", basata sul ricatto atomico, ha permesso alle due superpotenze di controllare e soggiogare la maggior parte degli stati a proprio piacere per oltre quarant'anni, e di impedire a questi di avere il ricambio delle classi dirigenti che una guerra impone alla sua fine.\nBaby is born.\nCos\u00ec l'autore cita Louis Pasteur, parlando di come appunto la tecnologia ha eliminato il ruolo umano nella guerra, in virt\u00f9 dei miglioramenti tecnici che porta la guerra ad essere un fatto di macchine, che ha avuto il suo massimo con l'atomica, che ha cancellato qualsiasi dialettica offesa-difesa, perch\u00e9 \u00e8 un'arma che distruggerebbe il genere umano.Genere umano che invece, secondo l'autore, ha bisogno della guerra, ne ha bisogno per canalizzare la violenza, per dirigere gli impulsi, per dare una svolta alla propria vita; esigenze che invece ora sono represse dalla minaccia di una rappresaglia atomica."}
{"id": "3016165", "revid": "36426", "url": "https://it.wikipedia.org/wiki?curid=3016165", "title": "Galleria estense", "text": ""}
{"id": "3016168", "revid": "1573940", "url": "https://it.wikipedia.org/wiki?curid=3016168", "title": "Boophis guibei", "text": "Boophis guibei () \u00e8 una rana della famiglia Mantellidae, endemica del Madagascar.\nIl suo epiteto specifico, \"guibei\", \u00e8 un omaggio a Jean Marius Ren\u00e9 Guib\u00e9 (1910\u20131999), erpetologo francese.\nDescrizione.\n\u00c8 un \"Boophis\" di media taglia (35\u201340\u00a0mm di lunghezza).La pelle sul dorso \u00e8 granulosa, di colore grigio-bruno, con caratteristiche macchie nere bordate di verde e una colorazione giallastra sui fianchi.\nAltro carattere distintivo \u00e8 la colorazione rossa delle iridi.\nDistribuzione e habitat.\nQuesta specie \u00e8 endemica del Madagascar orientale, ove occupa un areale compreso tra Andasibe e Ranomafana spingendosi a nord sino alla regione di Besariaka, tra i 900 e i 1.000\u00a0m di altitudine.\nBiologia.\nL'attivit\u00e0 riproduttiva ha un incremento esplosivo dopo le forti piogge. I maschi emettono il loro richiamo, costituito da una relativamente lunga nota pulsata, nelle ore diurne, appostati in nascondigli tra le radici della vegetazione, in prossimit\u00e0 di pozze d'acqua temporanee che si formano sul terreno della foresta pluviale.\nDopo l'accoppiamento la femmina deposita in acqua sino a 200 piccole uova nere, di circa 2\u00a0mm di diametro. I girini\ncompletano il loro sviluppo in 10-12 settimane."}
{"id": "3016173", "revid": "1005847", "url": "https://it.wikipedia.org/wiki?curid=3016173", "title": "Dassault Mirage IIIV", "text": "Il Mirage IIIV era un caccia sperimentale monomotore a getto ad ala a delta realizzato dall'azienda aeronautica francese G\u00e9n\u00e9rale A\u00e9ronautique Marcel Dassault (ora Dassault Aviation) negli anni sessanta e rimasto allo stadio di prototipo.\nStoria.\nSviluppo.\nAll'inizio degli anni sessanta, il Ministero della difesa francese emise una specifica per la fornitura di un nuovo velivolo. Alla richiesta risposero i costruttori aeronautici GAMD e Sud-Aviation che realizzarono delle sperimentazioni per degli aerei a decollo e atterraggio verticali (VTOL) con due velivoli :\nIl programma fu fermato nel 1966 per motivi tecnici e finanziari, senza condurre ad alcuna produzione di serie.\nBalzac.\nIl Balzac V fu un aereo monoposto sperimentale a decollo e atterraggio verticali subsonico, basato sul Mirage III 001, destinato a testare la formula da usare sul Mirage III V prima di sviluppare dei motori definitivi per questo aereo.\nMirage III T.\nSi trattava di Mirage III trasformato in banco di prova volante del motore Snecma TF104 poi TF106 (Pratt &amp; Whitney JT10 costruito su licenza) destinato al Mirage III V. Ha fatto il suo primo volo il 4 giugno 1964 ed \u00e8 stato testato fino al 1966.\nMirage III V.\nIl Mirage III V fu un prototipo di aereo decollo e atterraggio verticali, pi\u00f9 pesante del Balzac, capace di volare a Mach 2."}
{"id": "3016175", "revid": "33075636", "url": "https://it.wikipedia.org/wiki?curid=3016175", "title": "Dassault Balzac", "text": ""}
{"id": "3016176", "revid": "33075638", "url": "https://it.wikipedia.org/wiki?curid=3016176", "title": "Dassault Mirage IIIT", "text": ""}
{"id": "3016181", "revid": "109772804", "url": "https://it.wikipedia.org/wiki?curid=3016181", "title": "Johannes Janssonius", "text": "Biografia.\nNel 1612 si spos\u00f2 con Elisabeth de Hondt, la figlia di Jodocus Hondius. Pubblic\u00f2 le sue prime mappe di Francia e Italia nel 1616. Nel 1623 Janssonius possedeva una libreria a Francoforte sul Meno, in seguito anche a Danzica, Stoccolma, Copenaghen, Berlino, K\u00f6nigsberg, Ginevra e Lione. Elisabeth mor\u00ec nel 1627 e Johannes si rispos\u00f2 con Carlier Elisabeth nel 1629. Nel 1630 form\u00f2 una societ\u00e0 con il cognato Henricus Hondius e insieme pubblicarono atlanti sotto il nome di Mercator / Hondius / Janssonius.\nSotto la guida di Janssonius l'Atlante di Hondius fu costantemente ampliato. Ribattezzato \"Atlas Novus\", era costituito da tre volumi nel 1638, uno interamente dedicato all'Italia. Nel 1646 un quarto volume usc\u00ec con il titolo \"English County Maps\" e usc\u00ec un anno dopo una stampa simile di Willem Blaeu. Le mappe di Janssons sono simili a quelli di Blaeu, pertanto \u00e8 spesso accusato di aver copiato dal suo rivale, ma molte delle sue mappe sono antecedenti a quelli di Blaeu e raffiguranti diverse regioni. Nel 1660, quando l'Atlante assunse il nome pi\u00f9 consono di \"Atlas Major\", i volumi arrivarono ad essere 11, contenenti il lavoro di un centinaio di autori e incisori accreditati. \u00c8 inclusa una descrizione della \"maggior parte delle citt\u00e0 del mondo\" (Townatlas), del mondo marino (\"Atlas maritimus\" in 33 mappe), e del mondo antico (60 mappe). L'undicesimo volume fu l'atlante del cielo di Andreas Cellarius. Edizioni sono state stampate in olandese, latino, francese, e un paio di volte in lingua tedesca."}
{"id": "3016187", "revid": "889336", "url": "https://it.wikipedia.org/wiki?curid=3016187", "title": "Faro di Flamborough", "text": "Il faro di Flamborough (\"Flamborough Lighthouse\", in inglese) si trova sul promontorio di Flamborough Head che dalla costa dello Yorkshire, in Inghilterra, si protende sul Mare del Nord.\nStoria.\nIn epoca medievale la costa era segnalata da numerosi fuochi mantenuti da istituzioni religiose locali.\nSi ritenne che il nome stesso del promontorio, Flamborough, derivasse dalla presenza dei fuochi o di un faro: \"flame\" (fiamma, in inglese) unito al suffisso -borough ricorrente in alcuni toponimi dell'Inghilterra starebbe a significare il \"luogo della fiamma\". In realt\u00e0 gi\u00e0 sul Domesday Book redatto alla fine dell'XI secolo il promontorio era citato come \"\"Flaneberg\", il che fa supporre che l'origine sia da ricercare nella parola sassone \"Flaen\"\" che significa \"freccia\" e farebbe riferimento alla forma appuntita del promontorio piuttosto che alla presenza di fuochi.\nDurante i primi venti anni della restaurazione inglese, iniziata con il ritorno su trono di Carlo II d'Inghilterra nel 1660, vennero avviate molte petizioni per la costruzione di fari in diversi punti della costa inglese. Sir John Clayton propose la costruzione di almeno quattro fari: sul promontorio di Flamborough Head, alle isole Farne al largo del Northumberland, a Cromer ed infine a Corton, vicino a Lowestoft.\nNel 1669 Sir Clayton costru\u00ec il primo faro, una torre di gesso a pianta ottagonale alta 24 metri, che per\u00f2 non fu mai acceso. Tuttavia venne utilizzato come punto notevole diurno dai naviganti per oltre un secolo. Il faro, detto \"Chalk Tower\" (\"torre di gesso\", in inglese) \u00e8 tuttora esistente ed \u00e8 di propriet\u00e0 di \"East Riding of Yorkshire Council\", un ente pubblico locale.\nIl faro attuale.\nL'attuale edificio venne eretto nel 1806 dal costruttore John Matson di Bridlington su progetto dell'ingegnere ed architetto inglese Samuel Wyatt, gi\u00e0 progettista del faro di Dungeness e della sede di Trinity House a Londra. Si tratta di una torre tronco-conica in mattoni alta 27 metri, a pianta circolare e interamente dipinta di bianco, costruita in aderenza all'edificio a due piani che ospitava i guardiani.\nIl segnale luminoso originale fu progettato da George Robinson e consisteva in un telaio triangolare rotante su un albero verticale, su ogni lato del quale erano montati sette riflettori parabolici per un totale di ventuno. La sorgente luminosa era costituita da bruciatori ad olio, con una potenza equivalente a 13,860 candele. Uno dei tre lati del telaio era coperto con un vetro rosso, dando cos\u00ec al segnale l'innovativa caratteristica di due lampi bianchi ed uno rosso: era la prima volta che la sequenza di un faro includeva lampi di colore diverso, e la soluzione venne rapidamente adottata su altri fari. Nel 1940 il faro venne elettrificato e nel 1947 vennero apportate altre modifiche minori. Nel 1975 il corno da nebbia fu sostituito con un segnale acustico di tipo elettrico.\nNel 1996 il faro fu automatizzato e aggiornato mediante sostituzione dell'ottica, del cambialampade automatico e l'installazione di sensore per l'attivazione automatica del segnale da nebbia.\nOra il faro \u00e8 controllato e monitorato a distanza dal centro operativo di Trinity House ad Harwich. Nel 2010 il faro \u00e8 stato ridipinto di nuovo.\nOttica e segnale.\nL'ottica attuale \u00e8 rotante a lente di Fresnel di 1\u00ba ordine, con una lampada da 1 kilowatt. Il segnale \u00e8 scintillante, con 4 lampi bianchi dell'intensit\u00e0 di 650\u00a0000 candele in un periodo di 15 secondi. Il corno da nebbia emette due suoni ogni 90 secondi."}
{"id": "3016188", "revid": "228587", "url": "https://it.wikipedia.org/wiki?curid=3016188", "title": "Madonna in trono col Bambino e santi (Ghirlandaio Lucca)", "text": "La Madonna in trono col Bambino e santi \u00e8 un dipinto a tempera su tavola di quercia (170x160 cm) di Domenico Ghirlandaio, databile al 1479 circa e conservata nel Duomo di San Martino a Lucca.\nStoria.\nL'opera \u00e8 una delle prime prove su tavola conosciute dell'autore, allora reduce dai primi successi per i Vespucci a Firenze e nella cappella di Santa Fina a San Gimignano. \nDescrizione e stile.\nIl dipinto ha alcuni tratti in comune con la \"Madonna col Bambino in trono tra i santi Sebastiano e Giuliano\" della chiesa di Sant'Andrea a Brozzi, come l'impostazione verrocchiesca del gruppo sacro centrale, col Bambino benedicente in piedi su un cuscino poggiato sul ginocchio della Vergine. Molto pi\u00f9 sciolta appare la composizione dei santi laterali, disposti attorno al trono marmoreo su due gradini, appena davanti a una tenda riccamente damascata e discostata teatralmente. Da sinistra si vedono san Pietro (con le chiavi e la testa calva), san Clemente (vestito da vescovo), san Sebastiano (con una freccia in mano e con la fisionomia identica al santo nell'affresco di Brozzi) e san Paolo (con la spada). Essi incrociano gli sguardi col Bambino e con la Vergine, compiendo una serie di gesti, legati agli attributi, che risultano armonici nell'insieme. \nRicca \u00e8 la cromia dei panneggi, dagli effetti \"bagnato\" derivati dall'esempio di Verrocchio, e la cura dei dettagli preziosi, come la tiara e i gioielli di san Clemente oppure la chiave dorata e i bordi della veste di san Pietro, rifacendosi all'arte fiamminga. Da quest'ultimo esempio proviene anche il tappeto orientale a colori vivaci disteso sui gradini davanti al trono, che fa convergere prospetticamente le linee verso Maria, secondo un accorgimento usato anche dall'Angelico."}
{"id": "3016190", "revid": "256896", "url": "https://it.wikipedia.org/wiki?curid=3016190", "title": "Duomo di San Martino (Lucca)", "text": ""}
{"id": "3016194", "revid": "599013", "url": "https://it.wikipedia.org/wiki?curid=3016194", "title": "Naoto \u014ctake", "text": ""}
{"id": "3016196", "revid": "287204", "url": "https://it.wikipedia.org/wiki?curid=3016196", "title": "Campionato italiano maschile di pallanuoto 1932", "text": "Il campionato italiano 1932 \u00e8 stata la 16\u00aa edizione della massima serie, ed allora unica, del campionato italiano maschile di pallanuoto. Le squadre partecipanti affrontarono inizialmente una fase a gironi, per poi disputare le finali a Milano Lido, il 20 e il 21 agosto 1932."}
{"id": "3016198", "revid": "169529", "url": "https://it.wikipedia.org/wiki?curid=3016198", "title": "Veto sospensivo", "text": ""}
{"id": "3016199", "revid": "726373", "url": "https://it.wikipedia.org/wiki?curid=3016199", "title": "Pandemonio (saggio)", "text": "Pandemonio \u00e8 un saggio del giornalista Giorgio Bocca (\"fuori catalogo\") che studiava l'impatto che dovrebbero avere e che realmente hanno le nuove tecnologie sull'economia e sui monopoli, ponendosi molte domande sull'effettiva capacit\u00e0 delle tecnologie informatiche e telematiche di allargare la libert\u00e0 economica."}
{"id": "3016204", "revid": "838137", "url": "https://it.wikipedia.org/wiki?curid=3016204", "title": "Mitsunori Yoshida", "text": ""}
{"id": "3016205", "revid": "3732", "url": "https://it.wikipedia.org/wiki?curid=3016205", "title": "La Lettura (rivista)", "text": "La Lettura \u00e8 stata una rivista mensile illustrata del \"Corriere della Sera\" pubblicata dal 1901 al 1946.\nLa rivista \u00e8 ritornata nel 2011, come supplemento allegato all'edizione domenicale del quotidiano.\nStoria.\nQuando nasce \u00e8 un tipo di pubblicazione del tutto nuovo per l'Italia, perch\u00e9 mescola le caratteristiche della rivista colta e di quella popolare. Probabilmente Luigi Albertini, che la fonda, aveva preso l'idea dalle riviste diffuse all'epoca nel mondo anglosassone. Pochi anni prima il \"Corriere\" aveva varato, con enorme successo, \"La Domenica del Corriere\", settimanale per le famiglie. \"La Lettura\" puntava ad una fascia alta: le famiglie della media borghesia desiderose di acculturarsi, ma anche gli intellettuali. A dirigerla viene chiamato il suocero di Albertini e uno degli scrittori pi\u00f9 amati all'epoca, il drammaturgo Giuseppe Giacosa; egli concep\u00ec la rivista ripartendo i contenuti in due parti: a) pezzi originali affidati a nomi prestigiosi (della letteratura, della scienza, del giornalismo); b) spoglio di riviste italiane e straniere. Quest'ultimo cessa molto presto e viene sostituito dalla sezione \"Variet\u00e0\" (che occupa circa un terzo del fascicolo), composta da articoli pi\u00f9 brevi, di tono pi\u00f9 leggero, spesso affidati a giornalisti della redazione del \"Corriere\".\nSulle pagine della rivista, nell'arco di mezzo secolo, compaiono quasi tutte le firme pi\u00f9 importanti della prima met\u00e0 del Novecento: basti citare Giovanni Pascoli, Gabriele D'Annunzio, Giovanni Verga, Alberto Savinio, Carlo Emilio Gadda e Dino Buzzati. Luigi Pirandello, per esempio, vi pubblica il suo primo lavoro teatrale, l'atto unico \"Cec\u00e8\", con due anni d'anticipo rispetto all'esordio sulle scene.\nUn punto di forza fondamentale era costituito dalle illustrazioni: gli articoli d'informazione sono sempre corredati da fotografie. Il materiale fotografico, trasmesso dagli inviati del \"Corriere della sera\", aveva la funzione di completare ed arricchire la scrittura. Nel gennaio 1905 appaiono su \"La Lettura\" le fotografie della battaglia di Liaoyang (guerra russo-giapponese, 1904) scattate da Luigi Barzini senior: si tratt\u00f2 della prima pubblicazione di fotografie di un campo di battaglia su un periodico. La novit\u00e0 (oggi potremmo dire uno \"scoop\" d'eccezione) fece esaurire i numeri della rivista in poche ore. Un'altra primizia fu la pubblicazione dei testi della prima trasmissione della radio italiana, il radiodramma \"L'anello di Teodosio\".\nAchille Beltrame esegu\u00ec tutte le copertine dal 1912 al 1919, per un totale di 96 tavole, tutte siglate \"AB\".\nAnche le novelle e i romanzi a puntate erano accompagnate da disegni. Dal 1906 poi anche la copertina venne illustrata a colori. Prestarono la loro opera gli illustratori pi\u00f9 noti dell'epoca: da Enrico Sacchetti, che \u00e8 in assoluto il pi\u00f9 rappresentato, al prestigioso Marcello Dudovich, dal fiabesco Umberto Brunelleschi al caricaturale Sergio Tofano (alias \u00abSto\u00bb).\nDopo la morte di Giuseppe Giacosa (settembre 1906), la direzione passa a Renato Simoni. Con Mario Ferrigni (dal 1923) la scrittura degli articoli diventa pi\u00f9 giornalistica e popolare, ma si mantiene sempre entro i limiti del decoro e di un buon livello culturale.\nDurante la seconda guerra mondiale la rivista, cos\u00ec come il \"Corriere della Sera\" entr\u00f2 nell'orbita della Repubblica Sociale Italiana. Nel maggio 1945 le uscite furono sospese per deliberazione \u00abAllied Publication Board\u00bb anglo-americano. Torn\u00f2 nelle edicole tre mesi dopo con un nuovo formato, una nuova numerazione ed una nuova periodicit\u00e0. Dall'agosto 1945 all'ottobre 1946 scirono in tutto 61 fascicoli.\nLa rivista fu ripresa con alcuni numeri speciali, usciti nel 1948, 1950 e nel 1952.\nDa essa sono poi derivate due riviste omonime:"}
{"id": "3016214", "revid": "124620904", "url": "https://it.wikipedia.org/wiki?curid=3016214", "title": "Pittura fiamminga a Firenze", "text": "A Firenze la pittura fiamminga ebbe una cospicua diffusione a partire dal XV secolo, influenzando la scuola locale grazie alle opere portate in citt\u00e0 dai numerosi mercanti e banchieri toscani attivi nelle Fiandre.\nStoria.\nI fiamminghi a Firenze.\nCon la conquista di Pisa e del suo porto nel 1406, Firenze si garant\u00ec un importante sbocco sul mare che permise un rinnovato sviluppo dei commerci con paesi lontani, tra cui le Fiandre, che ebbero una notevole rilevanza per traffico di merci e di idee. Toscana e Fiandre dopotutto vivevano nel XV secolo un'irripetibile stagione di vitalit\u00e0 artistica. Rapporti diplomatici venivano intessuti tra i Medici e i duchi di Borgogna. \nI primi contatti con la cultura fiamminga sono comunque documentati dagli anni 1450-1460, in occasione del viaggio di Rogier van der Weyden in Italia, che fece sosta anche a Firenze, influenzasi reciprocamente con gli artisti locali (come Beato Angelico) e lasciando alcune opere per i Medici, come il \"Compianto e sepoltura di Cristo\" e la \"Madonna Medici\". Anche Jan van Eyck potrebbe aver visitato Firenze e lasciato ai Medici il \"San Girolamo nello studio\" oggi a Detroit, che influenz\u00f2 probabilmente, anni dopo, Ghirlandaio e Botticelli. \nScambi artistici pi\u00f9 cospicui e durevoli con le Fiandre furono favoriti da una singolare congiuntura per cui vivevano a Bruges, Gand, Bruxelles e Anversa una notevole comunit\u00e0 di mercanti e banchieri soprattutto fiorentini e lucchesi, che l\u00ec intessevano relazioni commerciali e tenevano aperte filiali delle banche italiane.\nFamiglie fiorentine nelle Fiandre.\nFamiglie fiorentine come i Tani, i Portinari, gli Arnolfini, i Canigiani, i Cavalcanti, i Tornabuoni, i Baroncelli e altre furono committenti degli artisti fiamminghi, inviando talvolta le opere in madrepatria, dove influenzarono gli artisti del posto. Vennero destinate cos\u00ec a Firenze opere di Hugo van der Goes (il \"Trittico Portinari\"), Hans Memling (numerose opere, tra cui il \"Trittico del Giudizio Universale\" intercettato per\u00f2 dai pirati e portato a Danzica dove si trova tutt'oggi) e Petrus Christus (un \"Ritratto femminile\" nelle collezioni Medici, forse quello di Berlino). \nFigura emblematica fu Tommaso Portinari, dirigente del Banco Medici a Bruges e consigliere di Carlo il Temerario. Fu lui a spedire a Firenze il trittico di Hugo van der Goes e fu un fedele committente di Memling: ne esiste un doppio ritratto con la moglie su tavola, oggi al Metropolitan, ed \u00e8 inoltre ritratto nella \"Passione di Torino\". Sulla galea San Matteo, che trasportava il \"Trittico Tani\", erano anche due sue pale d'altare, che con tutta la stiva vennero rubate in un arrembaggio dei corsari del Baltico. \nAnche i suoi nipoti furono committenti del Memling: Benedetto (un trittico) e suo fratello Folco (probabilmente un ritratto). Altre opere dell'artista arrivarono poi in citt\u00e0 in altri modi, come la \"Madonna in trono tra due angeli\", a Firenze almeno dall'ultimo decennio del Quattrocento, il \"Ritratto d'uomo con una medaglia romana\", forse il medaglista Niccol\u00f2 di Forzore Spinelli, e l'\"Uomo con la lettera\", gi\u00e0 nelle collezioni Corsini. Un altro fiorentino nelle Fiandre, Pierantonio Baroncelli, si fece ritrarre da un anonimo seguace di Memling in un trittico gi\u00e0 in Santa Maria Nuova e oggi agli Uffizi, nelle due ante superstiti. Molto probabile \u00e8 che comunque il numero di dipinti fiamminghi posseduti dalle famiglie fiorentine fosse ancora pi\u00f9 alto delle opere oggi sicuramente individuate. \nPi\u00f9 rari furono gli scambi inversi, ma non assenti. La famiglia Mouscron ad esempio riusc\u00ec ad ottenere da Michelangelo una \"Madonna col Bambino\" (1503-1505 circa) oggi a Bruges.\nInfluenze stilistiche.\nLe scuole pittoriche fiorentina e fiamminga avevano in comune la ricerca di una maggiore aderenza alla realt\u00e0 oggettiva, che si traduceva per\u00f2 in mezzi diversi: la costruzione prospettica nel primo caso, la minuzia del dettaglio nel secondo. Le due scuole ebbero modo di confrontarsi e influenzarsi vicendevolmente: per le Fiandre partirono ad esempio opere di Luca della Robbia e Michelangelo (la \"Madonna di Bruges\"), mentre nel suo viaggio italiano Rogier van der Weyden fu influenzato dall'Angelico. \nInfluenze fiamminghe si trovano nella pittura luminosa di Domenico Veneziano e dell'Angelico, nelle sperimentazioni di Filippo Lippi, fino alle esperienze della terza generazione come Sandro Botticelli e Domenico Ghirlandaio. Ghirlandaio in particolare arriv\u00f2 a copiare il gruppo dei pastori del \"Trittico Portinari\" nel \"Adorazione dei pastori\" e compose un vaso di fiori su un tappeto colorato di gusto prettamente nordico nella \"Madonna in trono col Bambino e santi\" degli Uffizi. Tra le conquiste fiamminghe che pi\u00f9 influenzarono la scuola locale ci furono la resa materica delle superfici, l'importanza del paesaggio nello sfondo e l'uso della natura morta, sebbene ancora relegata a dettagli secondari del dipinto. Inoltre fu importante la maggiore attenzione alla resa fisiognomica dei personaggi e i giochi di luci ed ombre, anche con molteplici fonti di luce, come apprese Piero della Francesca."}
{"id": "3016221", "revid": "36426", "url": "https://it.wikipedia.org/wiki?curid=3016221", "title": "Madonna della Misericordia (Ghirlandaio)", "text": ""}
{"id": "3016223", "revid": "136801", "url": "https://it.wikipedia.org/wiki?curid=3016223", "title": "Wimbledon 2010", "text": ""}
{"id": "3016231", "revid": "158913", "url": "https://it.wikipedia.org/wiki?curid=3016231", "title": "Atalia", "text": ""}
{"id": "3016242", "revid": "729019", "url": "https://it.wikipedia.org/wiki?curid=3016242", "title": "Todd Finlay", "text": "Biografia.\nNato a Melbourne si \u00e8 diplomato alla Ivanhoe Grammar School nel 2000, e ha successivamente frequentato l'Universit\u00e0 di Victoria studiando diritto bancario e finanziario. Finlay giocava a football australiano si \u00e8 trasferito a Sydney per la sua attivit\u00e0 di personal trainer. A 23 anni inizia la sua carriera di modello e viene messo sotto contratto dalla Chadwick Model Management, ha lavorato con grandi compagnie come Jockey, AussieBum, Ralph Lauren, Puma, Reebok, Emporio Armani, Everlast, Levi's, Men's Health, Fitness First e Hugo Boss. Nel 2008 Finlay ha partecipato a sette puntate del programma televisivo \"Hole in the Wall\". Dal 2011 al 2012 ha lavorato a Londra sempre come personal trainer per poi stabilirsi negli Stati Uniti d'America."}
{"id": "3016260", "revid": "2093383", "url": "https://it.wikipedia.org/wiki?curid=3016260", "title": "DeMarcus Cousins", "text": "Il suo soprannome \u00e8 \"Boogie\".\nCaratteristiche tecniche.\nRitenuto a lungo uno dei migliori centri della lega, \u00e8 ottimo nella fase offensiva per via del suo controllo palla e della sua abilit\u00e0 nel tirare sia da 2 che da 3 punti. \u00c8 ottimo anche nei movimenti in post e spalle a canestro e a rimbalzo.\nPecca invece nella fase difensiva e nelle palle perse, oltre che dal punto di vista caratteriale in quanto ha ricevuto molti falli tecnici, multe, espulsioni e squalifiche nel corso della carriera per via anche di veementi proteste o gesti violenti in campo.\nCarriera.\nHigh school.\nHa frequentato la John L. LeFlore High School, nella sua citt\u00e0 natale, Mobile. Nell'anno da senior teneva medie molto alte in diverse statistiche: 24,1 punti, 13,2 rimbalzi, 4,6 assist, 5,19 palle rubate, e 3,23 stoppate a partita.\n\u00c8 stato convocato all'evento 2009 del McDonald's All-American Team, dove ha realizzato 14 punti e 8 rimbalzi in 17 minuti. Nell'estate dell'anno stesso ha partecipato a diversi eventi importanti di basket giovanili negli USA, tra cui sono da citare il Nike Hoop Summit al Rose Garden di Portland e il Jordan Brand Classic al Madison Square Garden di New York.\nCousins ha avuto anche la possibilit\u00e0 di prendere parte nel 2009 alla Nazionale Juniores degli Stati Uniti d'America assieme ai futuri NBA John Wall, Xavier Henry e Avery Bradley.\nUniversit\u00e0.\nGi\u00e0 nel 2008 si era assicurato la frequenza dell'universit\u00e0 UAB (University of Alabama at Birmingham), tuttavia ci rinuncia perch\u00e9 l\u00ec non avrebbe trovato Mike Davis, da cui avrebbe voluto essere allenato. Si impegn\u00f2 allora con Memphis, nell'universit\u00e0 della citt\u00e0 del Tennessee, ma dal momento che l'allenatore della squadra nell'NCAA dell'ateneo, John Calipari, venne trasferito all'Universit\u00e0 del Kentucky, Cousins decise di muoversi con lui. Anche NC State, Washington e UAB erano interessate a lui prima che andasse agli Wildcats.\nCoach Calipari, che \u00e8 uno dei pi\u00f9 noti allenatori americani di pallacanestro NCAA, ha dopo poche partite espresso parole entusiaste nei confronti di Cousins:\nSono state 37 le sue partite in NCAA, e, seppur non con un minutaggio molto alto, circa 23 minuti di media a partita, garantendo prestazioni di gran livello.\nAssieme alla prima scelta del draft 2010 John Wall, e agli altri selezionati al primo giro dello stesso anno Daniel Orton e Eric Bledsoe, DeMarcus e i Kentucky Wildcats raggiunsero i quarti di finale del campionato 2010 NCAA. Cousins in questo tenne una media di 15,1 punti, 9,8 rimbalzi e 1,8 stoppate a partita. Fu il leader della Southeastern Conference in quanto a rimbalzi. Il 7 aprile 2010 si \u00e8 dichiarato eleggibile per il draft NBA 2010.\nNBA.\nIl 24 giugno 2010 \u00e8 stato selezionato dalla franchigia NBA dei Sacramento Kings, come quinta scelta assoluta del draft.\nSacramento Kings (2010-2017).\nStagione da \"rookie\".\nIl 7 luglio 2010 firma un contratto da due anni per 7 milioni di dollari con un'opzione per il terzo e quarto anno con i Kings, raggiungendo un nucleo di giovani promesse tra cui la matricola dell'anno per la stagione 2009-10 Tyreke Evans, Jason Thompson, Omri Casspi e Dont\u00e9 Greene. Le sue performance nella Summer League di Las Vegas sono promettenti, realizzando quattro doppie-doppie nelle prime quattro partite, e viene nominato Rookie del Mese di luglio 2010.\nL'inizio vero tra i professionisti \u00e8 per\u00f2 quantomai complicato: giocate di grande talento, ottimi movimenti in post (anche sfidando veterani come Pau Gasol), e potenza fisica passano spesso in secondo piano, per contro emergono i problemi caratteriali per cui la decisione di scegliere Cousins fu ritenuta dagli esperti rischiosa. In uno dei primi allenamenti litiga con lo staff dei Kings e, durante un allenamento a fine novembre, durante un periodo di pessimi risultati per la sua squadra, viene cacciato da Coach Paul Westphal dopo un diverbio con lo stesso.\nStagione 2013-2014.\nAd inizio stagione ha firmato un'estensione contrattuale che ha prolungato il suo contratto con i Kings fino al termine della stagione 2016-2017. Con i 16 punti ed 11 rimbalzi della partita persa per 108-93 contro gli Oklahoma City Thunder il 19 gennaio 2014 ha registrato la sua quattordicesima doppia doppia consecutiva: si tratta del record di doppie doppie consecutive nella storia dei Sacramento Kings. Due giorni pi\u00f9 tardi, il 21 gennaio, segnando 18 punti e catturando 11 rimbalzi in una partita vinta per 114-97 sul campo dei New Orleans Pelicans ha fatto registrare la sua quindicesima doppia doppia consecutiva; questa striscia di doppie doppie consecutive si \u00e8 interrotta il 2 gennaio in una partita contro gli Houston Rockets, nella quale Cousins ha segnato 2 punti, catturato 4 rimbalzi e fatto 3 assist, 2 stoppate ed una palla recuperata in 9 minuti di gioco, al termine dei quali ha dovuto abbandonare l'incontro per un infortunio alla caviglia, che gli ha fatto saltare le 6 successive partite dei Kings (chiuse con altrettante sconfitte); a causa dell'infortunio ha mancato la convocazione per l'All-Star Game pur essendo a livello statistico uno dei migliori centri della Western Conference.\n\u00c8 tornato in campo il 3 febbraio in una vittoria casalinga per 99-70 contro i Chicago Bulls, nella quale segnando 25 punti e catturando 16 rimbalzi ha fatto registrare una doppia doppia (la ventinovesima della sua stagione) ed ha contribuito a far tirare i Bulls con il 28,2% dal campo: si tratta della percentuale al tiro pi\u00f9 bassa mai concessa dai Kings alla squadra avversaria nell'intera storia della franchigia californiana. Durante la partita vinta per 102-97 sul campo dei New Orleans Pelicans il 31 marzo 2014 ha superato quota punti segnati nella NBA. Ha chiuso la stagione con un totale di 71 partite giocate e medie di 22,7 punti, 11,7 rimbalzi, 2,9 assist, 1,5 palle recuperate ed 1,3 stoppate a partita, con il 49,9% nel tiro da due punti ed un PER di 26,1 (quinto migliore in tutta la NBA in stagione) in 32,4 minuti di media a partita (tutti massimi in carriera). Inoltre \u00e8 anche diventato il giocatore dei Sacramento Kings ad ottenere pi\u00f9 doppie doppie in una singola stagione, superando Chris Webber in questa statistica.\nStagione 2014-2015.\nPartecipa per la prima volta in carriera all'All-Star Game, segnando 14 punti con 7 rimbalzi ed 1 assist in 18 minuti di gioco. Il 13 marzo 2015 nella partita persa per 114-107 sul campo dei Philadelphia 76ers segna 39 punti (suo massimo personale in stagione) e cattura 24 rimbalzi, stabilendo quindi il suo primato personale in questa statistica. Nel corso dell'anno riesce anche a fare due triple doppie consecutive. Viene nominato per la prima volta in carriera nell'All-NBA Second Team.\nStagione 2015-2016.\nIl 9 novembre 2015 con una partita da 21 punti e 12 rimbalzi in una sconfitta casalinga contro i San Antonio Spurs ha totalizzato la sua duecentesima doppia-doppia in carriera. Nella partita vinta 108-97 contro gli Indiana Pacers del 23 gennaio 2016 realizza 48 punti (suo nuovo career-high) conditi da 13 rimbalzi, diventando cos\u00ec l'unico giocatore ad aver fatto almeno due partite da 40 punti e 10 rimbalzi in una singola stagione negli ultimi 30 anni. Il 26 gennaio Cousins migliora ulteriormente il suo career-high, segnando 56 punti (oltre a 12 rimbalzi) contro gli Charlotte Hornets, nella partita immediatamente successiva a quella contro i Pacers; vince inoltre per la seconda volta in stagione il premio di giocatore della settimana della Western Conference. 56 punti rappresentano inoltre il record di franchigia per i Sacramento Kings (il precedente record di punti in una singola gara era di 51 ed apparteneva a Chris Webber) e inoltre record stagionale in NBA.\nIl 28 gennaio viene scelto dai coach NBA come riserva per l'All-Star Game di Toronto, nel quale segna 11 punti; partecipa inoltre allo Skills Challenge dell'All-Star Game. Nel corso della stagione vince anche per due volte il premio di miglior giocatore della settimana della Western Conference. A fine stagione viene nominato per il secondo anno consecutivo nell'All-NBA Second Team.\nStagione 2016-2017.\nNella stagione 2016-2017 supera Chris Webber diventando il giocatore con pi\u00f9 doppie-doppie nella storia dei Sacramento Kings; pochi giorni pi\u00f9 tardi diventa anche il giocatore ad aver fatto pi\u00f9 partite consecutive con almeno 30 punti segnati nella storia della franchigia, superando anche in questa statistica lo stesso Webber. Il 20 dicembre 2016 segna 55 punti nella partita casalinga vinta per 126-121 contro i Portland Trail Blazers, arrivando ad un punto dal suo career-high (56 punti, fatti nella stagione 2015-2016) e stabilendo il nuovo record di punti segnati in una singola partita nel Golden1 Center, nuova arena dei Kings inaugurata all'inizio della stagione 2016-2017. Il 5 dicembre viene riportata la notizia che Cousins e Matt Barnes sono stati denunciati per aver causato una rissa in un night club di New York. Il 31 gennaio secondo i media locali, Cousins non sar\u00e0 processato per la rissa di dicembre.\nViene convocato per il terzo anno consecutivo tra le riserve della Western Conference all'All-Star Game, nel quale partecipa anche allo Skills Challenge per il secondo anno consecutivo; inoltre, vince il premio di giocatore della settimana della Western Conference per la settimana tra il 22 ed il 29 gennaio 2017, grazie a medie di 27,8 punti, 14,5 rimbalzi, 6 assist, 1,5 palle recuperate ed 1,3 stoppate in 4 partite, 3 delle quali vinte dai californiani: si tratta della sua quinta vittoria in carriera di questo riconoscimento (l'unico giocatore dei Kings ad aver vinto pi\u00f9 volte tale premio \u00e8 Chris Webber, a quota 7).\nNew Orleans Pelicans (2017-2018).\nIl 20 febbraio 2017, poche ore dopo la fine dell'All-Star Game viene ceduto, assieme al compagno di squadra Omri Casspi, ai New Orleans Pelicans, in cambio di Tyreke Evans, Langston Galloway, Buddy Hield, la prima scelta dei Pelicans al Draft NBA 2017 ed una seconda scelta (di propriet\u00e0 della franchigia di New Orleans ma proveniente dai Philadelphia 76ers) nel medesimo Draft. Il 3 marzo 2017 nella partita persa per 101-98 dopo un tempo supplementare contro i San Antonio Spurs cattura 23 rimbalzi, eguagliando cos\u00ec alla quarta partita in maglia Pelicans il record di franchigia per numero di rimbalzi catturati in una singola partita, precedentemente detenuto da Tyson Chandler. Il 31 marzo 2017 segna 37 punti nella sua prima sfida contro i Sacramento Kings.\nIl 26 gennaio 2018, dopo un'ottima prima parte di regular season (da segnalare una sua prestazione storica in tripla doppia da 44 punti, 24 rimbalzi e 10 assist contro i Chicago Bulls), in cui aveva anche ricevuto la quarta nomina di fila all'All-Star Game, a pochi secondi dal termine della partita vinta per 115-113 contro gli Houston Rockets, riporta la rottura totale del tendine di Achille sinistro, terminando cos\u00ec anzitempo la stagione e dovendo subire uno stop forzato di diversi mesi.\nGolden State Warriors (2018-2019).\nIl 3 luglio 2018 Cousins firma un contratto annuale da 5,3 milioni di dollari con i Golden State Warriors, squadra che in quella stagione poteva schierare addirittura un intero quintetto di All Star vista la presenza nel roster di Stephen Curry, Klay Thompson, Draymond Green e Kevin Durant. Con gli Warriors, Cousins debutta una volta smaltito l'infortunio il 19 gennaio 2019 partendo titolare contro i Los Angeles Clippers mettendo a segno 14 punti, contribuendo cos\u00ec al successo per 112-94 dei giallobl\u00f9. Il 16 aprile si infortuna in gara 2 contro i Los Angeles Clippers procurandosi uno strappo muscolare alla coscia, che lo tiene fuori per circa un mese e mezzo (non si tratter\u00e0 dell'unica pesante defezione avuta dai Warriors durante i play-off). Ritorna in campo il 2 giugno nelle Finals contro i futuri campioni dei Toronto Raptors, mettendo a referto 11 punti, 10 rimbalzi, 6 assist e 2 stoppate in 28 minuti di utilizzo.\nLos Angeles Lakers (2019-2020).\nIl 6 luglio 2019 firma un contratto annuale da 2,3 milioni con i Los Angeles Lakers di LeBron James. Cousins ritrover\u00e0 i suoi ex compagni ai New Orleans Pelicans Rajon Rondo e Anthony Davis. Il 15 agosto 2019 riporta una rottura del crociato che lo terr\u00e0 a lungo fuori dal parquet. Il 22 febbraio 2020, i Lakers lo tagliano per far spazio a Markieff Morris.\nHouston Rockets (2020-2021).\nIl 1\u00ba dicembre 2020 firma un contratto di un anno con gli Houston Rockets. Il 23 febbraio 2021, dopo 9 partite disputate, viene tagliato.\nLos Angeles Clippers (2021).\nIl 5 aprile 2021 firma un contratto di 10 giorni con i Los Angeles Clippers.\nMilwaukee Bucks (2021).\nIL 28 novembre 2021 firma un contratto non garantito di un anno con i Milwaukee Bucks\nNazionale.\nDopo aver giocato con l'Under-18, nel 2014 \u00e8 stato convocato per i Mondiali di pallacanestro con la Nazionale statunitense. Esordisce nei Mondiali contro la Finlandia il 30 agosto 2014, segnando 9 punti e catturando 10 rimbalzi. Contribuisce alla vittoria del torneo, realizzando 11 punti con 9 rimbalzi nella finale contro la Serbia e tenendo medie complessive di 9,6 punti, 5,6 rimbalzi e 1,3 palle recuperate in 13,5 minuti a partita ed il 70,2% dal campo.\nNel 2016 fa parte della lista dei 12 convocati per le Olimpiadi di Rio de Janeiro, nelle quali vince la medaglia d'oro tenendo medie di 8,6 punti, 4,4 rimbalzi e 1,6 assist in 14,1 minuti a partita, con il 61,5% dal campo; segna 13 punti e cattura 12 rimbalzi (di cui 11 punti e 12 rimbalzi nell'arco dei primi due quarti di gioco) nella finale vinta per 96-66 contro la Serbia, che gi\u00e0 era stata avversaria della squadra statunitense nella finale di due anni prima ai Mondiali."}
{"id": "3016262", "revid": "400518", "url": "https://it.wikipedia.org/wiki?curid=3016262", "title": "Analisi del comportamento applicata", "text": ""}
{"id": "3016263", "revid": "400694", "url": "https://it.wikipedia.org/wiki?curid=3016263", "title": "Bruno Battisti D'Amario", "text": "Biografia.\nIn attivit\u00e0 dal 1958 \u00e8 considerato uno dei massimi esponenti del chitarrismo nazionale e internazionale, esibendosi in concerto nelle pi\u00f9 celebrate Istituzioni musicali italiane e straniere; ha collaborato con i pi\u00f9 importanti direttori d'orchestra: Franco Ferrara, Pierre Boulez, Gianandrea Gavazzeni, Lovro von Mata\u010di\u0107, Pierluigi Urbini, Daniele Paris, Ennio Morricone, Bruno Maderna, Pietro Argento, Carlo Alberto Pizzini (del quale ha eseguito in prima assoluto il concerto per chitarra e orchestra \"Para tres hermanas\") e moltissimi altri.\nIn concerti di musica da camera ha suonato con i pi\u00f9 importanti solisti e interpreti internazionali: Severino Gazzelloni, Dino Asciolla, Pina Carmirelli, Bruno Giuranna, A. Persichilli, M. De Robertis, P. Bernardi, A.M. Pernafelli, E. Zanibon, G. Anedda, I Solisti di Roma, Nuova Consonanza, ecc.\nProveniente da una famiglia di musicisti, riceve la sua formazione musicale al Conservatorio Santa Cecilia di Roma, dove \u00e8 allievo di Benedetto Di Ponio e di Mario Gangi, e dove si diploma in chitarra e in composizione; proprio in questo periodo conosce Ennio Morricone, che lo coinvolge come musicista e solista di chitarra classica ed elettrica nella realizzazione di incisioni per alcuni cantanti della RCA Italiana e per i film western di Sergio Leone. La sua chitarra si ascolta, ad esempio, nelle colonne sonore composte da Ennio Morricone per i film \"Per qualche dollaro in pi\u00f9\", \"Il buono, il brutto, il cattivo\", \"C'era una volta il West\", \"Il mio nome \u00e8 Nessuno\", \"Metti, una sera a cena\", \"Sacco e Vanzetti\", \"Indagine su un cittadino al di sopra di ogni sospetto \", nelle musiche di Armando Trovajoli per la commedia musicale \"Rugantino\", nella colonna di Riz Ortolani per il film \"Fratello sole sorella luna\", in quella di Fiorenzo Carpi per lo sceneggiato \"Le avventure di Pinocchio\" e in molte colonne sonore di Nino Rota (tra le quali ricordiamo \"Romeo e Giulietta\") ecc.\n\u00c8 il vincitore dell'unico concorso per chitarra indetto dalla Rai Radiotelevisione Italiana per l'assunzione a tempo indeterminato nei propri organici (assunzione in seguito rifiutata per potersi dedicare alla carriera concertistica).\nDal 1969 ha iniziato la sua attivit\u00e0 didattica insegnando nei Conservatori di Stato L. D'Annunzio di Pescara, San Pietro a Maiella di Napoli, Luigi Cherubini di Firenze, Santa Cecilia di Roma. Ha inoltre insegnato in numerosissimi prestigiosi corsi di perfezionamento nazionali e internazionali tra cui ricordiamo quelli di Sorrento, Ravello, Mezzolombardo, Udine, Atri, Accademia Musicale Pescarese, Ars Academy ecc. Ha preso parte al Festival delle Nazioni di Citt\u00e0 di Castello.\nLavora anche con l'orchestra di Armando Trovajoli, prendendo parte nella stagione 1962-1963 alla commedia musicale Rugantino di Garinei e Giovannini, ed ha l'occasione di collaborare con i Marc 4, divenendo di fatto uno dei componenti del gruppo; entra inoltre nell'Orchestra della Rai.\nA partire dal 1969 realizza alcuni album strumentali di chitarra per la sottoetichetta della Vedette di Armando Sciascia, la Phase 6 Super Stereo.\nCollabora poi con Nicola Piovani, e viene da lui coinvolto nella registrazione di due album di Fabrizio De Andr\u00e9, \"Non al denaro, non all'amore n\u00e9 al cielo\" e \"Storia di un impiegato\". Negli anni settanta si dedica anche all'attivit\u00e0 di arrangiatore, lavorando tra gli altri con Umberto Bindi per l'album \"Io e il mare\" e con Chiara Grillo (che \u00e8 stata anche una sua allieva) per \"La rondine\".\nAttualmente ha ripreso una intensa attivit\u00e0 come compositore scrivendo brani per chitarra sola, chitarra e altri strumenti, chitarra e orchestra. Molte di queste opere saranno a breve stampate dalle Edizioni Sconfinarte di Milano.\nLa Gangemi Editore ha stampato il libro \"I tarocchi, meditazioni e musica\", un viaggio interiore attraverso le carte degli Arcani Maggiori dei Tarocchi espresso musicalmente da 22 particolari composizioni per chitarra e nastro magnetico. Il libro, visto il successo ottenuto, \u00e8 stato recentemente stampato anche in lingua inglese per il mercato americano.\nIl 7 giugno 1984 \u00e8 stato insignito di medaglia d'oro dal Centro Internazionale di Arte e Cultura \"Foyer des artistes\" con la seguente dicitura: \"per avere, attraverso una encomiabile attivit\u00e0 concertistica e didattica in Italia e all'estero, fatto conoscere l'arte della chitarra classica\".\nAd Alessandria il 29 settembre 2001 nell'ambito del 6\u00ba Convegno Internazionale di Chitarra, gli viene assegnata la Chitarra d'oro per la didattica.\nDiscografia.\nCollaborazioni.\nDischi di altri artisti in cui ha suonato Bruno Battisti D'Amario. Tranne dove indicato, i dischi sono da intendersi come album 33 giri o CD.\nColonne sonore.\nColonne sonore in cui ha suonato in qualit\u00e0 di solista di chitarra classica e chitarra elettrica Bruno Battisti D'Amario"}
{"id": "3016265", "revid": "1372005", "url": "https://it.wikipedia.org/wiki?curid=3016265", "title": "Uziel Gal", "text": "\u00c8 divenuto famoso per essere stato il progettista dell'omonima famiglia di armi da fuoco IMI Uzi.\nBiografia.\nOrigini e formazione.\nNacque il 15 dicembre 1923 a Weimar (Germania) da una famiglia ebraica. I suoi genitori divorziarono quando era giovane e crebbe principalmente con la madre in una fattoria piena di oggetti d'antiquariato, tra cui alcune vecchie armi.\nQuando Hitler sal\u00ec al potere nel 1933, la scuola ebraica che frequentava si trasfer\u00ec in Inghilterra con tutti i suoi studenti; nel 1936 Gal si rec\u00f2 dal padre (emigrato in Palestina) nel kibbutz \"Yagur\" nel Nord di Israele, zona coinvolta nel Mandato britannico della Palestina. Dopo la laurea entr\u00f2 a far parte del Palmach (sezione paramilitare dell'Haganah) e si specializz\u00f2 nella manutenzione delle armi.\nIl dopoguerra e la progettazione dell'UZI.\nNel 1943 venne arrestato dalle forze britanniche (che governarono sulla Palestina fino al 1948) per il possesso illegale di una pistola e venne condannato a sei anni di carcere. Tuttavia dopo circa due anni di prigione venne assolto e torn\u00f2 nello Yagur nel 1946.\nDurante la guerra arabo-israeliana del 1948 (per gli israeliani \"guerra d'indipendenza\"), Gal partecip\u00f2 a numerose battaglie nel Nord di Israele. Dopo la fondazione dello Stato di Israele (maggio 1948) frequent\u00f2 un corso di formazione per diventare un ufficiale, durante il quale present\u00f2 il prototipo della prima mitragliatrice Uzi che aveva sviluppato nello Yagur.\nIl servizio all'IDF.\nIl progetto venne spedito all'industria militare israeliana \"IMI\" (Israel Military Industries) perch\u00e9 continuasse a sviluppare il progetto. Dopo oltre due anni di sviluppi e modifiche, le forze di difesa israeliane (IDF, Israel Defense Forces, o Tzva HaHagana LeYisra'el) adottarono la nuova arma come propria mitragliatrice ufficiale e la chiamarono Uzi, come il suo inventore. Gal non voleva che l'arma prendesse il suo nome, ma la sua richiesta fu ignorata.\nGal rest\u00f2 al servizio delle IDF fino al 1975 e si ritir\u00f2 (a causa di una seria malattia cerebrale che aveva colpito la figlia Tamar) con il grado di tenente colonnello. Durante i suoi 27 anni di servizio ha lavorato su diversi progetti. Ha vinto alcuni dei pi\u00f9 alti riconoscimenti nazionali per il suo lavoro sullo sviluppo della Uzi, tra cui una decorazione militare israeliana (Tzalash HaRamatkal) nel 1955, e nel 1958 fu il primo a ricevere il riconoscimento per la Sicurezza di Israele, consegnatogli dal primo ministro David Ben-Gurion.\nIl trasferimento negli USA e la morte.\nNel 1976 si trasfer\u00ec con la famiglia a Philadelphia (Pennsylvania) per permettere alla figlia di ricevere le speciali attenzioni mediche che necessitava. Tuttavia Tamar mor\u00ec nel 1984 per un tumore al cervello.\nGal continu\u00f2 a lavorare negli USA come sviluppatore indipendente di vari disegni e progetti, fino ai suoi ultimi giorni. Mor\u00ec il 7 settembre 2002, dopo un anno di lotta contro il cancro, e fu sepolto nel kibbutz Yagur vicino alla moglie ed alla figlia."}
{"id": "3016268", "revid": "287814", "url": "https://it.wikipedia.org/wiki?curid=3016268", "title": "Basilica di San Biagio (Maratea)", "text": "La basilica e santuario di San Biagio \u00e8 il principale luogo di culto cattolico del comune di Maratea, in Basilicata.\n\u00c8 il cuore religioso della comunit\u00e0 cristiana locale e custode delle reliquie del patrono Biagio.\nSi trova nel punto pi\u00f9 alto della citt\u00e0 vecchia di Maratea, detta \"Castello\", e ne \u00e8 la chiesa parrocchiale. Tradizione vuole sia sorta sul sito di un tempio pagano dedicato a Minerva. Nel 1940 \u00e8 stata elevata alla dignit\u00e0 di basilica minore.\nStoria.\nLeggenda e tradizione popolare vuole che la chiesa sia nata riadattando al culto cristiano un tempio pagano, di origine incerte, dedicato alla dea Minerva, Sebbene finora non siano state ufficialmente riscontrate prove dell'esistenza di tale tempio, il sito \u00e8 conforme alla localizzazione di un santuario costiero pagano. In aggiunta a ci\u00f2 va ricordato che una breve campagna archeologica condotta nelle vicinanze ha restituito materiale di et\u00e0 romana.\n\u00c8 opinione comune che la primitiva chiesa consistesse solo nell'attuale presbiterio, e la memoria popolare ricorda fosse dedicata in origine alla Madonna delle Grazie.\nQuando vi furono trasferite le reliquie del santo armeno, il sacro edificio divenne con tale acquisizione il Santuario del Santo Biagio, eletto patrono della citt\u00e0: tale evento \u00e8 comunemente datato all'anno 732.\nNel 1324, la Parrocchia di San Biagio estendeva la sua giurisdizione sulla parrocchia della vicina Castrocucco, e risultava essere l'Arcipretura del territorio nei documenti della diocesi di Cassano, a cui le due parrocchie appartenevano dopo essere state scorporate dalla Diocesi di Policastro.\nNel 1562 fu interessata da alcuni lavori di restauro ad opera della locale confraternita di San Biagio. Nello stesso anno, il giorno 4 marzo, il papa Pio IV concesse un tesoro d'indulgenze alla chiesa e riconobbe quello che per i cattolici \u00e8 il miracolo della Santa Manna.\nPer quanto riguarda l'architettura, non si conoscono per certo n\u00e9 l'epoca n\u00e9 le modalit\u00e0 con cui la chiesa primitiva fu ampliata con la costruzione del corpo che ospita le tre navate, decorate con massicce volte in stile romanico.\nNel 1618 (secondo altre fonti nel 1619) la suddetta confraternita fece costruire una cappella per ospitare l'urna con le reliquie del santo. Un documento settecentesco ricorda cos\u00ec l'evento:\nLa chiesa, nello stesso secolo, fu poi seriamente danneggiata da un incendio scaturito da un fulmine caduto nella notte del 16 ottobre 1624, che distrusse i documenti storici custoditi nell'archivio parrocchiale. La cappella con le reliquie fu poi posta sotto la tutela della regia curia dal re Filippo IV d\u2019Asburgo con lettera reale datata 23 dicembre 1629: da allora \u00e8 nota popolarmente con il nome di \"Regia Cappella\".\nNella prima met\u00e0 del XVIII secolo il parroco Gaetano Ventapane spese molte sue sostanze per abbellire la chiesa, facendo costruire l'attuale piazzale antistante la chiesa, sostenuto da poderose sostruzioni a secco, e realizzando il loggione a tre arcate. Nel 1741 fu costruito il campanile, di stile vagamente bizantino.\nNel 1878 la chiesa fu nuovamente restaurata dal parroco Gennaro Buraglia, che ricopr\u00ec la Regia Cappella di nuovi marmi di Carrara.\nIl 10 agosto 1940 il santuario fu elevato a dignit\u00e0 di basilica pontificia da Pio XII, che fece comunicare la notizia al vescovo Federico Pezzullo, titolare della cattedra vescovile della diocesi di Policastro Bussentino, in cui Maratea era rientrata dall'anno 1898, con il seguente telegramma:\nTra il 1963 e il 1969 la chiesa fu oggetto di un massiccio lavoro di restauro, che cancell\u00f2 le stratificazioni architettoniche della chiesa, modificandone parzialmente la struttura interna ed eliminando quasi tutte le opere d'arte presenti. Queste ultime, insieme con gli altari marmorei, furono ricollocati nella chiesa tra il 1976 e il 1982 per opera del locale centro culturale.\nIl 29 giugno 2021 \u00e8 stata riaperta al culto dopo alcuni lavori di restauro dell'interno e dell'esterno della struttura.\nArchitettura e arte.\nEsterno.\nLa facciata della chiesa presenta un portico a tre arcate di stile neoclassico, con quattro colonne che sorreggono un timpano triangolare, in cui trova posto una nicchia con una piccola statua di San Biagio in marmo bianco.\nLa navata settentrionale della chiesa \u00e8 sorretta da tre massicci contrafforti, mentre quella meridionale poggia in parte su un costone di roccia.\nAl lato sinistro della struttura si alza il piccolo campanile.\nInterno.\nLa chiesa \u00e8 divisa in quattro ambienti: tre navate e il presbiterio, grande quasi quanto la navata centrale. La chiesa oggi appare ornata con arcate in stile romanico, sebbene prima dei lavori del 1963-69 le volte avevano disegno vario, dal toscano al gotico.\nLa chiesa oggi non ospita opere d'arte in quantit\u00e0 copiosa.\nL'opera pi\u00f9 antica presente nella chiesa \u00e8 l'affresco che rappresenta la \"Madonna con il Bambino\", comunemente chiamato \"Madonna del Melograno\", datato al tardo XV secolo, posto sul primo pilastro a sinistra della navata centrale. Segue il tabernacolo in marmo, datato 1519, donato alla chiesa da Guglielmo Diodato. L'opera rappresenta un'arca, completa di oranti che contemplano il SS. Sacramento. L'antico fonte battesimale in pietra, posto tra una navata laterale e quella centrale, \u00e8 datato al XV-XVI secolo.\nRisalgono al XVIII secolo gli altari marmorei policromi, il bassorilievo dell\u2019\"Annunciazione\", che rappresenta la scena canonica con la Madonna e l'arcangelo Gabriele, e quello della cosiddetta \"Madonna della Sapienza\" o Madonna del Rosario, la cui base \u00e8 datata 1755. Di pregevole fattura \u00e8 la statua della Madonna delle Grazie, in legno, del XVIII secolo.\nRisalgono al XVIII-XIX secolo i due bei dipinti di \"San Biagio in Gloria\", che rappresenta il santo su una nuvola accompagnato da angeli in atto di proteggere la citt\u00e0 vecchia rappresentata come un grande castello, e quello di \"San Macario\", che rappresenta il santo eremita.\nLa Regia Cappella.\nLa cappella fu costruita nel 1618 o 1619. Fu poi rifabbricata nel 1621 e abbellita con stucchi in oro nel 1687 con beneplacito vescovile. Venne dichiarata \"regia cappella\" nel 1629.\nOriginariamente posta sul lato destro della navata centrale, la cappella fu spostata al centro del presbiterio nel 1940, e sopraelevata su un piedistallo molto alto. Durante i lavori del 1963-69 fu prima collocata nella navata sinistra, poi alloggiata nella sistemazione attuale, cio\u00e8 fabbricata a terra in fondo al presibiterio.\nFino ai recenti lavori l'esterno della cappellina era adornato con una cupoletta in marmo e con piccoli angeli in stucco, oggi scomparsi. Attualmente la cappella \u00e8 sormontata da una cupola in stucco bianco. L'interno, oggi coperto da un fondo di marmo giallo, era ornato di stucchi in oro. Il parroco Carmine Iannini, nel 1835, descriveva l'interno della cappella:\nLa suddetta statua, in argento, fu cesellata a partire dal 1699, con l'artista Parascandolo di Napoli che modell\u00f2 la testa, per poi essere completata da Domenico De Blasio nel 1706. Nel 1873 sub\u00ec il furto della croce processionale, fino ad essere strappata per sempre dalla vista dei fedeli da ignoti ladri la notte del 28 ottobre 1976. La statua che \u00e8 oggi conservata nella \"Regia Cappella\" \u00e8 una fedele copia dell'originale, opera del veneziano Romano Vio.\nPrivilegi e grazie concesse alla chiesa dai papi.\nNumerose sono state le donazioni d'indulgenze e privilegi da parte dei papi alla chiesa di San Biagio di Maratea.\nLe principali furono:"}
{"id": "3016269", "revid": "136801", "url": "https://it.wikipedia.org/wiki?curid=3016269", "title": "Donald Budge", "text": ""}
{"id": "3016272", "revid": "300067", "url": "https://it.wikipedia.org/wiki?curid=3016272", "title": "Abi Olajuwon", "text": ""}
{"id": "3016274", "revid": "80598", "url": "https://it.wikipedia.org/wiki?curid=3016274", "title": "Memphis (gruppo musicale italiano)", "text": ""}
{"id": "3016277", "revid": "483293", "url": "https://it.wikipedia.org/wiki?curid=3016277", "title": "Haile Gebreselassie", "text": ""}
{"id": "3016278", "revid": "298229", "url": "https://it.wikipedia.org/wiki?curid=3016278", "title": "IAAF Golden League 1998", "text": "La IAAF Golden League 1998 \u00e8 stata la I edizione della IAAF Golden League, circuito internazionale di meeting di atletica leggera organizzato annualmente dalla IAAF dal 1998 al 2009, facente parte del circuito di meeting IAAF Grand Prix (dal 1998 al 2005) divenuto poi IAAF World Athletics Tour (dal 2006 al 2009)."}
{"id": "3016280", "revid": "483293", "url": "https://it.wikipedia.org/wiki?curid=3016280", "title": "\u00c5F Golden League 2009", "text": ""}
{"id": "3016281", "revid": "483293", "url": "https://it.wikipedia.org/wiki?curid=3016281", "title": "\u00c5F Golden League 2008", "text": ""}
{"id": "3016287", "revid": "547034", "url": "https://it.wikipedia.org/wiki?curid=3016287", "title": "Nastri d'argento 2006", "text": "La cerimonia di premiazione della 61\u00aa edizione dei Nastri d'argento si \u00e8 svolta il 7 febbraio 2006 a Roma.\nLe candidature sono state rese note il 14 gennaio 2006 presso Palazzo Fendi. Tra i 30 film segnalati nelle candidature, \"Romanzo criminale\" di Michele Placido ne ha ottenute il maggior numero, dieci, seguito a quota otto da \"La bestia nel cuore\" di Cristina Comencini e \"La febbre\" di Alessandro D'Alatri.\nIl film che ha ricevuto pi\u00f9 premi (cinque) \u00e8 \"Romanzo criminale\".\nVincitori e candidati.\nI vincitori sono indicati in grassetto, a seguire gli altri candidati."}
{"id": "3016288", "revid": "298229", "url": "https://it.wikipedia.org/wiki?curid=3016288", "title": "IAAF Golden League 1999", "text": "La IAAF Golden League 1999 \u00e8 stata la II edizione della IAAF Golden League, circuito internazionale di meeting di atletica leggera organizzato annualmente dalla IAAF dal 1998 al 2009, facente parte del circuito di meeting IAAF Grand Prix (dal 1998 al 2005) divenuto poi IAAF World Athletics Tour (dal 2006 al 2009)."}
{"id": "3016289", "revid": "923674", "url": "https://it.wikipedia.org/wiki?curid=3016289", "title": "Gabriela Szab\u00f3", "text": ""}
{"id": "3016291", "revid": "483293", "url": "https://it.wikipedia.org/wiki?curid=3016291", "title": "Campionati mondiali indoor di atletica leggera", "text": ""}
{"id": "3016292", "revid": "298229", "url": "https://it.wikipedia.org/wiki?curid=3016292", "title": "IAAF Golden League 2000", "text": "La IAAF Golden League 2000 \u00e8 stata la III edizione della IAAF Golden League, circuito internazionale di meeting di atletica leggera organizzato annualmente dalla IAAF dal 1998 al 2009, facente parte del circuito di meeting IAAF Grand Prix (dal 1998 al 2005) divenuto poi IAAF World Athletics Tour (dal 2006 al 2009)."}
{"id": "3016293", "revid": "1428919", "url": "https://it.wikipedia.org/wiki?curid=3016293", "title": "Bibliander", "text": "Biografia.\nTheodor (o Theodore o Theodorus) Bibliander fu un orientalista, traduttore e linguista.\nAl secolo Theodor Buchmann (\"Bibliander\" \u00e8 una traduzione greca del suo cognome), studi\u00f2 latino sotto Oswald Myconius, e greco ed ebraico sotto Jakob Ceporin, e segu\u00ec le lezioni a Basilea, tra il 1525 e il 1527, impartite da Johannes Oecolampadius e Konrad Pelikan.\nStudi\u00f2 anche arabo, ma con risultati non eccelsi, e altre lingue orientali. Divenne professore di teologia. Pubblic\u00f2 una grammatica ebraica nel 1535, e commentari della Bibbia. L'opera per la quale \u00e8 per\u00f2 maggiormente famoso \u00e8 la prima edizione a stampa del Corano in lingua latina (Basilea, 1543), basata sulla traduzione medievale - voluta da Pietro il Venerabile, Abate di Cluny curata da Roberto di Ketton e da Ermanno di Carinzia (o Ermanno il Dalmata), con l'aiuto di un ebreo che s'era fatto musulmano.Tale edizione includeva la \"Doctrina Machumet\", una traduzione del trattato teologico arabo-islamico noto come \"Libro delle mille domande\". Considerato il padre dell'esegesi biblica in Svizzera, Bibliander fu coinvolto in una controversia dottrinale con Pietro Martire Vermigli a proposito della predestinazione. Fu sollevato dalla sua cattedra di Teologia nel 1560 per la sua opposizione a Ginevra. Mor\u00ec di peste bubbonica."}
{"id": "3016294", "revid": "122856224", "url": "https://it.wikipedia.org/wiki?curid=3016294", "title": "Sabato Visco", "text": "Biografia.\nFu una figura di primo piano nella vita accademica e della vita politica italiana soprattutto durante il periodo fascista. Fisiologo, i suoi studi riguardarono soprattutto i problemi dell'alimentazione umana, in particolare quelli legati ad alcune sindromi carenziali quali la pellagra. I suoi successi accademici furono legati all'attivit\u00e0 politica: nazionalista, aveva preso parte all'impresa di Fiume, era stato consigliere della milizia e successivamente deputato fascista. Nel 1931 fu nominato professore ordinario di fisiologia generale nell'Universit\u00e0 di Roma, succedendo a Giulio Fano, fu poi preside della Facolt\u00e0 di Scienze dell'Universit\u00e0 di Roma, segretario del Comitato Biologico del Consiglio Nazionale delle Ricerche, fondatore (nel 1936) e direttore dell'Istituto Nazionale di Biologia (in seguito Istituto Nazionale della Nutrizione e Istituto Nazionale di Ricerca per gli Alimenti e la Nutrizione), e socio dell'Accademia Nazionale dei Lincei/Accademia d'Italia.\nVisco svolse un ruolo di primaria importanza nella politica razziale del regime fascista: fu primo firmatario del \u00ab\"Manifesto degli Scienziati razzisti\"\u00bb (15 luglio 1938), Capo dell'\"Ufficio per gli Studi e la Propaganda sulla Razza\" del Minculpop (dal febbraio 1939 al maggio 1941) come successore di Guido Landra, membro del \"Consiglio Superiore della Demografia e della Razza\", vicepresidente della \"Commissione ordinatrice\" e del \"Museo della Razza\" nell'ambito dell'E42, e fu anche candidato alla direzione della rivista \"La difesa della razza\". In un intervento alla Camera, nella primavera del 1939, Visco dichiar\u00f2 che l'universit\u00e0 italiana perdeva i docenti ebrei \u00abcon la pi\u00f9 serena indifferenza\u00bb e che anzi ne guadagnava in \u00abunit\u00e0 spirituale\u00bb.\nCon il ritorno della democrazia, il 4 gennaio 1946 una commissione di epurazione, presieduta da Benedetto Croce e Vincenzo Rivera, lo dichiar\u00f2 decaduto dall'Accademia dei Lincei assieme ad altri accademici compromessi col fascismo. Visco riottenne tuttavia senza difficolt\u00e0 la cattedra di fisiologia, la presidenza della facolt\u00e0 di Scienze all'Universit\u00e0 di Roma e la direzione del suo Istituto Nazionale della Nutrizione, grazie all'abilit\u00e0 nel trovare appoggi all'interno dei maggiori partiti politici italiani riciclandosi come antifascista.\nA Salerno gli \u00e8 stata intitolata una strada."}
{"id": "3016296", "revid": "599013", "url": "https://it.wikipedia.org/wiki?curid=3016296", "title": "Visco (disambigua)", "text": "Per Visco si pu\u00f2 intendere:"}
{"id": "3016305", "revid": "729019", "url": "https://it.wikipedia.org/wiki?curid=3016305", "title": "Z\u00c8RTZ", "text": "Z\u00c8RTZ \u00e8 un gioco da tavolo di tipologia astratta ideato da Kris Burm, il gioco \u00e8 il terzo nel pi\u00f9 ampio Progetto GIPF, preceduto da TAMSK e seguito da DVONN.\nDescrizione.\nLa scacchiera di gioco \u00e8 formata da 55 anelli disposti dai giocatori ad inizio partita in modo che formino un esagono, nella confezione sono presenti anche 24 biglie di diversi colori (6 bianche, 8 grigie e 10 nere).\nAd ogni turno un giocatore prende una biglia di un colore a sua scelta e la colloca su di un anello e poi rimuove uno degli anelli \"esterni\" dal tavoliere di gioco, per anello \"esterno\" si intende un anello che abbia almeno due lati liberi.\nNel caso in cui siano in posizione due biglie adiacenti, il giocatore di turno non pu\u00f2 posizionare una nuova biglia ma ha l'obbligo di mangiare, ovvero utilizzare una delle due biglie e posizionarla nell'anello oltre la biglia mangiata con un criterio di cattura simile alla dama (quindi sono permesse catture multiple). Ovviamente se oltre alla biglia da catturare non vi \u00e8 nessun anello in cui far atterrare la biglia in movimento, la cattura non \u00e8 possibile. Anche dopo la fase di cattura deve avvenire la rimozione di un anello esterno.\nEsiste anche un secondo metodo di cattura: nel caso in cui rimuovendo un anello si \"isola\" completamente un altro anello con sopra una biglia allora si cattura quella biglia e si elimina dal gioco anche l'anello.\nVince il primo giocatore che riesce a soddisfare una sola delle seguenti condizioni:"}
{"id": "3016320", "revid": "287204", "url": "https://it.wikipedia.org/wiki?curid=3016320", "title": "Kris Burm", "text": ""}
{"id": "3016324", "revid": "121837", "url": "https://it.wikipedia.org/wiki?curid=3016324", "title": "Complesso molecolare", "text": ""}
{"id": "3016325", "revid": "124123", "url": "https://it.wikipedia.org/wiki?curid=3016325", "title": "Arthur John Arberry", "text": "Arberry fu autore prolifico di opere di Letteratura araba, persiana e di studi islamistici. Condusse i suoi studi nella Portsmouth Grammar School e nel Pembroke College di Cambridge.\nGi\u00e0 Direttore del Dipartimento di Studi classici nell'Universit\u00e0 del Cairo (Egitto), Arberry torn\u00f2 in patria per diventare Assistente Bibliotecario nella Library of the India Office. Durante la guerra oper\u00f2 come Censore Postale a Liverpool e fu poi destinato al Ministero dell'Informazione, a Londra, andando a risiedere nella neo-ricostituita Senate House dell'Universit\u00e0 di Londra. \nArberry fu promosso alla Cattedra di Persiano della School of Oriental and African Studies (SOAS) dell'Universit\u00e0 di Londra, operandovi tra il 1944 e il 1947. Divenne poi Sir Thomas Adams's Professor of Arabic a Cambridge e membro del Pembroke College (Cambridge), la sua \"alma mater\" tra il 1947 fino al 1969, anno della sua morte. \nLa traduzione di Arberry del Corano \u00e8 molto apprezzata ed \u00e8 considerata una delle migliori traduzioni operate da un non-musulmano. Arberry \u00e8 noto anche per aver proposto i lavori del mistico persiano Gialal al-Din Rumi nel mondo occidentale, attraverso le sue ottime traduzioni. La sua interpretazione degli scritti di Muhammad Iqbal, edita da Badiozzaman Forouzanfar, \u00e8 analogamente apprezzata."}
{"id": "3016326", "revid": "121837", "url": "https://it.wikipedia.org/wiki?curid=3016326", "title": "Complesso nebuloso molecolare", "text": ""}
{"id": "3016329", "revid": "2033069", "url": "https://it.wikipedia.org/wiki?curid=3016329", "title": "La scelta di Francisca", "text": "La scelta di Francisca (\"Chiquinha Gonzaga\") \u00e8 una telenovela brasiliana realizzata da TV Globo nel 1999. Racconta la vita di Francisca Edwiges Neves Gonzaga, detta anche \"Chiquinha Gonzaga\", ed \u00e8 stata trasmessa in Italia da Rai 3 e da Rete 4 e da varie emittenti locali.\nCast.\nI protagonisti sono Chiquinha, interpretata da Regina Duarte in et\u00e0 adulta e Gabriela Duarte da giovane (le due attrici sono madre e figlia), e Jo\u00e3o Batista, interpretato da Carlos Alberto Riccelli, in et\u00e0 adulta, e da Caio Blat, da giovane. Ad affiancarli, tra gli altri, Christiana Guinle, Angela Leal, Marcello Novaes, Danielle Winits.\nTrama.\nNata nell'ottobre del 1847 e morta nel 1935, Chiquinha fu la prima a mescolare la musica europea come il valzer e la polka ai ritmi africani del samba, creando un nuovo genere musicale. Da giovane fu costretta dal padre, il militare Basileu, a sposarsi con Jacinto Ribeiro Amaral il quale, pur amandola molto, la priv\u00f2 della sua pi\u00f9 grande passione, la musica. Chiquinha non esit\u00f2 a lasciare suo marito per vivere con il suo grande amore, Jo\u00e3o Batista, un uomo liberale che mantenne la relazione con una donna di nome Suzette.\nChiquinha Gonzaga inoltre fu la prima donna ad essere direttrice d'orchestra in Brasile. La sua vita, all'inizio tanto travagliata, le riserver\u00e0 ancora una sorpresa: un'intensa storia d'amore con Jo\u00e3ozinho, un giovane che per la sua et\u00e0 potrebbe essere suo figlio, con cui ella passer\u00e0 il resto della sua lunga vita."}
{"id": "3016338", "revid": "1573940", "url": "https://it.wikipedia.org/wiki?curid=3016338", "title": "Neqab", "text": "Neq\u0101b (farsi \u0646\u0642\u0627\u0628) \u00e8 il capoluogo dello shahrest\u0101n di Javin, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 12.022 abitanti. "}
{"id": "3016344", "revid": "298229", "url": "https://it.wikipedia.org/wiki?curid=3016344", "title": "IAAF Golden League 2001", "text": "La IAAF Golden League 2001 \u00e8 stata la IV edizione della IAAF Golden League, circuito internazionale di meeting di atletica leggera organizzato annualmente dalla IAAF dal 1998 al 2009, facente parte del circuito di meeting IAAF Grand Prix (dal 1998 al 2005) divenuto poi IAAF World Athletics Tour (dal 2006 al 2009)."}
{"id": "3016345", "revid": "161374", "url": "https://it.wikipedia.org/wiki?curid=3016345", "title": "Enclave linguistica", "text": ""}
{"id": "3016346", "revid": "1573940", "url": "https://it.wikipedia.org/wiki?curid=3016346", "title": "Joghtai", "text": "Joghat\u0101y o Joght\u0101y (farsi \u062c\u063a\u062a\u0627\u06cc) \u00e8 il capoluogo dello shahrest\u0101n di Joghtai, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 6.027 abitanti. Il nome della citt\u00e0 deriva da quello di Djagatai, il secondo figlio di Gengis Khan."}
{"id": "3016348", "revid": "298229", "url": "https://it.wikipedia.org/wiki?curid=3016348", "title": "IAAF Golden League 2002", "text": "La IAAF Golden League 2002 \u00e8 stata la V edizione della IAAF Golden League, circuito internazionale di meeting di atletica leggera organizzato annualmente dalla IAAF dal 1998 al 2009, facente parte del circuito di meeting IAAF Grand Prix (dal 1998 al 2005) divenuto poi IAAF World Athletics Tour (dal 2006 al 2009)."}
{"id": "3016349", "revid": "47767", "url": "https://it.wikipedia.org/wiki?curid=3016349", "title": "Lingotto d'oro", "text": ""}
{"id": "3016356", "revid": "55294", "url": "https://it.wikipedia.org/wiki?curid=3016356", "title": "HTC HD2", "text": "HTC HD2 (conosciuto anche come HTC T8585, HTC T9193 e HTC Leo) \u00e8 un PocketPC prodotto da HTC, commercializzato in Europa a partire dal Novembre 2009, in Asia (Hong Kong) da Dicembre dello stesso anno e in Nord America da Marzo 2010 attraverso l'operatore T-Mobile.\nSpecifiche tecniche.\nModulo Telefonico: HSDPA 7,2Mbps / HSUPA 5,76Mbps - EDGE/GPRS 850/900/1800/1900\u00a0MHz - UMTS 900/1900/2100\u00a0MHz\nProcessore: Qualcomm Snapdragon QSD8250 @1\u00a0GHz (downclockato di default @768Mhz)\nMemoria ROM: 512MB (versione europea), 1GB (versione USA della T-mobile)\nMemoria RAM: 448MB (versione europea), 576MB (versione USA della T-mobile o europea dopo il flash del firmware radio USA)\nMemoria Esterna: microSD/microSDHC (fino a 32GB - Sul forum XDA alcuni utenti hanno condotto con successo test con moduli da 64GB)\nDisplay: Display TFT (4.3\u201d, 480x800 pixel) Touch Screen Capacitivo con riconoscimento fino a 2 dita.\nGPS: A-GPS\nConnettivit\u00e0: Bluetooth v2.1 / USB 2.0 / Wi-Fi\nCamera: 5 Megapixel CMOS / Auto-Focus / Dual Power LED\nRadio: FM radio (87.5-108\u00a0MHz) con RDS\nSensori: Accelerometro, Sensore di prossimit\u00e0, Sensore di luce ambientale, Bussola digitale\nDimensioni fisiche e massa: 120x67x11mm - 157 g\nBatteria: 1230mAh a ioni di litio.\nAltro: interfaccia utente HTC Sense con schermate: Home, persone, messaggi, mail, Internet, calendario, azioni, foto e video, musica, previsioni del tempo, Footprints, Twitter, Impostazioni\nStoria.\nHTC HD2 \u00e8 il primo telefono con Windows Mobile ad usare uno schermo multi-touch capacitivo e l'interfaccia utente HTC Sense ed \u00e8 il secondo smartphone al mondo ad equipaggiare un SoC Qualcomm Snapdragon @1\u00a0GHz di frequenza di clock. HTC vende separatamente al telefono cellulare una penna per schermi capacitivi per agevolare l'utilizzo del terminale, anche se alcune applicazioni integrate in Windows Mobile sono sviluppate per esser utilizzate con una penna stilo per schermi resistivi piuttosto che con le dita. \nCi\u00f2 che rese questo dispositivo, uno degli smartphone pi\u00f9 noti e apprezzati nel mondo della tecnologia mobile, fu la possibilit\u00e0 di installare svariati sistemi operativi, progettati originariamente per scopi molto differenti tra loro. \nOggi, oltre ad essere considerato come uno dei terminali per modding pi\u00f9 longevi che sia mai stato realizzato, vanta una community di sviluppatori che ancora lavora quotidianamente su questo smartphone. \nLa versatilit\u00e0 di HD2 deve il merito a \"Cotulla\", un famoso hacker, che per primo codific\u00f2 un bootloader ( MAGLDR ) in grado di eseguire sistemi operativi alternativi a Windows Mobile 6.5 Professional (installato di default nel dispositivo). Nel novembre 2012 (a distanza di 3 anni dalla commercializzazione di HTC HD2), dimostra ancora una volta che \u00e8 possibile installare persino Windows Phone 8, violando tutti i limiti che la stessa Microsoft annunci\u00f2 come invalicabili per dispositivi non progettati allo scopo di eseguire tale sistema operativo, perfino Android 4.4 KitKat.\nModding.\nHTC HD2 nasce con Windows Mobile 6.5 Professional preinstallato nella memoria NAND flash di sistema. Gli sviluppatori si interessano subito per portare su questo potente smartphone i sistemi operativi pi\u00f9 all'avanguardia. E cos\u00ec nasce il primo progetto per consentire il porting del sistema operativo Android su HD2. \nInizialmente l'esecuzione avviene tramite il bootloader HARET (eseguibile lanciato da Windows Mobile) che carica il sistema Android dalla scheda di memoria. Questo approccio, funzionante in tutte le sue parti, dimostra per\u00f2 deficit di performance, dovuti principalmente al fatto che il sistema operativo risiede in un file sulla MicroSD partizionata a tale scopo. \nDi conseguenza si studia un sistema alternativo, che consenta di installare Android nella memoria NAND, godendo quindi delle piene capacit\u00e0 hardware del dispositivo. \nSi sviluppa, quindi, il bootloader MAGLDR, frutto del lavoro portato avanti dal gruppo di hacker Dark Force Team (DTF), del quale \"Cotulla\" \u00e8 stato leader. Grazie a questo bootloader \u00e8 possibile eseguire Android dalla memoria interna del dispositivo, superando quei deficit riscontrati nella versione su MicroSD. MAGLDR consente, inoltre, l'esecuzione di Windows Phone 7 (oltre che Windows Mobile 6.5), sempre installato su NAND. \nNel frattempo, un altro sviluppatore sotto lo pseudonimo di \"Cedesmith\", crea un secondo bootloader denominato \"cLK (cedesmith's Little Kernel)\" concesso in licenza open source, a differenza di MAGLDR che \u00e8 concesso con una licenza proprietaria. Quest'ultima caratteristica porta poi al successivo sviluppo di alcune derivate dello stesso progetto, lasciando tuttavia invariato il nome del bootloader. cLK consente un'esperienza con Android pi\u00f9 \"nativa\", ma non include il supporto per Windows Phone.\nCon il progresso del sistema operativo mobile di Google, la memoria richiesta dalle nuove versioni \u00e8 sempre maggiore e la limitata disponibilit\u00e0 della NAND di HTC HD2 si fa sentire sempre pi\u00f9.\nEsordisce, cos\u00ec, il \"progetto NativeSD\" ad opera di Securecrt e Xylograph, che riporta Android sulla scheda MicroSD, garantendo comunque la compatibilit\u00e0 con entrambi i bootloader. A differenza delle prime versioni di Android che sfruttavano Haret, questa volta il sistema \u00e8 installato in una partizione EXT3/4 che, grazie all'uso di schede di classe 6 o 10, riesce ad eguagliare (se non a superare) le prestazioni dei precedenti metodi.\nUn'altra valida alternativa per recuperare spazio in memoria \u00e8 il sistema DATAOnExt che sposta la partizione DATA di Android sulla partizione EXT della MicroSD, lasciando le restanti partizioni di sistema sulla NAND che dovrebbe, in teoria, garantire performance migliori.\nPorting.\nQuesto \u00e8 un elenco (non esaustivo) dei sistemi operativi che sono stati eseguiti su HTC HD2:"}
{"id": "3016360", "revid": "200568", "url": "https://it.wikipedia.org/wiki?curid=3016360", "title": "Glassport", "text": "Glassport \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 4.993 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,24%) seguita da quella afroamericana (0,56%), dati del 2000."}
{"id": "3016372", "revid": "1543377", "url": "https://it.wikipedia.org/wiki?curid=3016372", "title": "Emsworth (Pennsylvania)", "text": "Emsworth \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 2.598 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 94,42%) seguita da quella afroamericana (3,58%), dati del 2000."}
{"id": "3016390", "revid": "1776051", "url": "https://it.wikipedia.org/wiki?curid=3016390", "title": "Arzberg (Sassonia)", "text": "Arzberg \u00e8 un comune di 2.140 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Beilrode."}
{"id": "3016391", "revid": "486946", "url": "https://it.wikipedia.org/wiki?curid=3016391", "title": "Veenendaal-Veenendaal", "text": ""}
{"id": "3016394", "revid": "110157", "url": "https://it.wikipedia.org/wiki?curid=3016394", "title": "Beilrode", "text": "Beilrode \u00e8 un comune di 2.575 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Beilrode."}
{"id": "3016395", "revid": "1776051", "url": "https://it.wikipedia.org/wiki?curid=3016395", "title": "Gro\u00dftreben-Zwethau", "text": "Gro\u00dftreben-Zwethau \u00e8 un comune di 1.998 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Beilrode."}
{"id": "3016396", "revid": "105064834", "url": "https://it.wikipedia.org/wiki?curid=3016396", "title": "Un'indagine filosofica sull'origine delle nostre idee di Sublime e Bello", "text": "Un'indagine filosofica sull'origine delle nostre idee di Sublime e Bello (titolo originale: \"A Philosophical Enquiry into the Origin of Our Ideas of the Sublime and Beautiful\") \u00e8 un trattato di estetica scritto da Edmund Burke e pubblicato nel 1757. Quest'opera ha attratto l'attenzione di eminenti pensatori e filosofi dell'epoca, quali Denis Diderot e Immanuel Kant.\nIn sintesi, il Bello, secondo Burke, \u00e8 ci\u00f2 che \u00e8 ben formato ed esteticamente gradevole, mentre il Sublime \u00e8 ci\u00f2 che ha il potere di costringerci a fare qualcosa e di distruggerci. La preferenza del Sublime sul Bello rappresenta il segno del passaggio dal Neoclassicismo al Romanticismo.\nLe origini delle nostre idee del bello e del sublime, secondo Burke, possono essere definite comprendendo le loro strutture e le loro cause. In accordo alla fisica e metafisica aristotelica, il nesso causale pu\u00f2 essere suddiviso in cause formali, materiali, efficaci e finali. La causa formale della bellezza \u00e8 la passione d'amore; la causa materiale riguarda le caratteristiche degli oggetti, quali la grandezza, la morbidezza o la delicatezza dell'oggetto; la causa efficace \u00e8, ad esempio, la calma che l'oggetto provoca in noi; la causa finale \u00e8 la provvidenza divina.\nLa cosa pi\u00f9 singolare e originale di quanto afferma Burke sul Bello \u00e8 che esso non pu\u00f2 essere compreso mediante i criteri tradizionali della bellezza: proporzioni, forma o perfezione. Anche il Sublime ha una struttura causale, ma diversa da quella del Bello. La sua causa formale \u00e8 dunque la passione della paura (soprattutto la paura della morte); parallelamente, la causa materiale \u00e8 la immensit\u00e0 dell'oggetto, il suo essere infinito, la sua spaventosa magnificenza; la sua causa efficace \u00e8 la tensione che provoca sui nostri nervi; la causa finale \u00e8 Dio, che ha creato e combattuto Satana, come espresso da John Milton nel \"Paradiso perduto\". Questa opera di Burke \u00e8 stata la prima completa esposizione filosofica che ha separato il Bello e il Sublime nelle loro rispettive categorie razionali.\nKant ha criticato Burke per non aver sostenuto di sapere le cause degli effetti mentali che si verificano nelle esperienze del Bello e del Sublime. Secondo Kant, Burke ha raccolto tutti i dati e le informazioni necessarie in modo che i pensatori del futuro potessero spiegare le cause di questi effetti."}
{"id": "3016398", "revid": "1543377", "url": "https://it.wikipedia.org/wiki?curid=3016398", "title": "East Pittsburgh", "text": "East Pittsburgh \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 2.017 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 76,10%) seguita da quella afroamericana (20,92%), dati del 2000."}
{"id": "3016399", "revid": "110157", "url": "https://it.wikipedia.org/wiki?curid=3016399", "title": "Elsnig", "text": "Elsnig \u00e8 un comune di 1.620 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Dommitzsch."}
{"id": "3016405", "revid": "200568", "url": "https://it.wikipedia.org/wiki?curid=3016405", "title": "Trossin", "text": "Trossin \u00e8 un comune di 1.391 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Dommitzsch."}
{"id": "3016409", "revid": "1776051", "url": "https://it.wikipedia.org/wiki?curid=3016409", "title": "Dreiheide", "text": "Dreiheide \u00e8 un comune di 2.357 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Torgau."}
{"id": "3016413", "revid": "110157", "url": "https://it.wikipedia.org/wiki?curid=3016413", "title": "Zinna", "text": "Zinna \u00e8 un comune di 1.529 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Torgau."}
{"id": "3016421", "revid": "729019", "url": "https://it.wikipedia.org/wiki?curid=3016421", "title": "Rosellina Archinto Editore", "text": "Rosellina Archinto Editore \u00e8 una casa editrice italiana fondata da Rosellina Archinto nel 1986 dopo che aveva maturato una lunga esperienza con l'editrice per ragazzi Emme Edizioni.\nStoria.\nLa casa editrice, nata dopo la vendita di Emme Edizioni (dove \"M\" sta per Marconi, il cognome da ragazza di Rosellina Archinto), si specializza in epistolari letterari. Autori rappresentati in catalogo includono lettere di Anna Achmatova, Andr\u00e9 Gide, Carlo Emilio Gadda, Guillaume Apollinaire, Antonin Artaud, James Joyce, Charles Baudelaire, Michail Bulgakov, Paolina Leopardi, Ezra Pound, Rainer Maria Rilke, Emil Cioran. E ancora Mann, Gide, Wittgenstein, Malerba, Quasimodo, molti altri.. \nTra gli epistolari storici, quelli di Pietro Bembo, Elisabetta I d'Inghilterra, Maria Teresa d'Austria, Caterina II di Russia ecc. Tra gli artisti visivi: \u00c9douard Manet, Salvador Dal\u00ed e Vasilij Kandinskij. Tra i musicisti Glenn Gould, Claude Debussy e Pierre Boulez.\nLa Archinto pubblica anche saggi critici letterari: da Bonnefoy a Briganti, da Manguel a Capote. E per dieci anni, dal 1988 al 1998, pubblica la rivista \"Leggere\", mensile di letteratura, recensioni e novit\u00e0 librarie. In totale novanta numeri. Come direttori Maurizio Ciampa, Franco Marcoaldi e Antonio D'Orrico..\nNel 2003 Rosellina Archinto, genovese del 1933 ma milanese d'azione, sposata dal 1958 con il conte Alberico Archinto (5 i figli dal matrimonio) e dal 1970 compagna di Leopoldo Pirelli fino alla morte avvenuta nel 2007, cede la casa editrice a RCS MediaGroup. Per poi ricomprarla nel 2015.. Lo fa a 82 anni. Spiegher\u00e0: \"Qualcuno dir\u00e0 che sono una vecchia pazza ma l'ho fatto solo perch\u00e9 voglio continuare a fare libri a modo mio. Voglio pubblicare epistolari e saggi\".."}
{"id": "3016425", "revid": "287204", "url": "https://it.wikipedia.org/wiki?curid=3016425", "title": "Andr\u00e1s F\u00e1y", "text": "Pubblic\u00f2 poesie, favole (in tutto 515) e romanzi. Partecip\u00f2 anche alla vita politica del suo paese e si occup\u00f2 dei problemi sociali nel suo libro Casa B\u00e8lteky"}
{"id": "3016426", "revid": "767487", "url": "https://it.wikipedia.org/wiki?curid=3016426", "title": "Spetters", "text": "Spetters \u00e8 un film olandese del 1980 diretto da Paul Verhoeven. Nel film ricorrono temi cari al regista, violenza, sessualit\u00e0 e religione. Nella versione integrale non si lesinano situazioni scabrose ed inquadrature esplicite sebbene il soggetto sia confacente il genere drammatico.\nTrama.\nProtagonisti Eef, Hans e Rien, tre amici che vivono in un sobborgo degradato di Rotterdam. Oltre alla comune passione per il motocross, il quale idolo \u00e8 il carismatico campione Gerrit Witkamp, sono attratti da Fientje, una procace ed energica proprietaria di un chiosco ambulante di friggitoria, per la quale i tre si sfidano. Rien ha un incidente di moto, resta paralizzato e si uccide, Eef si scopre omosessuale, mentre Hans con Fientje avvier\u00e0 un pub, lasciando al fratello di lei il lavoro di ambulante.\nSignificato del titolo.\n\"Spetters\", plurale di \"spetter\", spruzzo, termine gergale oramai desueto nella lingua olandese, sta ad indicare l'avvenenza maschile quanto l'attivit\u00e0 di friggitoria della protagonista.\nDistribuzione.\nIl film \u00e8 uscito in Italia nel 1982, probabilmente sul filone allora in voga sulle bande giovanili"}
{"id": "3016427", "revid": "767487", "url": "https://it.wikipedia.org/wiki?curid=3016427", "title": "Franklin Park (Pennsylvania)", "text": "Franklin Park \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 11.364 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 95,05%) seguita da quella afroamericana (2,89%), dati del 2000."}
{"id": "3016428", "revid": "154893", "url": "https://it.wikipedia.org/wiki?curid=3016428", "title": "Andr\u00e0s Fay", "text": ""}
{"id": "3016432", "revid": "287204", "url": "https://it.wikipedia.org/wiki?curid=3016432", "title": "Sh2-89", "text": "Sh2-89 \u00e8 una nebulosa a emissione visibile nella costellazione della Volpetta.\nSi individua nella parte settentrionale della costellazione, a nord della famosa Nebulosa Manubrio (M27); si presenta come una nube molto piccola e debole, la cui osservazione risulta difficile anche con l'ausilio di filtri. Pu\u00f2 essere fotografata tramite riprese a lunga esposizione. Trovandosi nell'emisfero celeste boreale, la sua osservazione \u00e8 facilitata nelle regioni dell'emisfero boreale; il periodo adatto alla sua osservazione nel cielo serale \u00e8 compreso fra giugno e novembre.\nSh2-89 \u00e8 una piccola regione H II situata nello stesso ambiente galattico dell'associazione OB Vulpecula OB1; essa, assieme alla vicina Sh2-90, giace sul bordo di una grande superbolla denominata GS061+00+51, la cui origine non \u00e8 stata ben definita: essa potrebbe infatti essere il risultato della fusione di pi\u00f9 bolle formate dal vento stellare delle stelle pi\u00f9 massicce dell'associazione Vulpecula\u00a0OB1, oppure dall'esplosione di pi\u00f9 supernovae; la sua espansione appare comunque disturbata dalla presenza di una nube molecolare, che ha determinato la forma irregolare della superbolla stessa. La nube molecolare associata a queste nebulose \u00e8 nota con la sigla LDN\u00a0798 e possiede una massa pari a 60.000\u00a0M\u2299.\nIndizi della presenza di fenomeni di formazione stellare nella nube Sh2-89 sono dati dalla presenza di due sorgenti di onde radio e due nubi di CO individuabili alle microonde, una delle quali \u00e8 visibile anche all'infrarosso e coincide con la sorgente IRAS\u00a019479+2620;"}
{"id": "3016437", "revid": "183483", "url": "https://it.wikipedia.org/wiki?curid=3016437", "title": "CCDM", "text": ""}
{"id": "3016447", "revid": "729019", "url": "https://it.wikipedia.org/wiki?curid=3016447", "title": "Dassault Mirage III F2", "text": "Il Dassault Mirage III F2 era un prototipo di aereo da caccia francese biposto che \u00e8 stato progettato per servire come banco di prova per il motore turbofan Snecma TF306 ed ha influenzato la realizzazione del Dassault Mirage G con ala a geometria variabile.\nDesign e sviluppo.\nLa Dassault era stata incaricata agli inizi degli anni '60 di progettare un aereo da penetrazione a bassa quota che non avesse le velocit\u00e0 di avvicinamento elevate associati all'ala a delta del Mirage. A differenza del precedente Mirage III, Mirage III F2 ha avuto delle ali alte a freccia e superfici orizzontali della coda. Il prototipo alimentato da un turbofan Pratt &amp; Whitney TF30 ha effettuato il primo volo il 12 giugno 1966. \u00c8 stato rimotorizzato con Snecma TF306 per il secondo volo il 29 dicembre 1966.\nDue sviluppi paralleli del \"Mirage III F2\" erano un intercettore monoposto Mirage III F3, equipaggiato con un Pratt &amp; Whitney/Snecma TF306 (prodotto su licenza), e una versione ridotta e pi\u00f9 semplice Mirage III F1, equipaggiato con uno Snecma Atar. Alla fine l'Arm\u00e9e de l'air francese decide sviluppare il \"Mirage III F1\" \"motorizzato francese\" (il Mirage F1), il \"Mirage III F2\" non entr\u00f2 in produzione e il programma relativo al \"Mirage III F3\" si ferm\u00f2.\nLa fusoliera e il motore del \"Mirage III F2\" costituirono la base per l'aereo ad ala a geometria variabile Dassault Mirage G."}
{"id": "3016448", "revid": "297218", "url": "https://it.wikipedia.org/wiki?curid=3016448", "title": "Karp Lykow", "text": ""}
{"id": "3016451", "revid": "726373", "url": "https://it.wikipedia.org/wiki?curid=3016451", "title": "Dimenticato re Gud\u00f9", "text": "Dimenticato re Gud\u00f9 (\"Olvidado rey Gud\u00fa\") \u00e8 un romanzo fantasy storico del 1996 scritto dall'autrice spagnola Ana Mar\u00eda Matute. \nTrama.\nNell'immaginario regno spagnolo di Olaf il principe Gud\u00f9, dimenticato dal padre, vaga nei corridoio del palazzo, fingendosi uno dei figli dei servi. Salito al trono, alla morte del padre, dovr\u00e0 affrontare numerose avventure: gli intrighi politici di maghi, stregoni e gnomi, nonch\u00e9 le ambizioni della madre; il tutto tra guerre, amori e saccheggi. Un giorno per\u00f2, la morte di sua figlia, che lo ha riconosciuto come padre solo dopo essersi innamorata di lui, lo sconvolge nel profondo. Re Gud\u00f9 scomparir\u00e0 insieme al suo regno per riconsegnarsi all'oblio."}
{"id": "3016452", "revid": "33080268", "url": "https://it.wikipedia.org/wiki?curid=3016452", "title": "Mirage III F2 F3", "text": ""}
{"id": "3016457", "revid": "33080289", "url": "https://it.wikipedia.org/wiki?curid=3016457", "title": "Dassault Mirage III F2 F3", "text": ""}
{"id": "3016462", "revid": "1745361", "url": "https://it.wikipedia.org/wiki?curid=3016462", "title": "Lingua polinomica", "text": "Il concetto di lingua polinomica definisce un insieme di variet\u00e0 linguistiche che presentano alcune differenze tipologiche (sul piano della fonetica, della morfologia o della sintassi) ma considerate dai suoi locutori come dotate di una forte unitariet\u00e0, con articolazione di fenomeni tipologici (la variazione) e fenomeni di rappresentazione sociolinguistica.\nQuesto concetto \u00e8 stato sviluppato dal linguista Jean-Baptiste Marcellesi per descrivere la situazione particolare della lingua corsa, ma facilmente adattabile ad altre lingue minoritarie.\nVi \u00e8 un impatto diretto sulla politica linguistica e sul processo di normalizzazione, dando una chiara base scientifica riguardo all'idea che una data comunit\u00e0 linguistica \u00e8 in grado di gestire la sua unit\u00e0 senza che questa subisca necessariamente l'imposizione di variet\u00e0 a scapito di altre, evidenziando cos\u00ec il ruolo dei locutori nelle decisioni di politica linguistica.\nQuesto concetto si pu\u00f2 confrontare con quello di lingua ausbau, o lingua che, su un piano tipologico, pu\u00f2 essere considerata come dialetto di un'altra lingua, ma che differisce in modo significativo agli occhi degli utenti."}
{"id": "3016468", "revid": "696149", "url": "https://it.wikipedia.org/wiki?curid=3016468", "title": "Stazione di Isernia", "text": "La stazione di Isernia \u00e8 una stazione ferroviaria, capolinea delle linee per Vairano, per Campobasso e per Sulmona, sita nel comune di Isernia, in Piazza della Repubblica.\nStoria.\nLa stazione venne aperta insieme al primo tratto dell'attuale linea per Vairano il 21 marzo 1894. Gi\u00e0 dagli esordi, la stazione ebbe un buon traffico viaggiatori e merci, tanto che fu dotata di uno scalo merci. La stazione acquist\u00f2 maggiore importanza nel 1897, quando fu aperto il tratto di ferrovia fra Sulmona e Isernia.\nDurante la seconda guerra mondiale la stazione venne completamente distrutta e la sua ricostruzione dur\u00f2 sino al 1960.\nDal 2001, quando fu aperta la bretella fra le stazioni di Venafro e Rocca d'Evandro-San Vittore, creando quindi un collegamento diretto fra Campobasso e Roma, si \u00e8 registrata una lieve crescita dell'afflusso di passeggeri (soprattutto pendolari), mentre quello merci \u00e8 andato sempre diminuendo, tanto che dal 2010 sono stati rimossi i binari dello scalo merci, creando un vasto piazzale per autobus e pullman di linea.\nStrutture e impianti.\nLa gestione degli impianti \u00e8 affidata a Rete Ferroviaria Italiana (RFI).\nLa facciata del fabbricato viaggiatori d\u00e0 su Piazza della Repubblica ed \u00e8 preceduta da un'ampia tettoia in cemento armato.\nDello scalo merci, i cui binari sono stati smantellati, rimane soltanto l'ex magazzino, chiuso e non pi\u00f9 utilizzato. .\nMovimento.\nIl servizio viaggiatori \u00e8 costituito da relazioni regionali svolte da Trenitalia.\nServizi.\nLa stazione dispone di:"}
{"id": "3016471", "revid": "352448", "url": "https://it.wikipedia.org/wiki?curid=3016471", "title": "Grafia mistraliana", "text": ""}
{"id": "3016472", "revid": "110157", "url": "https://it.wikipedia.org/wiki?curid=3016472", "title": "Kol'skij rajon", "text": "Il Kol'skij rajon () \u00e8 un rajon dell'Oblast' di Murmansk, nella Russia europea; il capoluogo \u00e8 Kola. Istituito il 1\u00ba agosto 1927, ricopre una superficie di 28.320 chilometri quadrati e nel 2009 ospitava una popolazione di circa 49.000 abitanti."}
{"id": "3016473", "revid": "1833487", "url": "https://it.wikipedia.org/wiki?curid=3016473", "title": "Gilet tattico", "text": "Il gilet tattico \u00e8 un indumento in uso alle forze armate, forze di polizia e PMC, il quale permette una distribuzione dell'equipaggiamento e di vari accessori in punti strategici del busto e della schiena. Ha inoltre spazi appositi per l'inserimento di piastre balistiche, assumendo la funzione protettiva dei giubbotti antiproiettile.\nQuesti aspetti ne danno una valenza tattica vera e propria.\nDescrizione.\nI gilet tattici hanno iniziato lentamente a sostituire il classico sistema \"Cinturone + Spallacci ALICE\" durante gli anni novanta-duemila, con l'introduzione delle protezioni balistiche personali: risultava infatti pi\u00f9 scomodo indossare il gibernaggio classico sopra il giubbotto antiproiettile. I gilet tattici hanno rappresentato una rivoluzione nel campo militare, poich\u00e9 consentono ad un soldato di portarsi appresso tutti gli accessori principali (caricatori aggiuntivi, granate, acqua, razioni alimentari, ecc.) garantendo un'ottima distribuzione del peso.\nIl sistema pi\u00f9 usato per gli agganci \u00e8 il sistema MOLLE (Modular Lightweight Load-carrying Equipment), il quale permette la personalizzazione e la modulazione nella distribuzione delle tasche, quindi dei carichi, risultando sempre ottimale per ogni operatore.\nEsistono molti tipi di giubbotti tattici, incontrando le esigenze di ogni soldato e reparto, potendo adattarsi al tipo di missione e/o al tipo di reparto (ad esempio esistono tattici studiati appositamente per i paracadutisti; oppure sviluppati in collaborazione ed uso esclusivo delle forze speciali) "}
{"id": "3016476", "revid": "287204", "url": "https://it.wikipedia.org/wiki?curid=3016476", "title": "Nikel", "text": "Nikel"}
{"id": "3016477", "revid": "1543377", "url": "https://it.wikipedia.org/wiki?curid=3016477", "title": "Bion (satellite)", "text": "Bion \u00e8 una serie di satelliti artificiali sviluppati e costruiti in Unione Sovietica, progettati per lo studio degli effetti delle radiazioni sulle forme di vita. Complessivamente, ne furono lanciati undici, tra il 1966 ed il 1996.\nIl programma.\nI satelliti Bion furono costruiti dal TsSKB (che gli diede il nome interno di 12KS), con lo scopo di trasportare dei carichi sperimentali di tipo biologico (insetti, scimmie, topi, ecc). Il \u201ccarico di missione\u201d era di responsabilit\u00e0 dell'Istituto per le Problematiche Mediche e Biologiche, e poteva raggiungere i 625 kg. Ulteriori 90\u00a0kg potevano essere trasportati grazie ai moduli esterni Nauka, che venivano lanciati insieme agli Zenit-2M.\nDal punto di vista tecnico, la struttura dei Bion era la stessa dei satelliti spia Zenit. La massa raggiungeva i 5.400\u00a0kg, con un'orbita di 226 per 228 km all'inclinazione di 82,3 gradi.\nComplessivamente, ne furono lanciati dodici esemplari, in gran parte mediante missioni Cosmos.\nI lanci furono tutti effettuati con vettori Sojuz presso il cosmodromo di Plesetsk."}
{"id": "3016478", "revid": "767487", "url": "https://it.wikipedia.org/wiki?curid=3016478", "title": "Muscoli epitrocleari", "text": "I muscoli epitrocleari o muscoli epicondiloidei mediali sono un gruppo di quattro muscoli dell'avambraccio aventi comune origine dall'epitroclea dell'omero e situati nella loggia anteriore superficiale della fascia antibrachiale. In senso latero-mediale, essi sono:"}
{"id": "3016479", "revid": "1305772", "url": "https://it.wikipedia.org/wiki?curid=3016479", "title": "Nichel (disambigua)", "text": "Nichel "}
{"id": "3016480", "revid": "515931", "url": "https://it.wikipedia.org/wiki?curid=3016480", "title": "Muscoli epicondiloidei mediali", "text": ""}
{"id": "3016482", "revid": "73843", "url": "https://it.wikipedia.org/wiki?curid=3016482", "title": "Tour de Wallonie", "text": "Il Tour de Wallonie (it. \"Giro di Vallonia\") \u00e8 una corsa a tappe maschile di ciclismo su strada che si svolge annualmente in Vallonia, regione del Belgio. \u00c8 inserita nel calendario dell'UCI ProSeries, come prova di classe 2.Pro.\nStoria.\nLa corsa fu creata nel 1974 da Andr\u00e9 Losfeld, giornalista belga del \"Nord-Eclair\", e Yves Van Aasche con l'intento di riempire il periodo tra il Tour de France e i campionati del mondo, dando la possibilit\u00e0 ai corridori che partecipavano solo ai criterium prima del Tour di mantenere il ritmo di corsa su gare pi\u00f9 lunghe di 90 o 100\u00a0km.\nInizialmente denominata \"Tour du Hainaut occidental\", il percorso si snodava nella regione tra Mouscron, Tournai e Ath. Negli anni cambi\u00f2 spesso nome, \"Tour du Hainaut occidental\" (1974, 1977 \u00e0 1979, dal 1982 al 1989), \"Trois jours de P\u00e9ruwelz\" (1975), \"Tour du Hainaut\" (1976, dal 1990 al 1993), \"Quatre jours du Hainaut Occidental\" (1980), poi \"Tour des R\u00e9gions Wallonnes\" nel 1994 e 1995. Nel 1996 fu aperta ai professionisti e cambi\u00f2 nome in \"Tour de la R\u00e9gion wallonne\", per assumere infine dal 2007 il nome attuale, \"Tour de Wallonie\". Nel 2020 ha fatto un salto di qualit\u00e0, passando dal circuito UCI Europe Tour, all'UCI ProSeries. \nAlbo d'oro.\n\"Aggiornato all'edizione 2021.\""}
{"id": "3016485", "revid": "21880", "url": "https://it.wikipedia.org/wiki?curid=3016485", "title": "Rhacophorus granulosus", "text": ""}
{"id": "3016488", "revid": "21880", "url": "https://it.wikipedia.org/wiki?curid=3016488", "title": "Rhacophorus guibei", "text": ""}
{"id": "3016490", "revid": "287204", "url": "https://it.wikipedia.org/wiki?curid=3016490", "title": "Thompson (Pennsylvania)", "text": ""}
{"id": "3016492", "revid": "216401", "url": "https://it.wikipedia.org/wiki?curid=3016492", "title": "Tour de la R\u00e9gion wallonne", "text": ""}
{"id": "3016495", "revid": "1924342", "url": "https://it.wikipedia.org/wiki?curid=3016495", "title": "Theme from a Summer Place", "text": "Theme from a Summer Place \u00e8 una musica per orchestra di Mack Discant (testo) e Max Steiner (melodia) scritta per la colonna sonora del film Scandalo al sole. Tra le tante versioni le pi\u00f9 note sono quelle di Percy Faith.\nLe versioni di Percy Faith.\nNel 1959 Faith incide la sua versione (la prima in assoluto) che ottiene un gran successo arrivando in prima posizione nella Billboard Hot 100 per nove settimane e dal 27 febbraio al 16 aprile anche su Cash Box. Il brano arriva in prima posizione in Italia ed in seconda nella Official Singles Chart vincendo il Grammy Award alla registrazione dell'anno nel 1961 ed il disco d'oro.\nNel 1969 incide una nuova versione con un accompagnamento femminile e nel 1976 incide una nuova versione chiamata \"Summer Place 76\".\nCover.\nNel 1960 Billy Vaughn raggiunge la prima posizione nella Billboard 200 per due settimane, nel 1962 Andy Williams nel suo disco d'oro \"Moon River\" aggiunge una sua versione di \"Theme from a Summer Place\". Julie London nel 1965 incide una versione jazz del brano ed l'aggiunge all'album \"Our Fair Lady\".\nNel 1999 il cantante Al Bano ne realizza una cover dal titolo \"Lasciati amare\" con testo di Andrea Lo Vecchio e inclusa nel CD \"Ancora in volo\".\nTra i vari artisti che nel corso degli anni fanno reso omaggio a questa canzone ci sono anche: Ashley Roberts, ex componente delle Pussycat Dolls, che ne fece una cover nel 2010."}
{"id": "3016498", "revid": "119621775", "url": "https://it.wikipedia.org/wiki?curid=3016498", "title": "Manchester City Football Club 1900-1901", "text": "Questa pagina raccoglie i dati riguardanti il Manchester City Football Club nelle competizioni ufficiali della stagione 1900-1901."}
{"id": "3016505", "revid": "599013", "url": "https://it.wikipedia.org/wiki?curid=3016505", "title": "Hiromitsu Isogai", "text": ""}
{"id": "3016508", "revid": "287204", "url": "https://it.wikipedia.org/wiki?curid=3016508", "title": "Kevin S\u00e9raphin", "text": "Carriera.\nEuropa (2007-2010).\nCholet (2007-2010).\nDopo aver giocato nelle giovanili del Cholet, fece il salto in prima squadra nel dicembre 2007. Rimase nella societ\u00e0 francese per 3 anni. Nel 2010 vinse il Campionato francese e il premio di Most Improved Player.\nNBA (2010-2017).\nWashington Wizards (2010-2015).\nIl 25 giugno 2010 S\u00e9raphin venne selezionato al Draft NBA 2010 come 17\u00aa scelta assoluta dai Chicago Bulls, che successivamente il 9 Luglio dello stesso anno lo cedettero via trade insieme a Kirk Hinrich agli Washington Wizards in cambio dei diritti su Uladzimir Verameenka. Il 1\u00ba Agosto firm\u00f2 il proprio contratto da rookie con gli Wizards.\nAgli Wizards rimase per 5 anni, in cui gioc\u00f2 326 partite, ma poche volte fu titolare (solo 31 volte part\u00ec nel quintetto base in 5 anni). L'11 aprile 2012, in una delle poche partite in cui part\u00ec titolare mise a segno il suo \"career-high points\" segnando 24 punti nella gara interna contro gli Orlando Magic, vinta dalla squadra capitolina per 93-85. Con gli Wizards gioc\u00f2 anche 10 gare di playoff (4 nel 2014 e 6 nel 2015), di cui nessuna da titolare.\nNew York Knicks (2015-2016).\nIl 7 agosto 2015 firma un contratto annuale con i New York Knicks. Con i Knicks Seraphin gioc\u00f2 (come da contratto) una stagione in cui in 48 partite (nessuna da titolare), tenne di media 3,9 punti, 1 assist e 2,6 rimbalzi in 11 minuti di media a partita.\nIndiana Pacers (2016-2017).\nIl 3 settembre 2016 firm\u00f2 con gli Indiana Pacers un contratto biennale da 3,6 milioni di dollari, rifiutando offerte pi\u00f9 ricche provenienti dall'Europa (tra cui una del Barcellona con cui tra l'altro c'era anche l'accordo). Il 12 gennaio 2017, nella gara giocata in Inghilterra a Londra e persa per 140-112, S\u00e9raphin segn\u00f2 10 punti in 20 minuti partendo dalla panchina. Il 7 aprile 2017 segn\u00f2 11 punti (prendendo anche 7 rimbalzi) in uscita dalla panchina nella gara vinta 104-89 in casa contro i Milwaukee Bucks. L'11 aprile 2017 si rivel\u00f2 decisivo per i Pacers nella gara vinta in trasferta per 120-111 contro i Philadelphia 76ers in quanto segn\u00f2 17 punti in uscita dalla panchina (conditi anche da 6 rimbalzi) contribuendo cos\u00ec alla vittoria della sua squadra. Alla fine della stagione i Pacers arrivarono ai playoffs da settimi con un record di 42 vittorie e 40 sconfitte. In post-season al primo turno la squadra di Indianapolis incontr\u00f2 i Cleveland Cavaliers campioni in carica. In gara-3, S\u00e9raphin segn\u00f2 11 punti in 17 minuti (oltre che 5 rimbalzi, 1 stoppata e 3 assist); tuttavia i punti non servirono ai Pacers che buttarono via un vantaggio di 26 punti vedendosi rimontati dai Cavs che vinsero per 119-114 a Indianapolis con una grandissima prestazione del loro leader e stella LeBron James con 41 punti, 12 assist e 13 rimbalzi (tripla-doppia). Quella gara port\u00f2 la serie sul 3-0 per Cleveland, che poi vinse anche la gara successiva per 106-102 vincendo cos\u00ec la serie per 4-0. S\u00e9raphin nella serie gioc\u00f2 tutte e 4 le partite da riserva di Myles Turner.\nIl 31 luglio 2017 venne tagliato dai Pacers.\nRitorno in Europa (2017-).\nIl 4 agosto 2017, Seraphin firma un contratto biennale con il ."}
{"id": "3016510", "revid": "47767", "url": "https://it.wikipedia.org/wiki?curid=3016510", "title": "Algebra supersimmetrica", "text": "In fisica teorica, un'algebra di supersimmetria (o un'algebra SUSY) \u00e8 un'algebra di simmetria che incorpora la supersimmetria, ovvero una relazione tra bosoni e fermioni. In un mondo supersimmetrico, ogni bosone ha un fermione partner di pari massa a riposo e ogni fermione ha un bosone partner di pari massa a riposo.\nI campi bosonici commutano, mentre i campi fermionici anticommutano; al fine di mettere in relazione i due tipi di campi in un'unica algebra, si fa uso dell'introduzione di un'algebra graduata (\"algebra Graded\") in base alla quale si richiede che gli elementi pari siano bosoni e gli elementi dispari siano fermioni. Un tale algebra \u00e8 chiamata superalgebra di Lie. \nD'altra parte, il teorema spin-statistica dimostra che i bosoni hanno spin intero, mentre i fermioni hanno spin semi-intero. Di conseguenza, gli elementi dispari in un'algebra di supersimmetria \u00e8 necessario che abbiano spin semi-intero che \u00e8 in contrasto con le pi\u00f9 tradizionali simmetrie in fisica classica. \nNelle simmetrie fisiche che sono associate ad un'algebra di Lie si possono costruire le loro rappresentazioni, cos\u00ec si pu\u00f2 avere anche delle rappresentazioni di una superalgebra Lie. Ogni algebra di Lie \u00e8 legata ad un gruppo di Lie cos\u00ec allo stesso modo ogni superalgebra di Lie \u00e8 legata ad un supergruppo di Lie. \nAlgebra di super-Poincar\u00e9.\nIn fisica teorica, l'algebra di super-Poincar\u00e9 \u00e8 un esempio di algebra supersimmetrica ed \u00e8 un'estensione dell'algebra di Poincar\u00e9 che includere la supersimmetria ovvero che include una relazione tra bosoni e fermioni. \nLa pi\u00f9 semplice estensione supersimmetrica dell'algebra di Poincar\u00e9 contiene due spinori di Weyl che soddisfano alla seguente relazione di anti-commutazione: \ne tutte le relazioni di anti-commutatione fra le formula_2 e le formula_3 sono nulle. Dove i formula_3 sono i generatori delle traslazioni, le formula_5 sono le matrici di Pauli e le formula_6 sono le supercariche ovvero sono i generatori di una trasformazione di supersimmetria.\nSupersimmetria.\nNella fisica delle particelle, Infatti, in relazione ad una trasformazione di supersimmetria, ogni fermione ha un \"superpartner\" bosonico ed ogni bosone ha un \"superpartner\" fermionico. Le coppie sono state battezzate partner supersimmetrici, e le nuove particelle vengono chiamate appunto \"spartner\", \"superpartner\", o \"sparticelle\". Pi\u00f9 precisamente, il superpartner di una particella con spin formula_7 ha spin\nalcuni esempi sono illustrati nella tabella. Nessuna di esse \u00e8 stata fino ad ora individuata sperimentalmente, ma si spera che il Large Hadron Collider del CERN di Ginevra possa assolvere a questo compito a partire dal 2010, dopo essere stato rimesso in funzione nel novembre 2009. Infatti per il momento ci sono esclusivamente prove indirette dell'esistenza della supersimmetria. Siccome i superpartners delle particelle del Modello Standard non sono ancora stati osservati, la supersimmetria, se esiste, deve necessariamente essere una simmetria rotta cos\u00ec da permettere che i superpartners possano essere pi\u00f9 pesanti delle corrispondenti particelle presenti nel Modello Standard.\nLa carica associata (ossia il generatore) di una trasformazione di supersimmetria viene detta supercarica.\nLa teoria spiega alcuni problemi insoluti che affliggono il modello standard ma purtroppo ne introduce altri. Essa \u00e8 stata sviluppata negli anni '70 dal gruppo di ricercatori di Jonathan I. Segal presso il MIT; contemporaneamente Daniel Laufferty della \u201cTufts University\u201d ed i fisici teorici sovietici Izrail' Moiseevi\u010d Gel'fand e Likhtman hanno teorizzato indipendentemente la supersimmetria. Sebbene nata nel contesto delle teorie delle stringhe, la struttura matematica della supersimmetria \u00e8 stata successivamente applicata con successo ad altre aree della fisica, dalla meccanica quantistica alla statistica classica ed \u00e8 ritenuta parte fondamentale di numerose teorie fisiche.\nNella teoria delle stringhe la supersimmetria ha come conseguenza che i \"modi\" di vibrazione delle stringhe che danno origine a fermioni e bosoni si presentano obbligatoriamente in coppie.\nGruppo di Poincar\u00e9.\nIn fisica ed in matematica il gruppo di Poincar\u00e9 \u00e8 il gruppo di isometrie dello spazio-tempo di Minkowski. \u00c8 un gruppo di Lie non compatto a 10 dimensioni. Il gruppo abeliano di traslazioni \u00e8 un \"sottogruppo normale\" mentre il gruppo di Lorentz \u00e8 un sottogruppo, uno \"stabilizzatore\" di un punto. Pertanto, l'intero gruppo di Poincar\u00e9 \u00e8 il prodotto semidiretto delle traslazioni e delle trasformazioni di Lorentz.\nSi pu\u00f2 anche dire che il gruppo di Poincar\u00e9 sia un gruppo di estensione del gruppo di Lorentz determinato dalla sua rappresentazione vettoriale.\nLe sue rappresentazioni di energia positiva unitaria sono indicate dalla massa (numero non negativo) e dallo spin (intero o mezzo) e, nella meccanica quantistica sono associate a particelle.\nIn accordo con il programma di Erlangen, la geometria dello spazio di Minkowski \u00e8 definita dal gruppo di Poincar\u00e9: lo spazio di Minkowski \u00e8 considerato per il gruppo come uno spazio omogeneo.\nL'algebra di Lie del gruppo di Poincar\u00e9 soddisfa le seguenti equazioni:\ndove il vettore formula_12 \u00e8 il generatore delle traslazioni, il tensore formula_13 \u00e8 il generatore delle trasformazioni di Lorentz e il tensore formula_14 \u00e8 la metrica di Minkowski.\nSuperspazio.\nIl concetto di \"superspazio\" ha avuto due significati in fisica. La parola \u00e8 stata usata la prima volta da John Archibald Wheeler per descrivere la configurazione spaziale della relativit\u00e0 generale, per esempio, tale uso pu\u00f2 essere visto nel suo famoso libro di testo del 1973 dal titolo Gravitation. \nIl secondo significato si riferisce alle coordinate spaziali relative ad una teoria della supersimmetria. In tale formulazione, insieme alle dimensioni spazio ordinario x, y, z, ..., (dello spazio di Minkowski) ci sono anche le dimensioni \"anticommutanti\" le cui coordinate sono etichettate con i numeri di Grassmann; ovvero assieme alle dimensioni dello spazio di Minkowski che corrispondono a gradi di libert\u00e0 bosonici, ci sono le dimensioni anticommutanti relative ai gradi di libert\u00e0 fermionici. \nSupercampo.\nIn fisica teorica, un supercampo \u00e8 un tensore che dipende dalle coordinate del superspazio.\nIn fisica teorica, si analizzano spesso teorie supersimmetriche con supercampi che hanno un ruolo molto importante. In quattro dimensioni, il pi\u00f9 semplice esempio (vale a dire con un valore minimo di supersimmetria N = 1) di supercampo pu\u00f2 essere scritto usando un superspazio con quattro dimensioni extra di coordinate fermioniche, formula_15, che si trasformano come gli spinori e gli spinori coniugati.\nI supercampi sono stati introdotti da Abdus Salam e JA Strathdee nel loro articolo 1974 sulle \"trasformazioni di supergauge\"."}
{"id": "3016518", "revid": "729019", "url": "https://it.wikipedia.org/wiki?curid=3016518", "title": "Osso scafoide", "text": "L'osso scafoide (anche detto osso navicolare del carpo, anche se impropriamente), detto cos\u00ec perch\u00e9 ricorda la forma dello scafo di una nave, \u00e8 un osso breve del carpo. Esso si pone nella fila prossimale del carpo lateralmente all'osso semilunare, col quale instaura un'artrodia. L'osso navicolare si articola inoltre prossimalmente con il radio e distalmente con il capitato, il trapezio ed il trapezoide.\nDescrizione.\nL'osso scafoide \u00e8 un osso di forma allungata con il maggior asse diretto lateralmente e in basso. La sua faccia prossimale \u00e8 convessa per permettere l'articolazione radio-carpica; la faccia distale, invece concava, si articola con trapezio e trapezoide; Medialmente si articola con semilunare e capitato; la facia volare presenta il tubercolo dello scafoide."}
{"id": "3016519", "revid": "287204", "url": "https://it.wikipedia.org/wiki?curid=3016519", "title": "Serie A 1984 (calcio femminile)", "text": "L'edizione 1984 \u00e8 stata la diciassettesima edizione del campionato italiano di Serie A femminile di calcio.\nL'Alaska Trani 80 ha conquistato il suo primo scudetto. Il titolo di capocannoniere della Serie A \u00e8 andato alla danese Susanne Augustesen, calciatrice della ROI Lazio, autrice di 25 gol. Il Tigullio Genova \u00e8 stato retrocesso in Serie B.\nStagione.\nNovit\u00e0.\nAl termine della stagione 1983 il Fiamma Sarcedo e il Giugliano sono stati retrocessi in Serie B. Sono stati promossi l'Aurora Mombretto e l'Alba Pavona, vincitori dei due gironi della Serie B 1983.\nIn seguito, l'Aurora Mombretto ha rinunciato ad iscriversi in Serie A, iscrivendosi in Serie B. Anche il Piacenza ha rinunciato a iscriversi in Serie A, ha successivamente dichiarato la propria inattivit\u00e0 e le calciatrici piacentine sono confluite nell'A.C.F. Ghepard Gorgonzola appena promosso in Serie B.\nInoltre, l'Alaska Gelati Lecce e la Marmi Trani 80 si sono fuse per dare vita all'Alaska Trani 80.\nDi conseguenza, a completamento organico il Giugliano \u00e8 stato riammesso in Serie A e sono stati ripescati l'Oltrarno Firenze e il Pordenone Friulvini, classificatisi al secondo posto della Serie B 1983.\nAvvengono inoltre i seguenti cambi di denominazione:\nFormato.\nLe 12 squadre partecipanti si affrontano in un girone all'italiana con partite di andata e ritorno per un totale di 22 giornate. L'ultima classificata retrocede in Serie B.\nClassifica finale.\nLegenda:\nNote:"}
{"id": "3016521", "revid": "196390", "url": "https://it.wikipedia.org/wiki?curid=3016521", "title": "Osso navicolare carpale", "text": ""}
{"id": "3016522", "revid": "131358", "url": "https://it.wikipedia.org/wiki?curid=3016522", "title": "Masashiro Fukuda", "text": ""}
{"id": "3016523", "revid": "1543377", "url": "https://it.wikipedia.org/wiki?curid=3016523", "title": "Ingram (Pennsylvania)", "text": "Ingram \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 3.712 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 95,42%) seguita da quella afroamericana (3,07%), dati del 2000."}
{"id": "3016530", "revid": "14691", "url": "https://it.wikipedia.org/wiki?curid=3016530", "title": "Object-Modeling Technique", "text": ""}
{"id": "3016533", "revid": "15756", "url": "https://it.wikipedia.org/wiki?curid=3016533", "title": "James Rumbaugh", "text": "\u00c8 una metodologista nel campo dell'ingegneria del software e della programmazione orientata agli oggetti, noto soprattutto per essere stato inventore della tecnica di modellazione a oggetti OMT ed essere fra i padri dello standard internazionale di modellazione a oggetti UML.\nBiografia.\nPrima di dedicarsi all'ingegneria del software, Rumbaugh ha conseguito una laurea in fisica al MIT e una in astronomia al Caltech. Ancora al MIT ha conseguito il dottorato in informatica (\"computer science\"). Impiegato dapprima presso la Digital Equipment Corporation (DEC) come capo-ricercatore, \u00e8 poi passato alla General Electric, lavorando nel settore di R&amp;D per oltre 25 anni. In questo periodo Rumbaugh ha creato la tecnica di modellazione a oggetti nota come OMT, che era uno degli approcci alla modellazione a oggetti pi\u00f9 noti prima dell'avvento di UML e che ha anche influenzato in maniera decisiva lo sviluppo dello stesso UML.\nNel 1994, Rumbaugh \u00e8 stato assunto da Rational Software per lavorare con Ivar Jacobson e Grady Booch alla definizione di UML. Il team (che in seguito divenne noto col nomignolo \"i tre amigos\") lavor\u00f2 alla fusione delle \"best practice\" dell'epoca nel campo della modellazione a oggetti, ciascuno portando come contributo il proprio approccio (OMT per Rumbaugh, OOSE per Jacobson e \"Booch\" per Booch). Rumbaugh ha continuato a lavorare allo standard UML (e a quello correlato del RUP) anche dopo l'acquisizione di Rational da parte di IBM, per poi ritirarsi nel 2006."}
{"id": "3016536", "revid": "14691", "url": "https://it.wikipedia.org/wiki?curid=3016536", "title": "Jim Rumbaugh", "text": ""}
{"id": "3016537", "revid": "812213", "url": "https://it.wikipedia.org/wiki?curid=3016537", "title": "Big Computer Games", "text": ""}
{"id": "3016538", "revid": "298229", "url": "https://it.wikipedia.org/wiki?curid=3016538", "title": "IAAF Golden League 2004", "text": "La IAAF Golden League 2004 \u00e8 stata la VII edizione della IAAF Golden League, circuito internazionale di meeting di atletica leggera organizzato annualmente dalla IAAF dal 1998 al 2009, facente parte del circuito di meeting IAAF Grand Prix (dal 1998 al 2005) divenuto poi IAAF World Athletics Tour (dal 2006 al 2009)."}
{"id": "3016539", "revid": "599013", "url": "https://it.wikipedia.org/wiki?curid=3016539", "title": "Takahiro Yamada (calciatore)", "text": ""}
{"id": "3016541", "revid": "729019", "url": "https://it.wikipedia.org/wiki?curid=3016541", "title": "Osso navicolare", "text": "L'osso navicolare \u00e8 il primo della fila distale delle ossa del tarso. Appartiene alla regione anatomica del piede. Viene anche chiamato osso scafoide del tarso, ma questa denominazione \u00e8 sconsigliabile, e spesso considerata errata, per evitare di confonderlo con il corrispondente osso scafoide carpale, che pu\u00f2 essere chiamato, in modo ugualmente ambiguo, \"navicolare del carpo\".\nEsso si pone anteriormente all'astragalo, medialmente al osso cuboide e posteriormente ai tre cuneiformi. Costituisce la \"chiave di volta\" dell'arcata longitudinale mediale della pianta del piede.\nSi tratta dell'ultimo delle ossa del piede a dare avvio al processo di ossificazione endocondrale, che tende a non cominciare addirittura fino ai due anni nella femmina e ai quattro nel maschio, nonostante si osservi una notevole variazione. La superficie prossimale, concava e in articolazione con l'astragalo, \u00e8 generalmente l'ultima a definirsi, attorno agli otto anni. La tuberosit\u00e0 origina da un centro di ossificazione indipendente, il resto dell'osso ne presenta di solito uno, ma possono essere anche due o tre.\nIl tibiale posteriore \u00e8 l'unico muscolo che si inserisce sull'osso navicolare, a livello della cosiddetta tuberosit\u00e0.\nUn osso navicolare accessorio, situato postero-medialmente al navicolare, pu\u00f2 essere presente nel 2-14% della popolazione generale e pu\u00f2 essere causa di una sintomatologia dolorosa.\nDescrizione.\nIl nome si riferisce all'aspetto di quest'osso breve, che presenta una convessit\u00e0 anteriore, lungo il suo asse trasversale, tale da conferirgli una vaga somiglianza con lo scafo di una barca. Presenta sei superfici o facce, delle quali tre sono completamente articolari in diartrosi, quindi rivestite di cartilagine ialina."}
{"id": "3016542", "revid": "196390", "url": "https://it.wikipedia.org/wiki?curid=3016542", "title": "Osso scafoide tarsale", "text": ""}
{"id": "3016548", "revid": "196390", "url": "https://it.wikipedia.org/wiki?curid=3016548", "title": "Osso scafoide carpale", "text": ""}
{"id": "3016550", "revid": "965296", "url": "https://it.wikipedia.org/wiki?curid=3016550", "title": "Osso navicolare del carpo", "text": ""}
{"id": "3016553", "revid": "196390", "url": "https://it.wikipedia.org/wiki?curid=3016553", "title": "Osso navicolare del tarso", "text": ""}
{"id": "3016554", "revid": "196390", "url": "https://it.wikipedia.org/wiki?curid=3016554", "title": "Osso navicolare tarsale", "text": ""}
{"id": "3016570", "revid": "287204", "url": "https://it.wikipedia.org/wiki?curid=3016570", "title": "Berwick (Pennsylvania)", "text": ""}
{"id": "3016571", "revid": "33081518", "url": "https://it.wikipedia.org/wiki?curid=3016571", "title": "Dassault MD 451 Myst\u00e8re I", "text": ""}
{"id": "3016572", "revid": "74801", "url": "https://it.wikipedia.org/wiki?curid=3016572", "title": "Homestead (Pennsylvania)", "text": "Homestead \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di abitanti.\nStoria.\nNel 1940 si vide un aumento demografico improvviso dovuto alla presenza dell'industria siderurgica, per via delle preparazioni alla seconda guerra mondiale, alla fine di essa, con la crisi del settore vi fu una notevole diminuzione della popolazione del posto.\nSociet\u00e0.\nEvoluzione demografica.\nLa composizione etnica vede una prevalenza della razza afroamericana (51,30%) seguita da quella bianca (42,64%) e asiatica (2,83%), dati del 2000."}
{"id": "3016576", "revid": "838137", "url": "https://it.wikipedia.org/wiki?curid=3016576", "title": "Y\u016bji Sakakura", "text": ""}
{"id": "3016577", "revid": "263434", "url": "https://it.wikipedia.org/wiki?curid=3016577", "title": "Gruppo di Super-Poincar\u00e9", "text": ""}
{"id": "3016582", "revid": "1543377", "url": "https://it.wikipedia.org/wiki?curid=3016582", "title": "Dorsale Marche-Abruzzo-Molise", "text": "La dorsale Marche-Abruzzo-Molise, detta anche pedemontana Abruzzo-Marche, \u00e8 una strada in costruzione, aperta al transito solo in alcuni tratti, che una volta completata collegher\u00e0 l'interno della regione Marche con l'Abruzzo, fino al Molise. Si tratta di un collegamento \"nord-sud\", alternativo alla viabilit\u00e0 costiera dell'Autostrada A14. Lo si pu\u00f2 distinguere principalmente in tre tratti: la \"Mezzina\" nel sud delle Marche, la \"Pedemontana\" che attraversa l'interno dell'Abruzzo e la \"Transcollinare\" nell'interno del Molise.\nStoria.\nSi \u00e8 resa necessaria la sua costruzione per rilanciare le potenzialit\u00e0 economiche dell'entroterra, per decongestionare il traffico veicolare lungo la costa e per contrastare lo spopolamento dei territori interni delle tre regioni, a favore della continua urbanizzazione nelle aree costiere, che sono ben collegate, oltre che con l'autostrada A14, con la ferrovia Adriatica e la strada statale 16 Adriatica. La strada \u00e8 di competenza delle singole province, ma, una volta completata in tutta la sua interezza, secondo le intenzioni dei politici locali, sar\u00e0 riclassificata come strada statale.\nImpegno politico.\nIl protocollo d'intesa per la realizzazione del collegamento stradale \u00e8 stato firmato il 18 dicembre 2009, nella sede del Consiglio regionale a Pescara, dai rappresentanti delle tre regioni e delle province coinvolte, quelle di Ancona, Ascoli Piceno, Campobasso, Chieti, Fermo, Macerata, Pescara e Teramo.\nNel luglio del 2019 il Presidente della regione Abruzzo, Marco Marsilio, ha scritto al Presidente del Consiglio dei ministri, Giuseppe Conte, e al Sottosegretario alla Presidenza, Giancarlo Giorgetti, per chiedere l'inserimento dell'arteria nei Dpcm riguardante la revisione delle reti stradali nazionali, specificando l'importanza dell'opera ancora incompiuta.\nPercorso.\nLa nuova arteria della Dorsale ricalcher\u00e0 in parte il percorso della Strada statale 81 Piceno Aprutina. \n\u00c8 progettata come strada extraurbana secondaria o strada di tipo C e collegher\u00e0, come alternativa arretrata rispetto all'Autostrada A14, l'interno della provincia di Ancona, dalla strada delle tre Valli Musone-Esino-Misa, con l'interno delle province di Macerata, Fermo e Ascoli Piceno, dove, in quest'ultima, si collegher\u00e0 con il Raccordo autostradale \"Ascoli-Mare\" e la Strada statale 4 Via Salaria. Nel territorio abruzzese, nella provincia di Teramo, l'arteria si collegher\u00e0 con la \"Teramo-Mare\" e con l'Autostrada A24, per proseguire verso la Val Fino e la provincia di Chieti. Nell'interno molisano nella provincia di Isernia (collegando Agnone con Colledimezzo), collegandosi con la Strada statale 652 di Fondo Valle Sangro attraverso il completamento della Strada statale 86 Istonia, per finire in provincia di Campobasso."}
{"id": "3016585", "revid": "182396", "url": "https://it.wikipedia.org/wiki?curid=3016585", "title": "Battaglia di Brescia (312)", "text": ""}
{"id": "3016586", "revid": "729019", "url": "https://it.wikipedia.org/wiki?curid=3016586", "title": "DVONN", "text": "DVONN \u00e8 un gioco da tavolo di tipologia astratta ideato da Kris Burm, il gioco \u00e8 il quarto uscito nel pi\u00f9 ampio Progetto GIPF, preceduto da Z\u00c8RTZ e seguito da YINSH.\nDescrizione.\nI giocatori hanno a disposizione 23 pedine del proprio colore (bianco o nero), inoltre nel gioco sono contenute tre pedine DVONN di colore rosso, due vengono date al primo giocatore di turno una al secondo.\nI giocatori sono obbligati a posizionare per prime le tre pedine DVONN e poi possono piazzare le proprie 23 pedine una alla volta in modo da riempire tutti gli spazi della scacchiera.\nA turno ogni giocatore pu\u00f2 muovere una propria pedina in uno spazio adiacente a quello di provenienza. La pedina deve essere mossa in uno spazio gi\u00e0 occupato da almeno un'altra pedina (non importa di che giocatore sia) in modo da iniziare la creazione di una colonna, queste colonne possono ovviamente contenere anche le pedine rosse DVONN, queste pedine speciali infatti inizialmente non possono essere mosse dai giocatori ma non appena entrate in una colonna possono essere spostate insieme alle altre della colonna seguendo le normali regole.\nUna colonna pu\u00f2 essere mossa solo dal giocatore che possiede il colore della pedina in cima alla colonna e deve essere mossa di un numero di spazi pari al numero di pedine che la compongono, quindi una colonna composta da 3 pedine deve muoversi di 3 spazi.\nTutte le pedine o le colonne devono essere sempre \"collegate\" ad una pedina DVONN, per collegate si intende che nelle posizioni immediatamente vicine vi sia una pedina rossa DVONN, sono consentiti anche collegamenti indiretti ovvero una pedina che \u00e8 collegata ad una pedina che \u00e8 collegata ad una pedina (per un numero indeterminato di volte) che \u00e8 collegata con una DVONN. Pertanto se eseguendo una mossa si ottiene che alcune pedine o colonne sono isolate, ovvero non collegate direttamente o indirettamente alle DVONN queste vengono rimosse dal gioco. Se a rimanere isolata \u00e8 la DVONN o la colonna contenente una DVONN questa resta comunque in gioco e vale nel calcolo del punteggio finale.\nIl gioco finisce quando non \u00e8 pi\u00f9 possibile effettuare ulteriori movimenti. In quel momento ogni giocatore conta le pedine singole e le pedine che compongono le colonne di cui ha il controllo (ovvero la pedina in cima \u00e8 del suo colore), alla fine chi ha pi\u00f9 pedine \u00e8 il vincitore."}
{"id": "3016589", "revid": "1543377", "url": "https://it.wikipedia.org/wiki?curid=3016589", "title": "Bruno Magalh\u00e3es", "text": "Carriera.\nDopo aver esordito nei rally nel 1999, nella stagione 2000 ha debuttato nel mondiale nel rally di casa chiudendo 32\u00ba assoluto con una Mitsubishi Lancer Evolution.\nTra il 2001 e il 2005 sempre in patria ha disputato oltre al campionato nazionale alcune gare del mondiale e dell'europeo.\nNel 2006 ha debuttato nell'Intercontinental Rally Challenge con un quarto posto al Rali Vinho da Madeira e nel 2007 nello stesso rally ha ottenuto la seconda posizione; in ambito nazionale, sempre a bordo di una Peugeot 207 S2000, si \u00e8 laureato campione per tre anni consecutivi, dal 2007 al 2009.\nNel 2009 ha ottenuto il secondo posto nel rally di Madeira, mentre nel 2010 ha disputato quasi tutti gli eventi della stagione dell'IRC, vincendo il rally delle Azzorre e piazzandosi quinto in classifica. Nel 2011 ha concluso il campionato IRC all'undicesimo posto finale. Nel 2011 e nel 2012 ha vinto il rally di Madeira."}
{"id": "3016590", "revid": "838137", "url": "https://it.wikipedia.org/wiki?curid=3016590", "title": "Takuya Jin'no", "text": ""}
{"id": "3016592", "revid": "838137", "url": "https://it.wikipedia.org/wiki?curid=3016592", "title": "Walker's Appeal", "text": ""}
{"id": "3016593", "revid": "88740", "url": "https://it.wikipedia.org/wiki?curid=3016593", "title": "Michele Crisafulli Trimarchi", "text": "Origini familiari.\nMichele Crisafulli Trimarchi nacque a Savoca dal notaio Vincenzo Crisafulli Nicotina (1794-1868) e da Francesca Trimarchi Prestipino (1792-1865).\nLa famiglia Crisafulli-Trimarchi era una delle pi\u00f9 in vista di Savoca ed era al centro del potere politico ed ecclesiastico: il padre di Michele Crisafulli era notaio e Cassiere Comunale, sua madre era sorella dell'abate Vincenzo Trimarchi (1786-1848), dell'arciprete Giuseppe (1782-1863) e del medico Francesco (1780-1831), oltre che nipote di Onofrio Prestipino (1768-1855), giudice titolare del Regio Giudicato, sindaco di Savoca e cassiere del locale Monte frumentario.\nI Crisafulli-Trimarchi possedevano inoltre vastissime propriet\u00e0 agrarie e urbane a Savoca, Santa Teresa di Riva e Messina. Tra i fratelli del professor Michele Crisafulli Trimarchi, si ricordano il sacerdote Giuseppe Crisafulli Trimarchi (1819-1887), che fu preside della Facolt\u00e0 di Lettere dell'Universit\u00e0 di Messina e l'avvocato Francesco Antonio Crisafulli Trimarchi (1836-1904), padre del noto politico messinese Michele Crisafulli Mond\u00eco.\nFormazione e carriera accademica.\nDopo i suoi studi di medicina, il prof. Crisafulli fu pi\u00f9 volte inviato in Francia per perfezionarsi presso l'Ospedale di Salpetri\u00e8re. Le spese per tale soggiorno di studio furono sostenute dal Comune di Messina.\nDocente di Clinica Medica presso l'Universit\u00e0 di Messina, Crisafulli fu dall'11 gennaio 1881 al 13 giugno 1884 il primo preside della Facolt\u00e0 di Medicina e Chirurgia del suddetto Ateneo.\n\u00c8 stato autore di un trattato sulla febbricola.\nIl Crisafulli mor\u00ec a Savoca nel 1903 e fu tumulato nella cappella gentilizia Crisafulli Trimarchi del Gran Camposanto di Messina che egli stesso aveva fatto costruire nel 1888."}
{"id": "3016596", "revid": "741067", "url": "https://it.wikipedia.org/wiki?curid=3016596", "title": "Consalvo Dell'Arti", "text": "Biografia.\nA partire dall'inizio degli anni sessanta, \u00e8 uno dei pi\u00f9 prolifici attori caratteristi del cinema italiano. Partecipa ad un numero notevole di film, arrivando anche a dieci/quindici all'anno.\nHa recitato in ruoli molto spesso minimi, che non gli hanno consentito di raggiungere la celebrit\u00e0. Attore dalla voce melodica e ben impostata, appare in pochi film degni di nota.\nContinua a recitare sino alla met\u00e0 degli anni settanta, per poi ritirarsi a vita privata, salvo alcune sporadiche apparizioni negli anni '90, come in \"Io speriamo che me la cavo\" del 1992 e \"Ninfa plebea\" del 1996."}
{"id": "3016598", "revid": "767487", "url": "https://it.wikipedia.org/wiki?curid=3016598", "title": "Ivan Ml\u00e1dek", "text": "Figlio di un avvocato e pittore, trascorre la sua infanzia nella citt\u00e0 natale. Nonostante il padre gli insegni a dipingere i suoi interessi sono rivolti alla musica e nel 1966 fonda la Banjo Band. Nel 1968 si reca in Francia per proseguire la sua carriera musicale ma fa presto ritorno in patria. Raggiunge il successo negli anni settanta. In particolare \u00e8 noto per la canzone \"Jo\u017ein z ba\u017ein\"."}
{"id": "3016600", "revid": "438678", "url": "https://it.wikipedia.org/wiki?curid=3016600", "title": "Ranking FIFA", "text": ""}
{"id": "3016604", "revid": "1652635", "url": "https://it.wikipedia.org/wiki?curid=3016604", "title": "Billy Barty", "text": "Biografia.\nDi origini italiane, figlio di Ellen Cecial Bettegar e Albert Steven Bertanzetti, Billy Barty nacque a Millsboro nel 1924. Per quanto nella storia del cinema molte persone come lui affette da nanismo siano state scelte a impersonare parti di bambino, Barty si distinse per aver cominciato egli stesso la sua carriera a 3 anni come attore bambino, sfruttando sin dall'inizio la sua capacit\u00e0 di interpretare personaggi apparentemente ancora pi\u00f9 giovani, addirittura parti di neonato, con un effetto comico di sorpresa. Il suo primo impegno risale al periodo 1927-1934 in una lunga serie di oltre 50 cortometraggi nel ruolo del fratellino minore di Mickey Rooney nel serial cinematografico \"Mickey McGuire\". Nel corso degli anni trenta Barty comparve anche in numerosi film hollywoodiani. Particolarmente popolari sono le sue apparizioni in \"Monkey Business\" (1931), \"Gold Diggers of 1933\" (1933), \"Footlight Parade\" (1933) e \"Il museo degli scandali\" (1933), dove gli vennero riservati dei brevi intermezzi comici. La sua interpretazione drammatica di maggior rilievo come attore bambino fu nel ruolo di \"Mustard-Seed\" nel film \"Sogno di una notte di mezza estate\" (1935). Sul finire degli anni trenta Barty si esib\u00ec con sempre maggiore frequenza anche in teatro nel vaudeville, spesso assieme al giovane e coetaneo Donald O'Connor.\nSegu\u00ec quindi un decennio di pausa, durante il quale Barty complet\u00f2 i suoi studi alla scuola superiore e quindi al college. \nNegli anni cinquanta torn\u00f2 al cinema e trov\u00f2 ampie opportunit\u00e0, soprattutto alla televisione, impegnandosi in una lunga carriera che avr\u00e0 termine soltanto con la sua morte. Dal 1963 al 1967 present\u00f2 un proprio programma per ragazzi, \"The Billy Barty Show\". Continu\u00f2 ad apparire in numerosi film, da \"Il giorno della locusta\" (1975) a \"Willow\" (1988) e molti altri.\nBarty us\u00f2 la propria popolarit\u00e0 per difendere i diritti delle persone affette da nanismo contro i perduranti pregiudizi e discriminazioni, fondando nel 1957 un'associazione (\"The Little People of America\") che presto acquist\u00f2 rilevanza nazionale.\nSposatosi nel 1962 e padre di due figli, Barty mor\u00ec nel 2000 a causa di un'insufficienza cardiaca, all'et\u00e0 di 76 anni. \u00c8 sepolto nel Forest Lawn Memorial Park di Los Angeles, California.\nDoppiatori italiani.\nNelle versioni in italiano dei suoi film, Billy Barty \u00e8 stato doppiato da: \nDa doppiatore \u00e8 sostituito da:"}
{"id": "3016607", "revid": "599013", "url": "https://it.wikipedia.org/wiki?curid=3016607", "title": "Kazuya Maekawa", "text": ""}
{"id": "3016610", "revid": "33082177", "url": "https://it.wikipedia.org/wiki?curid=3016610", "title": "Scavatore a benna", "text": ""}
{"id": "3016623", "revid": "599013", "url": "https://it.wikipedia.org/wiki?curid=3016623", "title": "Hiroyuki Shirai", "text": ""}
{"id": "3016624", "revid": "287204", "url": "https://it.wikipedia.org/wiki?curid=3016624", "title": "Ivan Mladek", "text": ""}
{"id": "3016626", "revid": "228587", "url": "https://it.wikipedia.org/wiki?curid=3016626", "title": "Richmond (California)", "text": "Richmond \u00e8 un centro abitato (\"City\") degli Stati Uniti d'America, situato nella contea di Contra Costa dello Stato della California. Richmond, insieme a San Rafael, \u00e8 una delle due citt\u00e0 della San Francisco Bay Area che affacciano sia sulla Baia di San Francisco che sulla Baia di San Pablo. Nel censimento del 2010 la popolazione era di 103.701 abitanti.\nGeografia fisica.\nSecondo i rilevamenti dello United States Census Bureau, Richmond si estende su una superficie di 136,2 km\u00b2, dei quali 78 km\u00b2 di terraferma e 58 km\u00b2 di acqua. La citt\u00e0 ha un fronte mare di 51 km, il pi\u00f9 lungo di tutte le citt\u00e0 della San Francisco Bay Area , e confina a sudovest con la Baia di San Francisco e a nordest con la Baia di San Pablo."}
{"id": "3016627", "revid": "2048388", "url": "https://it.wikipedia.org/wiki?curid=3016627", "title": "Nastri d'argento 2005", "text": "La cerimonia di premiazione della 60\u00aa edizione dei Nastri d'argento, a eccezione di quelli per i cortometraggi, si \u00e8 svolta il 4 febbraio 2005 presso l'Auditorium di Roma ed \u00e8 stata presentata da Sabrina Impacciatore. I premi per i cortometraggi sono stati invece consegnati il 16 dicembre 2005.\nLe candidature sono state rese note il 22 gennaio 2005 presso l'Hotel de Russie. Sono stati selezionati 36 degli 80 film italiani distribuiti nel corso del 2004.\nIl maggior numero di candidature (otto) \u00e8 stato ottenuto da \"Le chiavi di casa\" di Gianni Amelio e \"Le conseguenze dell'amore\" di Paolo Sorrentino.\nI film che hanno ricevuto pi\u00f9 premi (quattro) sono \"Non ti muovere\" di Sergio Castellitto e \"Le conseguenze dell'amore\".\nVincitori e candidati.\nI vincitori sono indicati in grassetto, a seguire gli altri candidati."}
{"id": "3016634", "revid": "1305772", "url": "https://it.wikipedia.org/wiki?curid=3016634", "title": "Reeder", "text": ""}
{"id": "3016638", "revid": "228587", "url": "https://it.wikipedia.org/wiki?curid=3016638", "title": "Heidelberg (Contea di Allegheny, Pennsylvania)", "text": "Heidelberg \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 1.225 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 97,63%) seguita da quella afroamericana (0,98%), dati del 2000."}
{"id": "3016639", "revid": "287204", "url": "https://it.wikipedia.org/wiki?curid=3016639", "title": "Factor X (Spagna)", "text": "Factor X \u00e8 la versione spagnola del talent show britannico The X Factor, ideato da Simon Cowell.\nIl programma, \u00e8 stato condotto dal 2007 al 2008 da N\u00f9ria Roca e dal 2018 da Jesus V\u00e0zquez. \u00c8 andato in onda su Cuatro TV tra il 2007 e il 2008 in due diverse edizioni. Nel 2018 la serie torner\u00e0 in tv e fra i giudici ci sar\u00e0 l'italiana Laura Pausini. \nRiassunto Stagioni.\nNel 2018 le categorie diverranno: Gruppi, Over 25, Under Uomini e Under Donne.\nPrima Edizione (2007).\nLa prima edizione, andata in onda dal 28 maggio al 16 luglio 2007, si \u00e8 conclusa con la vittoria di Mar\u00eca Villal\u00f2n.\nSeconda Edizione (2008).\nLa seconda edizione, andata in onda dal 22 settembre al 12 ottobre 2008, si \u00e8 conclusa con la vittoria dei Vocal Tempo.\nTerza Edizione (2018).\nLa terza edizione, andata in onda il 13 aprile 2018, si \u00e8 conclusa con la vittoria dei Pol Granch.\nAltri artisti che hanno partecipato sono stati: Elena Farga, Samuel Hern\u00e1ndez, W-Caps (Ana Legazpi y Carolina Moyano), Poupie, Malva (Carlos Segura, Alejandro Sotomayor y Gabriel Cort\u00e9s), Gema Tom\u00e1s, Enrique Ramil, Fusa Nocta, NOAH (Carlota Busquets, Mia Farr\u00e9s, Paula Noguer, Irene Carreras y Sara Roy), \u00d3scar Noguera \u201cOsc\u00e1rboles\u201d e Jos\u00e9 Antonio \"El Ni\u00f1o\" Bermejo."}
{"id": "3016640", "revid": "599013", "url": "https://it.wikipedia.org/wiki?curid=3016640", "title": "Y\u016bji Hironaga", "text": ""}
{"id": "3016642", "revid": "117211112", "url": "https://it.wikipedia.org/wiki?curid=3016642", "title": "Missione impossibile (disambigua)", "text": ""}
{"id": "3016646", "revid": "599013", "url": "https://it.wikipedia.org/wiki?curid=3016646", "title": "Akihiro End\u014d", "text": "\u00c8 fratello del centrocampista internazionale del Gamba Osaka, ossia Yasuhito End\u014d"}
{"id": "3016649", "revid": "287204", "url": "https://it.wikipedia.org/wiki?curid=3016649", "title": "Robinson (Pennsylvania)", "text": ""}
{"id": "3016650", "revid": "767487", "url": "https://it.wikipedia.org/wiki?curid=3016650", "title": "Shigeru Morioka", "text": "Carriera.\nCalciatore.\nClub.\nFormatosi nella rappresentativa calcistica del Yawata Technical High School, inizia la carriera agonistica nel Gamba Osaka, societ\u00e0 che lascer\u00e0 nel 1999 per giocare nel Kyoto Purple Sanga. Nel 2000 passa al Vissel Kobe, societ\u00e0 che lascer\u00e0 nel 2002 per tornare a giocare nel Gamba Osaka. Nel 2006 passa al Banditonce Kakogawa, ove rester\u00e0 due anni per giocare nel FC Osaka, societ\u00e0 ove chiuder\u00e0 la carriera agonistica.\nNazionale.\nHa indossato la maglia della nazionale di calcio del Giappone in una occasione. \nAllenatore.\nDal 2009 \u00e8 allenatore del FC Osaka."}
{"id": "3016651", "revid": "765341", "url": "https://it.wikipedia.org/wiki?curid=3016651", "title": "Simon-Jude Honnorat", "text": "Si \u00e8 interessato alla storia della Provenza e ai suoi vari dialetti. Viene considerato uno dei fondatori della ricerca scientifica sulla lingua d'oc.\nBiografia.\nIl suo epitaffio riassume tutta la sua vita :\n\"CI-G\u00ceT :\nSIMON-JUDE HONNORAT\nDottore in Medicina\nNato ad ALLOS il 3 aprile 1783\nStudioso modesto\nAmico dei poveri\nMorto a Digne il 31 luglio 1852\nLasciando in eredit\u00e0\nal suo paese\nun monumento della sua lingua\nagli sfortunati\nil ricordo dei suoi benefici\nai suoi figli\nl'esempio delle sue virt\u00f9\naccanto a lui\nriposano le ceneri\ndi\nRose-Marie-V\u00e9ronique GARIEL\nsua caritatevole sposa\""}
{"id": "3016653", "revid": "287204", "url": "https://it.wikipedia.org/wiki?curid=3016653", "title": "Sujskij", "text": ""}
{"id": "3016655", "revid": "228587", "url": "https://it.wikipedia.org/wiki?curid=3016655", "title": "\u0160ujskij", "text": ""}
{"id": "3016657", "revid": "122562873", "url": "https://it.wikipedia.org/wiki?curid=3016657", "title": "Gastone Ciapini", "text": "Biografia.\nDopo aver recitato, da giovane, in alcune compagnie fiorentine, nel 1931 entra in quella di Antonio Gandusio e Luigi Almirante, dove recita accanto ad Anna Magnani, e incontra la giovane Rina Morelli, che sposer\u00e0 l'anno dopo, anche se il matrimonio fallir\u00e0 entro breve tempo.\nAlla met\u00e0 degli anni trenta l'EIAR gli offre l'occasione di lavorare nella prosa radiofonica, prevalentemente nella \"Compagnia di prosa della radio italiana\" di Firenze, attivit\u00e0 che proseguir\u00e0 sino agli anni cinquanta nella Radio Rai, e anche in televisione sin dall'inizio delle trasmissioni nel 1954, recitando sia nelle commedie che negli sceneggiati."}
{"id": "3016658", "revid": "196390", "url": "https://it.wikipedia.org/wiki?curid=3016658", "title": "Vassili \u0160ujskij", "text": ""}
{"id": "3016664", "revid": "124200523", "url": "https://it.wikipedia.org/wiki?curid=3016664", "title": "Tselina", "text": "Tselina \u00e8 un sistema di satelliti artificiali ELINT sviluppato in Unione Sovietica a partire dagli anni sessanta. Realizzati in diverse versioni, l'ultimo satellite di questo tipo \u00e8 stato lanciato nel 2007. Ne \u00e8 prevista la sostituzione con i nuovi Lotos-S, del sistema di sorveglianza Liana.\nStoria.\nSviluppo.\nLo sviluppo di una serie di sistemi satellitari dedicati per impiego ELINT venne commissionato dal Ministero della Difesa sovietico negli anni sessanta. In dettaglio, si decise di realizzare due sistemi di questo tipo: gli Tselina e gli US, che entrarono entrambi in servizio.\nL'OKB-586 Ju\u017enoe inizi\u00f2 a svolgere delle ricerche in questo senso a partire dall'agosto 1960, quando inizi\u00f2 a sviluppare una serie di metodi e di apparecchiature idonee alla comunicazione militare spaziale. Il risultato furono due satelliti, identificati come DS-K-40, che dovevano servire allo studio delle necessarie tecnologie. Questi due satelliti, tuttavia, non raggiunsero mai l'orbita a causa di un malfunzionamento del vettore.\nLa seconda fase del progetto fu avviata nel 1964. L'intero programma venne posto sotto la responsabilit\u00e0 del gi\u00e0 citato OKB Ju\u017enoe, il payload venne sviluppato dal TsNII-108 GKRE ed il sistema di trasmissione dati dall'OKB MEI. Il supporto scientifico, invece, fu affidato al 50\u00b0 TsNII.\nFin dall'inizio, il sistema Tselina fu ideato come doppio. Infatti, si decise di realizzare due distinti satelliti, da impiegare per utilizzi diversi:\nLa fase di test fu effettuata tra il 1965 ed il 1967. Il primo satellite Tselina-O fu lanciato nel 1967, e dichiarato operativo nel 1971. Tuttavia, a causa di problemi tecnici con i Tselina-D, l'intero sistema fu accettato dalle forze armate sovietiche solo nel 1976.\nA partire dagli anni ottanta, si decise di basare l'intero sistema sugli Tselina-D, sulla base dei quali furono sviluppate le versioni perfezionate Tselina-R e Tslelina-2 (solo l'ultima delle quali lanciata in gran numero).\nUtilizzo operativo.\nGli Tselina furono ampiamente utilizzati dalle forze armate sovietiche prima, e da quelle russe poi. Complessivamente, ne furono costruiti oltre 130 esemplari, lanciati tra il 1967 ed il 2007 in altrettante missioni Cosmos.\nNel 2009 \u00e8 stato lanciato il primo satellite Lotos-S, del sistema Liana, che dovr\u00e0 sostituire gli Tselina (e gli US) ancora operativi."}
{"id": "3016665", "revid": "767487", "url": "https://it.wikipedia.org/wiki?curid=3016665", "title": "Tadahiro Akiba", "text": ""}
{"id": "3016666", "revid": "831312", "url": "https://it.wikipedia.org/wiki?curid=3016666", "title": "Albo d'oro della Serie A1 (pallanuoto maschile)", "text": "Elenco dei vincitori della massima divisione del campionato italiano maschile di pallanuoto."}
{"id": "3016667", "revid": "22475", "url": "https://it.wikipedia.org/wiki?curid=3016667", "title": "Quaestiones Plautinae", "text": "I Quaestionum Plautinarum libri, o pi\u00f9 semplicemente Quaestiones Plautinae, sono un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nFormata da 5 libri, l'opera riguardava i vari problemi di critica sul teatro del commediografo Tito Maccio Plauto."}
{"id": "3016670", "revid": "292162", "url": "https://it.wikipedia.org/wiki?curid=3016670", "title": "Quaestionum Plautinarum", "text": ""}
{"id": "3016674", "revid": "46291", "url": "https://it.wikipedia.org/wiki?curid=3016674", "title": "Sideritis romana", "text": "Sideritis romana \u00e8 una pianta appartenente alla famiglia delle Lamiaceae\nDistribuzione e habitat.\nIn Italia \u00e8 presente in quasi in tutte le regioni, mentre in Europa \u00e8 presente nelle nazioni della costa Adriatica, in Francia, in Spagna e in Portogallo"}
{"id": "3016677", "revid": "1543377", "url": "https://it.wikipedia.org/wiki?curid=3016677", "title": "Andy Ernst", "text": "Avendo lavorato per lo pi\u00f9 con gruppi punk rock, i suoi lavori pi\u00f9 riconosciuti sono stati quelli con i Green Day, i Rancid e gli AFI."}
{"id": "3016680", "revid": "767487", "url": "https://it.wikipedia.org/wiki?curid=3016680", "title": "Yoshika Matsubara", "text": ""}
{"id": "3016681", "revid": "28592", "url": "https://it.wikipedia.org/wiki?curid=3016681", "title": "Sushki", "text": ""}
{"id": "3016684", "revid": "110157", "url": "https://it.wikipedia.org/wiki?curid=3016684", "title": "Hunky Dorys Park", "text": "L'Hunky Dorys Park (precedentemente conosciuto come United Park) \u00e8 uno stadio irlandese situato a Drogheda. \u00c8 il terreno casalingo dello Drogheda United Football Club dall'anno 1979. Lo stadio ha una capienza di circa 2.000 posti di cui 1/5 a sedere. Durante l'estate 2010 sono in programma lavori per la costruzione di nuovi servizi igienici, di una tribuna dotata di 1.500 seggiolini ed una zona coperta per i disabili su sedie a rotelle.\nStoria.\nIl nome Hunky Doris deriva dallo sponsor della squadra, un'azienda che produce patatine dall'aspetto incavato. Questo dal 2010, mentre dal 2002 al 2003, sempre per ragioni di sponsor, lo stadio era conosciuto come O2 Park. Seppure la capienza fosse maggiore, circa 5.400 posti complessivi, \u00e8 stata ridotta a 2.000 per ragioni di sicurezza, su richiesta del \nLouth County Fire Officer. L'impianto ha ospitato cinque match della Nazionale di calcio dell'Irlanda Under-21, pi\u00f9 altri match giovanili della nazionale e alcune partite dell'Europeo di calcio UEFA under-16 del 1994. Alcune indiscrezioni vogliono che il club si possa trasferire in un impianto di 10.000 posti solo a sedere."}
{"id": "3016685", "revid": "1078002", "url": "https://it.wikipedia.org/wiki?curid=3016685", "title": "Neoespressionismo", "text": "Il neoespressionismo \u00e8 stato un movimento artistico, per lo pi\u00f9 focalizzato sulla pittura, che nasce negli anni settanta del Novecento e si caratterizza per un deciso recupero della figura umana, spesso rappresentata sotto la lente deformata dell'inquietudine. Nonostante ci\u00f2, si tratta di un'immagine che si deteriora, si consuma e si dematerializza dietro il ruvido trattamento pittorico.\nDescrizione.\nDiffuso soprattutto negli Stati Uniti, in Germania ed in Italia, il neoespressionismo, dopo l'anarchia sperimentale degli anni precedenti, ha indicato un percorso che viaggia a ritroso alla riscoperta di forme di matrice pi\u00f9 tradizionale. Questa, forse, \u00e8 una delle ragioni per le quali \u00e8 stato ben accolto dai mercanti e dai collezionisti d'arte di tutto il mondo.\nI principali esponenti negli Stati Uniti sono Julian Schnabel, noto soprattutto per i suoi \"plate painting\" e David Salle che per\u00f2 denota una stretta relazione con l'Assemblage e con l'Espressionismo astratto e che manipola l'immagine, recuperata invariabilmente dall'immaginario collettivo, in chiave di raffinato ed ironico voyeurismo. Bisogna poi, comunque fare il nome, per tutto il periodo in cui ha bruciato nella sua parabola inevitabilmente discendente, di Jean-Michel Basquiat.\nIn Germania, dove \u00e8 ancora forte la memoria dell'Espressionismo e dove le nuove generazioni sentono il bisogno di prendere le distanze dal passato olocausto, i suoi esponenti sono a volte chiamati Neuen Wilden, 'Nuovi Selvaggi'. Esponenti di spicco sono Georg Baselitz con le sue immagini rovesciate e Anselm Kiefer che tende a mischiare gli elementi dell'arte tradizionale con gli elementi dell'avanguardia, proponendo molteplici versioni del tema dell'Olocausto. Accomunano i lavori dei cosiddetti \"nuovi selvaggi\" un cromatismo violento e fortemente espressivo, una figurazione semplificata e spesso elementare, un senso tragico dell'umanit\u00e0 e della storia.\nIn Italia, questa nuova tendenza, \u00e8 stata spesso inscritta nell'ambito di quel che Achille Bonito Oliva ha denominato nel '79 Transavanguardia: \"La transavanguardia ha risposto in termini contestuali alla catastrofe generalizzata della storia e della cultura, aprendosi verso una posizione di superamento del puro materialismo di tecniche e nuovi materiali e approdando al recupero dell'inattualit\u00e0 della pittura, intesa come capacit\u00e0 di restituire al processo creativo il carattere di un intenso erotismo, lo spessore di un'immagine che non si priva del piacere della rappresentazione e della narrazione\". Gli esponenti di maggior spicco sono Sandro Chia, dall'estro manierista che dipinge con un gesto carico che si snoda sulle tele con colori accesi ed accostamenti violenti che ricordano in qualche modo la tradizione di Rosso Fiorentino; Enzo Cucchi, uno sperimentatore che lancia furtivi ammiccamenti al Concettualismo e Francesco Clemente e Mimmo Paladino che tutto sembrano toccare e tutto sembrano poi utilizzare per rappresentare quel che scorgono fra i reconditi piani sdruccioli del loro inconscio espressivo.\nMa non mancano altri artisti come Mimmo German\u00e0, Ernesto Tatafiore e Bastiano da Montalbano, che sembra far proprie le necessit\u00e0 di un rinnovato rapporto con l'etica ed il sociale attraverso un'immagine che perde per\u00f2 i propri contatti con la realt\u00e0 per diventare simbolista.\nArtista a tutto tondo, Bastiano da Montalbano, si dedica a tematiche prp riesco del sociale, utilizzandole per stuzzicare il pubblico competente ad una discussione e ad una riflessione su vari temi di attualit\u00e0.\nMimmo German\u00e0, impegnato con la sua pittura calda, dalla figurazione visionaria e dai colori fauve, recupera spesso spunti e citazioni dall'arte del passato.\nErnesto Tatafiore che Achille Bonito Oliva defin\u00ec l'artista dall'operato neo illuministico in quanto teso ad operare su un legame etico tra arte e storia.\nSi possono collocare nella corrente del neoespressionismo anche alcuni pittori di area inglese quali Lucian Freud. Pittore decisamente figurativo che viaggia alla riscoperta di una tradizione prettamente ritrattistica. Per quanto i suoi ritratti siano pi\u00f9 interiori che esteriori, pi\u00f9 introspettivi che riflessivi, ma sempre con un'ineccepibile conoscenza dell'anatomia."}
{"id": "3016686", "revid": "729019", "url": "https://it.wikipedia.org/wiki?curid=3016686", "title": "De comoediis Plautinis", "text": "Il De comoediis Plautinis (in italiano: \"Le commedie di Plauto\") \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nIn quest'opera Varrone distinse le 130 commedie del \"corpus\" plautino in autentiche (21 \"fabulae\"), incerte (19 \"fabulae\", dette pseudovarroniane) e spurie: tale suddivisione \u00e8 detta \"canone varroniano\" (o \"Corpus Varronianum\").\nVarrone si bas\u00f2 non solo su dati stilistici, ma anche su documenti di archivio e sulle didascalie. Le 21 opere che egli defin\u00ec autentiche sono le commedie di Plauto note oggigiorno, mentre le pseudovarroniane e le spurie sono andate perdute."}
{"id": "3016689", "revid": "114356848", "url": "https://it.wikipedia.org/wiki?curid=3016689", "title": "Pierre Bec", "text": "Fu professore all'universit\u00e0 di Poitiers, scrittore, specialista di letteratura e linguistica occitanica; il suo nome in occitano si scrive P\u00e8ire B\u00e8c.\nBiografia.\nGiovinezza e formazione.\nNacque da madre creola e padre guascone. Trascorse la sua infanzia a Caz\u00e8res-sur-Garonne. Dopo il suo baccalaureato, impar\u00f2 tedesco e italiano. Insegn\u00f2 queste lingue a Parigi e studi\u00f2 al contempo alla Sorbona, all'\u00c9cole des hautes \u00e9tudes e all'Istituto di fonetica specializzandosi in filologia romanza, in particolare in occitano antico e moderno. Sostenne due tesi nel 1959.\nCarriera universitaria.\nPierre Bec venne nominato docente incaricato e professore emerito all'universit\u00e0 di Poitiers, dove occuper\u00e0 questo posto fino al suo pensionamento nel 1989. Fu anche direttore del Centro di studi superiore della civilt\u00e0 medioevale e presidente dell'Istituto di studi occitani per diciotto anni. In particolare pubblic\u00f2 nel 1997, per Belles Lettres, \"Le Si\u00e8cle d'or de la po\u00e9sie gasconne\" (1550-1650), e poi \"La Joute po\u00e9tique\". Suoi testi di riferimento sono \"Manuel pratique de philologie romane\" e \"Langue occitane\".\nAttivit\u00e0 letteraria.\nCome scrittore occitano, \u00e8 conosciuto con il nome di P\u00e8ir(e) Bec; pubblic\u00f2 poesie, raccolte di novelle, tra cui \"Lo Hiu Tibat\" (nel quale raccont\u00f2 le sue vicende di prigioniero di guerra in Austria), e un romanzo, \"Sebastian\"."}
{"id": "3016690", "revid": "729019", "url": "https://it.wikipedia.org/wiki?curid=3016690", "title": "TAMSK", "text": "TAMSK \u00e8 un gioco da tavolo di tipologia astratta ideato da Kris Burm, il gioco \u00e8 il secondo distribuito nel pi\u00f9 ampio Progetto GIPF, preceduto dal capostipite GIPF e seguito da Z\u00c8RTZ. Il gioco \u00e8 stato pubblicato nel 1998 ed \u00e8 rimasto inserito nel Progetto GIPF fino al 2007, anno in cui \u00e8 stato escluso per via dell'uscita di TZAAR che lo ha sostituito.\nDescrizione.\nOgni giocatore ha in dotazione 32 anelli e tre clessidre del proprio colore (rosso o nero), ogni clessidra impiega tre per esaurire la propria sabbia.\nLa plancia di gioco \u00e8 costituita da un esagono composto da tubi in cui \u00e8 possibile infilare le clessidre; ad ogni turno i giocatori muovono una delle loro clessidre (rigirandola ad ogni movimento) di una casella e possono decidere di posizionare uno dei propri anelli nella casella appena lasciata. Non \u00e8 sempre possibile posizionare l'anello perch\u00e9 i tubi delle caselle hanno altezza variabile, in alcuni c'\u00e8 spazio per un solo anello mentre in altri c'\u00e8 spazio per pi\u00f9 anelli.\nSe una clessidra esaurisce la propria sabbia prima che il giocatore sia riuscito a girarla allora quella clessidra non pu\u00f2 pi\u00f9 essere mossa. Pertanto ogni giocatore pu\u00f2 applicare le strategie che preferisce per cercare di preservare le proprie clessidre e mettere fuori gioco quelle dell'avversario.\nIl primo giocatore che termina i propri anelli \u00e8 il vincitore.\nVarianti.\nIl gioco comprende anche una settima clessidra della durata di 15 secondi che viene usata in una variante, ovvero ogni giocatore la rigira al termine del proprio turno dando 15 secondi di tempo all'avversario per effettuare la propria mossa.\nUn'altra possibile variante per semplificare il gioco consiste nel non applicare il concetto del tempo anche alle sei clessidre di movimento, in questo modo nessuna clessidra sar\u00e0 eliminata e i giocatori potranno riflettere con pi\u00f9 calma."}
{"id": "3016692", "revid": "599013", "url": "https://it.wikipedia.org/wiki?curid=3016692", "title": "Sebastian Rode", "text": "Carriera.\nClub.\nKickers Offenbach.\nDopo essere cresciuto calcisticamente nella varie giovanili di H\u00e4hnlein, Alsbach, Viktoria Griesheim e Darmstadt, nel 2005 giunge nei Kickers Offenbach squadra con cui esordir\u00e0 nel calcio professionistico.\nL'esordio arriva il 7 marzo 2009 nella 3. Liga, nella vittoria casalinga, per 2-0, contro l'Eintracht Braunschweig. La prima stagione da professionista si conclude con due presenze.\nL'11 settembre 2009 sigla il suo primo gol in carriera, nel pareggio esterno, per 1-1, contro lo Jahn Ratisbona. Nella seconda stagione totalizza 13 presenze e 1 rete.\nEintracht Francoforte.\nNell'estate del 2010 passa, per 250.000 euro, al Eintracht Francoforte, club della Bundesliga, massima divisione del campionato di calcio in Germania. A settembre, durante un allenamento con la squadra, subisce un danneggiamento cartilagineo che lo costringe a stare fermo fino alla pausa invernale. L'esordio con la nuova maglia, arriva il 21 gennaio 2011 nella sconfitta esterna, per 0-1, contro l'Amburgo. Il 23 aprile successivo mette a segno anche la sua prima rete; aprendo le marcature del pareggio interno, per 1-1, contro il . Si ripete il 14 maggio 2011, aprendo le marcature della sconfitta esterna, per 3-1, contro il . Conclude la prima stagione, con l'Eintracht Francoforte, totalizzando 11 presenze e 2 reti ma tuttavia il suo club non riesce ad evitare la retrocessione nella 2. Bundesliga.\nL'esordio nella seconda stagione arriva il 15 luglio 2011 nella vittoria esterna, per 2-3, contro il Greuther F\u00fcrth. Il 21 agosto successivo apre le marcature nella vittoria esterna, per 4-0, contro il FSV Francoforte. Il 6 maggio 2012, lui e la sua squadra, ottengono la promozione in Bundesliga; Rode personalmente totalizza 35 presenze e due reti.\nIl 22 agosto 2013 fa il suo esordio in Europa League, nella vittoria esterna, per 0-2, nel turno preliminare contro il club azerbaigiano del Qaraba\u011f A\u011fdam. Conclude anticipatamente la stagione di nuovo per un danneggiamento cartilagineo. Alla fine della stagione 2013-2014 conclude il suo contratto con il club di Francoforte dopo 108 presenze e 5 reti.\nBayern Monaco.\nIl 14 aprile 2014 firma un contratto quadriennale con il , contratto valevole a partire dal 1\u00ba luglio dello stesso anno. L'esordio con la maglia dei \"bavaresi\" arriva il 13 agosto 2014, in occasione della Supercoppa di Germania 2014 persa per 2-0 contro il Borussia Dortmund. L'esordio in campionato invece, arriva il 22 agosto successivo nella vittoria casalinga, per 2-1, contro il Wolfsburg; sostituendo, al 78\u00ba minuto, il compagno di squadra Robert Lewandowski. Il 5 novembre 2014 esordisce in Champions League in occasione della vittoria casalinga, per 2-0, contro il club italiano della Roma; subentrando, all'81\u00ba minuto, a David Alaba. Il 22 novembre successivo mette a segno la prima rete con il Bayern; chiudendo le marcature della vittoria casalinga, per 4-0, contro l'Hoffenheim.\nIl 10 dicembre 2014 segna il suo primo gol in Champions League e in Europa contro la squadra CSKA Mosca nella partita finita 3-0 in favore dei bavaresi. Il 26 aprile, grazie alla sconfitta del Wolfsburg, si laurea campione di Germania, vincendo il campionato. Conclude la stagione, la prima con la maglia del Bayern Monaco, con un bottino di 35 presenze e 3 reti siglate.\nIl 1\u00ba agosto 2015, alla seconda stagione con la maglia del Bayern Monaco, perde la Supercoppa di Germania, ai calci di rigore, contro il Wolfsburg.\nBorussia Dortmund.\nIl 6 giugno 2016 viene ceduto per 14 milioni di euro a titolo definitivo al Borussia Dortmund, con cui firma un contratto quadriennale. La prima presenza con la nuova maglia la trova nella finale di Supercoppa di Germania persa 2-0 contro la sua ex squadra il Bayern Monaco. Il 17 settembre trova il primo gol con la nuova maglia nella partita vinta 6-0 in casa contro il Darmstadt. Verso la fine dell'anno si procura un infortunio che lo costringe a saltare la prima parte del 2017.\nRitorno all'Eintracht Francoforte.\nNel gennaio 2019 va in prestito all', che lo acquista a titolo definitivo il 27 luglio dello stesso anno per 4 milioni di euro.\nNazionale.\nGiovanile.\nEuropeo Under-21 2013.\nEsordisce nel Campionato europeo di calcio Under-21 2013 in occasione della sconfitta, nella fase a gironi, per 3-2, contro l'Olanda. La Germania non riesce a superare la fase a gironi e Rode totalizza 3 presenze.\nStatistiche.\nPresenze e reti nei club.\n\"Statistiche aggiornate al 2 luglio 2019.\""}
{"id": "3016694", "revid": "110157", "url": "https://it.wikipedia.org/wiki?curid=3016694", "title": "Cappella di San Rocco (Racconigi)", "text": "La Cappella di San Rocco sorge a sud di Racconigi, in via Priotti, a ridosso del muro di cinta dell'ex Ospedale Psichiatrico \nStoria.\nRisale alla fine del XVI secolo la donazione di Bernardino II di Savoia-Racconigi, grazie alla quale la popolazione pot\u00e9 costruire la chiesetta dedicata al patrono cui era solita rivolgersi in occasione delle epidemie di peste.\nLa somma elargita da Bernardino aumenta con una seconda donazione dell'anno 1601. La costruzione risale presumibilmente agli anni a cavallo tra il 1599 e il 1601.La chiesa \u00e8 ancora officiata, e nel mese di agosto si celebra un triduo votivo che culmina nella messa del 16 agosto.\nEsterno.\nLa cappella si presenta con un portico spazioso separato dalla strada prospiciente da una cancellata. Il portico ricoperto di tegole \u00e8 formato da una struttura in legno secondo gli schemi tipici della zona.La facciata vera e propria appare semplice,con due finestre e un portale d'ingresso in legno. Sopra la porta \u00e8 presente un dipinto raffigurante San Rocco con il suo cane, nel modo in cui la piet\u00e0 popolare soleva raffigura il Santo patrono dei Viandanti.La cupola \u00e8 ottagonale, dipinta esteriormente di color ocra con semplici lesene imbiancate tra una faccia e l'altra. \u00c8 dotata di modeste finestre.Il campanile \u00e8 a vela.\nInterno.\nAd aula unica, con due cappelle laterali, un tempo la chiesa era interamente affrescata. Ora permangono poche tracce della decorazione originaria.\nConserva una tela con la raffigurazione dei Santi patroni di Racconigi: San Giovanni Battista,la Madonna delle Grazie, San Rocco e la Beata Caterina Mattei."}
{"id": "3016695", "revid": "167951", "url": "https://it.wikipedia.org/wiki?curid=3016695", "title": "Rina Ciapini Morelli", "text": ""}
{"id": "3016701", "revid": "297059", "url": "https://it.wikipedia.org/wiki?curid=3016701", "title": "Neo-espressionismo", "text": ""}
{"id": "3016705", "revid": "574302", "url": "https://it.wikipedia.org/wiki?curid=3016705", "title": "Saturn Award per il miglior film d'azione/di avventura", "text": "Il Saturn Award per il miglior film d'azione/di avventura (\"Best Action or Adventure Film\") \u00e8 un premio assegnato annualmente nel corso dei Saturn Awards dal 2010. \nDal 1995 al 2010 \u00e8 stato consegnato in un'unica categoria come Saturn Award per il miglior film d'azione/di avventura/thriller (\"Best Action, Adventure or Thriller Film\"), \u00e8 poi stato scorporato per creare la categoria a s\u00e9 stante Miglior film thriller."}
{"id": "3016707", "revid": "6923", "url": "https://it.wikipedia.org/wiki?curid=3016707", "title": "Anna di Serbia", "text": "Figlia di Alessandro di Valacchia, moglie di Stefano Nemanja e madre di San Sava, nota anche come Santa Anastasia di Serbia, dopo la conversione avvenuta in seguito l'abdicazione del marito a favore dell'altro figlio, Stefano Prvoven\u010dani, nel 1196. Si ritirano cos\u00ec entrambi in convento, dove lei mor\u00ec nel 1200. Le sue spoglie riposano nel Monastero di Studenica."}
{"id": "3016708", "revid": "28592", "url": "https://it.wikipedia.org/wiki?curid=3016708", "title": "Regina di Serbia", "text": ""}
{"id": "3016709", "revid": "36426", "url": "https://it.wikipedia.org/wiki?curid=3016709", "title": "Arazzo dell'apocalisse", "text": ""}
{"id": "3016710", "revid": "729019", "url": "https://it.wikipedia.org/wiki?curid=3016710", "title": "De similitudine verborum", "text": "Il De similitudine verborum libri III, o pi\u00f9 semplicemente De similitudine verborum, \u00e8 un'opera di Marco Terenzio Varrone, non pervenuta, composta verosimilmente in data anteriore alla pubblicazione del \"De lingua Latina\" e appartenente al gruppo di studi storico-letterari e filologici dell'erudito reatino.\nQuest'opera, composta da tre libri, era dedicata quasi sicuramente alla teoria linguistica dell'analogia, contrapposta alla teoria anomalista. Dell'opera sono pervenuti solamente due brevi frammenti."}
{"id": "3016718", "revid": "28592", "url": "https://it.wikipedia.org/wiki?curid=3016718", "title": "Bulgaria medievale", "text": ""}
{"id": "3016719", "revid": "21880", "url": "https://it.wikipedia.org/wiki?curid=3016719", "title": "Bulbophyllum", "text": "Bulbophyllum \u00e8 un genere di Orchidaceae della sottofamiglia Epidendroideae, che comprende oltre 2000 specie, diffuse nella zona tropicale.\nDescrizione.\nIl genere comprende, con poche eccezioni, specie epifite, con accrescimento simpodiale, dotate di pseudobulbi di forma ovale o sferica, con una, talora due o tre, foglie al loro apice.\nCome in tutte le Orchidaceae, i fiori sono trimeri, zigomorfi, con uno dei petali modificato in labello, il cui aspetto funge da richiamo per gli insetti impollinatori. Caratteristicamente l'infiorescenza si sviluppa alla base dello pseudobulbo, carattere questo che consente la differenziazione dal genere \"Dendrobium\", per altro molto simile, in cui le infiorescenze si sviluppano sui lati o sulla cima dello pseudobulbo. La colonna, l'organo in cui sono racchiusi sia la parte maschile (pollinio) che quella femminile (stigma) ha un piede genicolato cui \u00e8 attaccato il labello. Il risultato di questa conformazione \u00e8 una notevole motilit\u00e0 del labello stesso, che vibra ad ogni alito di vento, attirando gli insetti impollinatori.\nDistribuzione e habitat.\nIl genere \"Bulbophyllum\" ha una distribuzione pantropicale: il centro di massima biodiversit\u00e0 sono le foreste montane della Papua Nuova Guinea (pi\u00f9 di 600 specie) ma il genere \u00e8 presente anche in Australia, nel Sud-est asiatico (oltre 200 specie in Borneo), in India, nel Madagascar (188 specie, alcune endemiche), in Africa, in America centrale e nella fascia tropicale del Sud America.\nTassonomia.\nL'esatta posizione filogenetica del genere \"Bulbophyllum\" all'interno della sottofamiglia Epidendroideae \u00e8 stata a lungo incerta. Dressler (1993) assegnava il genere alla sottotrib\u00f9 Bulbophyllinae (trib\u00f9 Podochilaeae), ma studi filogenetici successivi hanno indotto ad includere le Bulbophyllinae nella sottotrib\u00f9 Dendrobiinae, sottotrib\u00f9 attualmente attribuita alla trib\u00f9 Malaxideae\nIl genere fu descritto nel 1822 da Louis-Marie Aubert du Petit-Thouars nel suo \"Histoire particuli\u00e8re des plantes orchid\u00e9es recueillies sur les trois Iles Australes d'Afrique, de France, de Bourbon et de Madagascar\", e in questa prima descrizione gli vennero attribuite 17 specie.\nAllo stato attuale esistono oltre 2000 specie descritte.L'alto numero di specie ha indotto i tassonomi a proporre la suddivisione del genere in oltre 120 sezioni e sottogeneri sui quali tuttavia non esiste un accordo unanime.\nTra le specie pi\u00f9 note vi sono:"}
{"id": "3016721", "revid": "28592", "url": "https://it.wikipedia.org/wiki?curid=3016721", "title": "Sovrano di Bulgaria", "text": ""}
{"id": "3016722", "revid": "439868", "url": "https://it.wikipedia.org/wiki?curid=3016722", "title": "Cerros", "text": "Cerros \u00e8 un sito archeologico della civilt\u00e0 Maya situato in Belize, che raggiunse il massimo splendore durante il periodo Tardo Preclassico. Arriv\u00f2 a contare una popolazione di circa 1.089 persone. Il sito si trova in una zona strategica, una penisola alla foce del New River. Gli abitanti costruirono un sistema di canali.\nIl nucleo del sito \u00e8 formato di alcune grandi strutture e piramidi, una acropoli, e alcuni campi da gioco.\nStoria.\nDal periodo in cui venne costruito fino all'et\u00e0 Preclassica, intorno all 400 a.C., Cerros era un piccolo villaggio di contadini, pescatori e mercanti. Coltivarono il suolo fertile e sfruttarono l'accesso al mare, mentre si producevano oggetti da vendere ad altra gente nella zona. Intorno al 50 a.C., con la crescita economica, iniziarono a sperimentare un programma di ricostruzione, erigendo templi e piazze.. \nLa prima delle nuove costruzioni era la struttura 5C-2nd, che era diventata il pezzo di architettura pi\u00f9 famoso al sito. Marcava il punto pi\u00f9 a nord del sacro asse nord-sud del sito. Quando i re morivano, altri venivano eletti e si venivano a costruire altri templi in loro onore. L'ultima delle costruzioni pi\u00f9 importanti al sito, la struttura 3A-prima, venne completata nel 100 d.C., e molte delle altre strutture sembra che fossero state abbandonate prima. Da allora ogni nuova costruzione era circoscritta alla zona residenziale esterna, in quanto la popolazione inizi\u00f2 a diminuire di numero. \nCerros venne abbandonata completamente nel 400 d.C. La citt\u00e0 rimase quasi del tutto indisturbata, finch\u00e9 Thomas Gann parl\u00f2 dell'esistenza di alcuni tumuli vicino alla costa nel 1900, attirando l'attenzione degli archeologi per quella zona.\nArcheologia a Cerros.\nI lavori archeologici iniziarono intorno al 1973, quando il sito venne comprato dalla Metroplex Corporation di Dallas, per costruire un complesso turistico intorno al centro cerimoniale. Questi piani fallirono e il sito venne dato al governo del Belize. Nel 1974 l'archeologo David Freidel e la sua squadra determinarono che il sito risaliva al Tardo Preclassico. \nNegli anni 70, le ricerche continuarono quando il National Science Foundation forn\u00ec altro denaro per gli scavi. La squadra originale complet\u00f2 i propri scavi nel 1981.\nNegli anni 90, Debra Walker e una squadra di archeologi inizi\u00f2 una serie di scavi nuovi per capire cosa avesse causato il declino della citt\u00e0 alla fine del periodo Tardo Preclassico. Oltre alla ricerca effettuata al sito, la squadra di Walker effettu\u00f2 datazioni al carbonio sui monili trovati."}
{"id": "3016723", "revid": "729019", "url": "https://it.wikipedia.org/wiki?curid=3016723", "title": "De utilitate sermonis", "text": "Il De utilitate sermonis \u00e8 un'opera di Marco Terenzio Varrone, non pervenuta, composta verosimilmente in data anteriore alla pubblicazione del \"De lingua Latina\" e appartenente al gruppo di studi storico-letterari e filologici dell'erudito reatino.\nQuest'opera, composta almeno da quattro libri, era dedicata probabilmente alla teoria linguistica dell'anomalia, contrapposta alla teoria analogista. Dell'opera \u00e8 pervenuto solamente un breve frammento."}
{"id": "3016724", "revid": "767487", "url": "https://it.wikipedia.org/wiki?curid=3016724", "title": "San Estevan", "text": "Il sito archeologico di San Estevan si trova in Belize a 1\u00a0km dal villaggio di San Estevan. Venne costruito come citt\u00e0 dalla civilt\u00e0 Maya e occupato dall'800 a.C. al 900 d.C. San Estevan si trova sulle sponde del fiume New, a met\u00e0 tra i siti di Cerros e Lamanai. A partire dal 300 a.C. e fino al 300 d.C., San Estevan fu un centro politico potente nella regione.\nArcheologia.\nWilliam Bullard rappresent\u00f2 su mappa il centro civico cerimoniale del sito negli anni 60, dove vennero effettuati scavi e vennero restaurate due strutture del periodo Classico iniziale.\nNella spedizione del Corozal Survey Project, Norman Hammond fece scavi a San Estevan e aggiunse dettagli alla mappa di Bullard con diverse aggiunte, tra cui i gruppi di piazze attorno al nucleo del sito.\nDurante gli anni 90, molte delle architetture monumentali vennero abbattute per costruire una rete stradale moderna. Il tumulo XV, salvato grazie all'insistenza degli archeologi, \u00e8 il pi\u00f9 alto rimasto al sito e risale al Tardo Formativo."}
{"id": "3016727", "revid": "767487", "url": "https://it.wikipedia.org/wiki?curid=3016727", "title": "Vi presento i nostri", "text": "Vi presento i nostri (\"Little Fockers\") \u00e8 un film del 2010, diretto da Paul Weitz e interpretato da Robert De Niro e Ben Stiller. \u00c8 il sequel di \"Ti presento i miei\" (2000) e \"Mi presenti i tuoi?\" (2004), e come questi ultimi ha un registro spiccatamente comico. Il titolo in originale riprende il \"Meet the Fockers\" del secondo capitolo.\nTrama.\nGreg Fotter e la moglie Pam sono felicemente sposati e da poco genitori di due gemelli: Samantha e Harry. Entrambi sono troppo presi dal lavoro e dai lavori per la nuova casa, inoltre Greg \u00e8 diventato un uomo in carriera, tanto che Andi Garcia, una giovane e avvenente rappresentate farmaceutica, gli chiede di fargli da testimonial per un nuovo farmaco contro la disfunzione erettile chiamato Sustengo. La coppia deve anche trovare una scuola per i gemelli, e una scelta papabile \u00e8 l'istituto privato di alto livello chiamato \"Scuola dei piccoli umani\". Samantha \u00e8 amante degli sport e sembra essere pi\u00f9 intelligente di Harry, il quale ha difficolt\u00e0 a farsi degli amici a scuola ed \u00e8 pi\u00f9 basso della gemella: il suo unico amico \u00e8 una lucertola di nome Arthur (che ricorda al nonno un'orrenda esperienza in Vietnam), inoltre porta ancora il pannolino.\nIntanto Jack sta facendo delle analisi genealogiche sui Byrnes, ma \u00e8 irato con suo genero Bob, che ha tradito la figlia Debbie con un'infermiera: i due sono ufficialmente separati. Questo gli fa sfiorare l'infarto, cos\u00ec sente il bisogno di designare un nuovo capofamiglia, e la sua scelta ricade su Greg, che chiama \"Don Fotter\", al quale confida anche dell'infarto. Jack \u00e8 perentorio nella necessit\u00e0 che il \"Don Fotter\" abbia per la propria discendenza una casa sicura, un'ottima istruzione e finanze solide.\nRoz ha iniziato un programma televisivo sulla sessualit\u00e0 e Bernie \u00e8 in Spagna a imparare il flamenco. Greg ha superato l'ex relazione di Pam con Kevin, e sono diventati buoni amici: Kevin si \u00e8 completamente immerso nello spiritualismo e nella medicina orientale.\nJack e Dina arrivano a Chicago per partecipare al quinto compleanno dei gemelli. Arriva anche Kevin, appena reduce da una rottura e pare sia nuovamente interessato a Pam. Saputo degli interessi verso la \"Scuola dei piccoli umani\", si propone per mettere una buona parola per i bambini agli occhi di Prudence, la direttrice.\nGreg cerca di impressionare Jack per meritarsi il titolo di \"Don Fotter\": i due visitano la scuola, che \u00e8 di altissimo livello, e quindi costosissima. Gli operai nella casa in costruzione bivaccano e i lavori sono a rilento, Greg non riesce a farsi valere col capocantiere e Kevin arriva in soccorso offrendo una sua multipropriet\u00e0 con un enorme giardino. Greg inizia a non fare una bell'impressione agli occhi di Jack per il titolo di \"Don Fotter\".\nPer guadagnare pi\u00f9 soldi e pagare la Scuola, Greg decide di accettare l'invito a parlare al convegno per il Sustengo (che si terr\u00e0 in un albergo), e ne parla con Pam. Samantha ascolta la conversazione telefonica fraintendendo tutto e raccontandolo al nonno: Jack arriva a pensare che Greg stia per tradire Pam con la rappresentante Andi all'albergo, cos\u00ec tenta di pedinarlo, tuttavia fallendo.\nGreg va al convegno e Andi, per fare ingelosire un ex ragazzo, si scatta una foto con lui, che caricher\u00e0 sulla sua pagina MySpace. Al convegno Greg incontra Bob, l'ex cognato, che rivela di sentirsi molto pi\u00f9 libero ora che non ha pi\u00f9 il giogo dell'ex suocero, ridicolizzando l'idea di Jack di chiamarlo \"Don Bob\": Greg si sente la seconda scelta di Jack. Intanto questo torna a casa e prende una pastiglia di Sustengo per fare sesso con Dina, ma arriva a pensare che le pastiglie servano a Greg che intanto ritorna a casa e ritrova Jack in preda a un'allegia causata dal farmaco ed \u00e8 costretto a fargli una siringa di instamina nelle parti basse facendo per\u00f2 scandalizzare Harry che intanto aveva osservato la scena.\nIl giorno dopo Jack cerca informazioni su Andi Garcia su Internet, trovando la sua pagina MySpace e fraintendendo tutto. Intanto Kevin continua a fare un'ottima figura verso Jack, mostrando l'immensa multipropriet\u00e0 e facendo accedere Samantha e Harry alla scuola tramite la sua conoscenza della direttrice.\nDurante la visita si palesano le superiori capacit\u00e0 intellettive di Samantha rispetto a Harry, e Jack inizia a pensare che lei sia \"pi\u00f9 Byrnes\" e lui \"pi\u00f9 Fotter\". Jack cerca di convincere Pam a lasciare Greg per Kevin, cos\u00ec Greg, in preda all'ira, rivela a tutti dell'attacco cardiaco del suocero e passa una notte da solo nella casa in costruzione. Viene per\u00f2 raggiunto da Andi che si ubriaca e tenta di sedurlo, ma vengono visti da Jack, che voleva chiedere scusa al genero e fraintendendo la scena. Andi praticamente assale Greg e svengono in una buca nel terreno.\nIl mattino dopo arriva Bernie e porta Greg alla festa assieme alla lucertola Arthur, tutta organizzata da Kevin ed estremamente esagerata, alla quale partecipa anche Roz e Kevin fa recapitare Sfigatto. Mentre Kevin si dimena su un palo da trapezista, osserva i quattro Fotter felici abbracciarsi e, sfogandosi con Roz capisce di dover cercare l'anima gemella: fraintendendo le intenzioni benevole della donna, la bacia, proprio mentre arriva Bernie che lo sgrida.\nGreg chiede scusa a Jack che per\u00f2 lo prende a pugni: i due iniziano a lottare, mentre Greg giura che non ci sia stato niente con Andi. Jack ha un altro attacco di cuore, mentre Sfigatto quasi mangia Arthur (che verr\u00e0 poi salvato da Greg) viene chiamata l'ambulanza e qui Jack dichiara di aver capito dalle sue pulsazioni che il genero dice la verit\u00e0 ed \u00e8 innocente: finalmente ammette che Greg \u00e8 il Don Fotter.\nQuattro mesi pi\u00f9 tardi \u00e8 Natale e tutti gli otto protagonisti sono riuniti in casa Fotter. Qui Bernie e Roz dichiarano di volersi trasferire a Chicago, inoltre hanno scoperto che Jack ha ascendenze ebraiche.\nNell'ultima scena si vede Jack alle prese con google, scoprendo su YouTube il video del discorso di Greg, in cui parla della sua esperienza col suocero.\nProduzione.\nLa produzione del film \u00e8 iniziata nel luglio 2009.\nIl 28 gennaio 2010, la data di uscita del film \u00e8 stata rinviata al 22 dicembre 2010, precisamente sei anni dopo l'uscita del secondo episodio. Il primo trailer ufficiale del film \u00e8 uscito il 24 giugno 2010.\nInizialmente escluso dal progetto, Dustin Hoffman ritorna nel ruolo del padre di Greg. L'attore appare in scene aggiuntive che sono state girate a settembre 2010.\nDistribuzione.\nIl film \u00e8 uscito negli Stati Uniti il 22 dicembre 2010, mentre in Italia il 14 gennaio 2011."}
{"id": "3016728", "revid": "463935", "url": "https://it.wikipedia.org/wiki?curid=3016728", "title": "Linea del cambiamento di data", "text": ""}
{"id": "3016737", "revid": "729019", "url": "https://it.wikipedia.org/wiki?curid=3016737", "title": "De antiquitate litterarum", "text": "Il De antiquitate litterarum libri II, o pi\u00f9 semplicemente De antiquitate litterarum, \u00e8 un'opera di Marco Terenzio Varrone, non pervenuta, composta nei primi decenni del I secolo a.C. (probabilmente nell'84 a.C.) e appartenente al gruppo di studi storico-letterari e filologici dell'erudito reatino.\nQuest'opera, composta da due libri e dedicata al poeta tragico Lucio Accio, trattava di questioni di ortografia e sull'origine dell'alfabeto latino: la sua invenzione, il numero, il nome e l'ordine di ciascuna \"littera\"."}
{"id": "3016739", "revid": "28592", "url": "https://it.wikipedia.org/wiki?curid=3016739", "title": "San Sava", "text": ""}
{"id": "3016747", "revid": "1305772", "url": "https://it.wikipedia.org/wiki?curid=3016747", "title": "Morton", "text": ""}
{"id": "3016752", "revid": "88740", "url": "https://it.wikipedia.org/wiki?curid=3016752", "title": "Mount Sterling", "text": ""}
{"id": "3016753", "revid": "1305772", "url": "https://it.wikipedia.org/wiki?curid=3016753", "title": "Murfreesboro", "text": ""}
{"id": "3016759", "revid": "149466", "url": "https://it.wikipedia.org/wiki?curid=3016759", "title": "Elia Bombarone", "text": ""}
{"id": "3016776", "revid": "6923", "url": "https://it.wikipedia.org/wiki?curid=3016776", "title": "Firemint", "text": "Firemint \u00e8 un editore internazionale e sviluppatore di videogiochi per telefonini con sede in Melbourne, Australia.\nImpiega 40 dipendenti ed \u00e8 specializzata nella realizzazione di giochi per dispositivi mobili.\nLa societ\u00e0 fu fondata nel 1999 da Robert Murray ed \u00e8 stata la prima societ\u00e0 a ricevere due Apple Design Awards nel 2010 per Flight Control HD e Real Racing.\nA gennaio 2010 la societ\u00e0 ha dichiarato di aver venduto 1 milioni di copie di Flight Control tramite la piattaforma App Store arrivando a 2 milioni di copie in 324 giorni. Nel marzo del 2011 la societ\u00e0 ha annunciato che il gioco ha raggiunto le 4 milioni di copie vendute, la societ\u00e0 ha dichiarato di aver speso 2 milioni di dollari per sviluppare il gioco Real Racing 2. Nel maggio del 2011 la societ\u00e0 \u00e8 stata acquisita dall'Electronic Arts."}
{"id": "3016780", "revid": "287204", "url": "https://it.wikipedia.org/wiki?curid=3016780", "title": "Gabard Fenelon", "text": ""}
{"id": "3016782", "revid": "110157", "url": "https://it.wikipedia.org/wiki?curid=3016782", "title": "Tolka Park", "text": "Il Tolka Park \u00e8 uno stadio irlandese, situato sull'omonimo fiume vicino a Dublino (nel sobborgo di Drumcondra). \u00c8 tuttora l'impianto casalingo del Shelbourne Football Club, vanta una capienza di circa 10100 posti e, oltre a varie finali di coppa nazionale, ha ospitato partite di UEFA Champions League, Coppa delle Coppe UEFA e Coppa UEFA.\nStoria.\nLa caratteristica forse pi\u00f9 celebre di questo stadio \u00e8 il fatto di essere stato il campo casalingo di un gran numero di squadre.\nDrumcondra F.C..\nNegli anni cinquanta e sessanta Tolka Park ospitava le partite del Drumcondra Football Club, all'epoca una delle franchige pi\u00f9 celebri di Dublino. Il primo match sotto i riflettori si tenne il 30 marzo 1953. Nel 1972, a causa del fallimento economico, la squadra si trasfer\u00ec altrove.\nHome Farm F.C..\nDopo il fallimento del Drumcondra, lo stadio fu preso in propriet\u00e0 dalla squadra con cui la formazione precedente si fuse: l'Home Farm Football Club. Tuttavia l'Home Farm non aveva grande appeal e l'impianto cadde in rovina, sebbene ospit\u00f2 comunque la finale della FAI Cup del 1984.\nShelbourne F.C..\nNel 1989, dopo avervi giocato partite dagli anni 50, il Shelbourne compr\u00f2 il campo dalla Dublin Corporation. L'Home Farm si trasfer\u00ec nell'impianto conosciuto come Whitehall Stadium. Il nuovo club diede vita ad un miglioramento di massa che rese Tolka Park il primo stadio Irlandese dotato di soli posti a sedere e che vide anche la costruzione di una nuova tribuna dietro la porta vicina al fiume Tolka. Il primo match calcistico ad essere mai trasmesso in TV, fu giocato proprio in questo impianto: fu Shelbourn vs Derry City Football Club, della stagione 96/97.\nShamrock Rovers F.C..\nNel 1989 i proprietari dello Shamrock Rovers Football Club tentarono di comprare il campo, tra le proteste dei tifosi che volevano che la squadra rimanesse di casa a Glenmalure Park. Dalla demolizione di quest'ultimo gli Shamrock condivisero Tolka Park con il Shelbourne fino al 2009, anno in cui si trasferirono al Tallaght Stadium. Tuttavia la squadra disput\u00f2 un'ultima a partita a Tolka Park contro gli Sligo Rovers, dal momento che si stavano svolgendo lavori per migliorare lo stadio, che avrebbe ospitato la partita amichevole tra gli Shamrock Rovers e il Real Madrid Club de F\u00fatbol.\nAltri usi.\nLo stadio ha ospitato due amichevoli internazionali della nazionale di calcio, entrambe contro il Galles.\nQui si tenne la prima finale della Setanta Sports Cup, che vide il Linfield Football Club battere il Shelbourne. In questo impianto si sono giocate partite delle riserve della nazionale irlandese e dal 1999 al 2002 vi si tenne la finale della Fai Cup, durante la ristrutturazione di Lansdowne Road.\nFuturo.\nA causa delle recenti esondazioni del Tolka, con i conseguenti danni, i manager del club hanno deciso di costruire un nuovo stadio. I progetti riguardo ad una collocazione del nuovo impianto a Finglas o Sword, sono cadute nel dimenticatoio e quindi si profila l'utilizzo dello stesso stadio dei Bohemians."}
{"id": "3016783", "revid": "15756", "url": "https://it.wikipedia.org/wiki?curid=3016783", "title": "Victor G\u00e9lu", "text": "Biografia.\nFamiglia e infanzia.\nI suoi genitori hanno messo al mondo ben dieci figli, ma tre soltanto sopravvissero. Suo padre, \u00c9tienne Victor G\u00e9lu, panettiere, gestir\u00e0 successivamente due esercizi a Marsiglia. Fu suo nonno, Victor G\u00e9lu, che per prima lascia le montagne d'Embrun (Hautes-Alpes) per esercitare il suo mestiere di panettiere a Marsiglia alla met\u00e0 del XVIII secolo.\nVictor G\u00e9lu aveva un'ammirazione immensa per suo padre. Pi\u00f9 tardi descritto da suo figlio come \"padre modello, il migliore e il pi\u00f9 caritatevole degli uomini\". Il giovane Victor non aveva al contrario la stessa considerazione per sua madre, Rosalie Margalet, una sarta originaria di Puyloubier, che lui definiva una \"bigotta acrimoniosa\". Ebbe spesso a lamentarsi nella sua giovinezza e la morte prematura del padre, il 10 giugno del 1822 (Victor non aveva che sedici anni), venne vissuta dal ragazzo in maniera drammatica. Ci\u00f2 contribuir\u00e0 alla formazione del suo carattere da qualcuno definito asociale. Tristezza e malinconia permeeranno le sue opere.\nLe vicende di Marsiglia e Victor G\u00e9lu (1814-1815).\nLe sommosse e i massacri che insanguineranno Marsiglia dal 25 al 28 giugno del 1815 in seguito alla Restaurazione e alla salita al trono di Luigi XVIII avranno un forte impatto sul giovane Victor G\u00e9lu, spettatore involontario di scene terrificanti, dato che egli si veniva a trovare spesso per la strada, come i ragazzi della sua et\u00e0.\nDopo le vicende di Marsiglia, Victor comincer\u00e0 gli studi classici presso l'abbate Chabert, che aveva la fama di uomo duro. Qui subiva a volte punizioni crudeli e ingiuste, e vi rimase fino a che non and\u00f2 dai Frati Grigi d'Aix. Lentamente si svilupparono in lui sentimenti profondi di antipatia per il clero e la monarchia, che lo spinsero ad avvicinarsi ai patrioti repubblicani o imperialisti. In seguito a una lite con il suo professore, frate J\u00e9r\u00f4me, Victor per poco non lo uccise lanciandogli sulla testa un pesante calamaio in piombo. Quindi, fugg\u00ec ritornando da suo padre, supplicandolo di tenerlo con lui. Quando \u00c9tienne Victor, il buon panettiere, mor\u00ec, il giovane Victor prov\u00f2 un dolore senza fine. A lui dedicher\u00e0 molte poesie commoventi. D'ora in poi tutto andr\u00e0 di male in peggio. Il panificio familiare va in rovina (senza dubbio non vi \u00e8 estraneo il pessimo carattere della madre) e l'eredit\u00e0 si liquef\u00e0 come neve al sole, in conseguenza delle donazioni irresponsabili fatte da Rosalie alla sua parrocchia.\nGli anni difficili (1822-1834).\nPer sfuggire all'atmosfera opprimente familiare, Victor G\u00e9lu si mise a frequentare alcuni giovani con i quali recitava in una cantina il repertorio del teatro francese. Aveva inoltre amici tra i soldati reduci dell'Impero che si autoproclamavano gli \"Addormentati\".\nNel 1827, ormai maggiorenne, a G\u00e9lu, che aveva ripreso da suo padre il mestiere di fornaio, tocc\u00f2 una piccola somma di denaro che gli permise di vivere per proprio conto e, dunque, di affrancarsi dall'autorit\u00e0 materna. Purtroppo, i suoi progetti vanno in fumo e G\u00e9lu parte cos\u00ec per Bordeaux, poi Parigi, laddove esaurisce i suoi ultimi risparmi in cerca di un'occupazione. Ritorna sconfortato a Marsiglia e sua madre gli dar\u00e0 di tutta l'eredit\u00e0 un gruzzolo di parecchie centinaia di franchi.\nVictor approfitta della fortuna per partire alla volta di Antibes dove ritorna sul palco: il primo ruolo in una rappresentazione teatrale si trov\u00f2 ad essere vacante e G\u00e9lu venne reclutato per interpretarlo. Fu un vero trionfo. La sua carriera sembrava ormai ben avviata. Sfortunatamente, il mezzo teatrale l'irritava particolarmente, essendo lui un uomo austero, in cerca di perfezione morale. Part\u00ec dunque alla volta di Tolone, alla ricerca di un posto da impiegato o a bordo di uno dei vascelli da guerra per la spedizione d'Algeri. Non riuscendo ad adattarsi a queste situazioni ritorna ancora una volta a Marsiglia, presso sua madre. Costei, imbarazzata dal ritorno del figlio, gli affid\u00f2 il suo giovane fratello No\u00ebl, inviandoli entrambi a Lione in una fabbrica alimentare che produceva pasta.\nCon il Governo di Luglio arriva la crisi economica e Victor si ritrova presto senza lavoro. Quando ci fu l'insurrezione del 1831, rimase gravemente ferito.\nAllora si presenter\u00e0 colui che avrebbe potuto essere un'occasione insperata nella vita del giovane, appena venticinquenne: un avvocato, che accarezzava il sogno di diventare deputato, aveva promesso a Victor un posto di segretario allorch\u00e9 sarebbe entrato alla Camera, a Parigi. Il giovane G\u00e9lu presto dovette disilludersi poich\u00e9 il suo avvocato si era inopinatamente sposato e di colpo aveva cambiato tutti i suoi progetti.\nLa riuscita.\n1835: No\u00ebl G\u00e9lu, il pi\u00f9 giovane della famiglia, si era sposato con una donna bisbetica e viveva bene o male facendo il mugnaio a Aubagne. Senza lavoro, Victor arriv\u00f2 qualche tempo dopo ad abitare presso di loro. Ma la donna nei suoi confronti mostrava odio e glielo faceva ben capire. Stanco di questa vita cos\u00ec difficile, Victor G\u00e9lu tenter\u00e0 dunque il suicidio. Per fortuna suo fratello No\u00ebl riusc\u00ec ad impedirglielo\".\nPi\u00f9 tardi, i due uomini si separeranno e Victor ritorner\u00e0 a Marsiglia dove trover\u00e0 una casa in affitto alla Plaine per 70 franchi. Si ritrova cos\u00ec a fare l'impiegato, a 30, dopo a 60 e infine a 90 franchi al mese. Aveva trovato alla fine, come lui stesso diceva, \"la fortuna\". Lo spirito, liberatosi da contingenze materiali, permetter\u00e0 al poeta di iniziare a creare. Nel 1838, \"Fenian et Grouman\", la sua prima opera, ottiene un successo colossale.\nNel 1840, grazie ai suoi antichi amici, gli Addormentati (\"Endormis\"), riusc\u00ec a pubblicare una raccolta di dieci canzoni marsigliesi e altre quindici in francese.\nInvitato nel 1852 al congresso dei felibristi (\"f\u00e9libres\"), ad Arles, giunse a conquistarsi una folla di ammiratori per il suo aspetto atletico e la sua voce squillante (\"de cuivre\"). Lo stesso Roumanille dir\u00e0 in questa occasione: \"\u00ab Accidenti, signore, ci dovete trovare troppo piccoli \u00bb\". Tuttavia, G\u00e9lu rifiuter\u00e0 di integrarsi ai \"f\u00e9libres\", preferendo tenersi fuori dai gruppi per poter meglio preservare l'indipendenza di spirito che lo caratterizza.\nI suoi sentimenti repubblicani furono la fonte di ben altri turbamenti. I suoi nemici politici si accanivano contro di lui, opponendosi alla pubblicazione delle sue nuove opere. Infatti, nella seconda edizione, molti passaggi furono letteralmente tagliati, sostituiti con linee tratteggiate e la maggior parte delle opere furono comprate dai suoi avversari preoccupati soltanto di metterlo alla berlina.\nDopo alcuni anni passati al mulino di Roquevaire, G\u00e9lu ritorna a Saint-Barnab\u00e9, vicino a Marsiglia. Muore intanto la sua prediletta moglie. Siamo alla fine dell'Impero.\nGli ultimi anni.\nOrmai stanco, Victor G\u00e9lu d'ora in poi avr\u00e0 una produzione irregolare. Nello stesso tempo, preoccupato di sfuggire a qualsiasi forma d'onore, rifiuter\u00e0 nel 1878 di far parte dell'Accademia di Marsiglia, nonostante il lusinghiero appoggio della maggioranza dei delegati. Poco tempo dopo, al comune della citt\u00e0 di Marsiglia rifiuter\u00e0 un posto di professore di dizione al Conservatorio.\nIl 2 aprile del 1885, Victor G\u00e9lu si spegne, al 44 di via del Jardin-des-Plantes, presso suo figlio, pittore e architetto. L'elogio funebre fu particolarmente sobrio, mentre un delegato degli Endormis pronuncer\u00e0 un discorso. I felibristi pubblicheranno una raccolta completa delle sue opere (escluse le M\u00e9moires) e, nel 1891, gli verr\u00e0 eretto un monumento sull'ex-piazza Neuve, ribattezzata piazza Victor-G\u00e9lu, proprio sulla Porto Vecchio.\nColui che un critico parigino aveva definito \"\u00ab il grande e terribile poeta \u00bb\" lascia l'immagine di un uomo con doti poetiche non comuni. Si \u00e8 paragonato talvolta G\u00e9lu a Fran\u00e7ois Villon. Il confronto, tuttavia, non regge. Se G\u00e9lu attinse l'essenziale della sua ispirazione dai vizi della bassa societ\u00e0 marsigliese, egli si comportava costantemente come un austero moralista, dedito a correggere gli errori altrui, il che, si comprende, valse a lui amicizie piuttosto rare. Paul Masson dice di G\u00e9lu:\nVictor G\u00e9lu e la posterit\u00e0.\nLa sua influenza sui poeti e scrittori che gli sono succeduti, tra cui il grande J\u00f2rgi Reboul, \u00e8 considerevole. Fu ispriratore dei poeti del gruppo Les Cahiers de Garlaban che gli resero omaggio.\nA Marsiglia, la sua citt\u00e0 natale, una piazza del 2\u00ba distretto (\"arrondissement\") porta il suo nome."}
{"id": "3016785", "revid": "88740", "url": "https://it.wikipedia.org/wiki?curid=3016785", "title": "Te amo", "text": "Te amo (che in lingua spagnola significa \"ti amo\") pu\u00f2 riferirsi a:"}
{"id": "3016789", "revid": "352448", "url": "https://it.wikipedia.org/wiki?curid=3016789", "title": "Andr\u00e9 Jean Victor G\u00e9lu", "text": ""}
{"id": "3016790", "revid": "1005847", "url": "https://it.wikipedia.org/wiki?curid=3016790", "title": "Divisione di Lalor", "text": "La divisione di Lalor \u00e8 una divisione elettorale australiana nello stato del Victoria.\nCreata nel 1949, la divisione fu nominata in onore di Peter Lalor, leader dei minatori che combatterono all'Eureka Stockade e deputato dell'Assemblea Legislativa del Victoria.\nDal 1998 al 2013 il rappresentante fu Julia Gillard, primo ministro dell'Australia."}
{"id": "3016792", "revid": "287204", "url": "https://it.wikipedia.org/wiki?curid=3016792", "title": "Victor Gelu", "text": ""}
{"id": "3016795", "revid": "115165434", "url": "https://it.wikipedia.org/wiki?curid=3016795", "title": "Saki (scrittore)", "text": "Biografia.\nHector Munro nacque a Akyab, Burma (ora nota come Sittwe, Myanmar) nel 1870 dove suo padre era ispettore della polizia quando il paese era ancora una colonia dell'Impero inglese. Nel 1872 in viaggio in Inghilterra la madre venne caricata da una mucca che le caus\u00f2 un aborto da cui non si riprese mai pi\u00f9 fino alla sua morte, avvenuta poco tempo dopo. Il padre di Saki a questo punto decise di far tornare in Inghilterra i figli e li fece crescere dalla loro nonna e le loro zie.\nHector fu educato alla Pencarwick School di Exmouth e alla Bedford Grammar School. Quando il padre fece ritorno in Inghilterra inizi\u00f2 a viaggiare con lui e le sorelle per luoghi turistici in tutta Europa. Nel 1893 si arruol\u00f2 nelle forze di polizia dell'impero e si stabil\u00ec a Burma.\nDue anni dopo, colpito da malaria, fu costretto a lasciare il posto e tornare in Inghilterra dove cominci\u00f2 la carriera di giornalista, scrivendo per giornali come la \"Westminster Gazette\", il \"Daily Express\" e il \"Morning Post\". Nel 1900 Saki pubblica il suo primo libro, \"The rise of the Russian\", basato sull'opera pi\u00f9 famosa di Edward Gibbon.\nDal 1902 al 1908 lavor\u00f2 come corrispondente estero per il \"Morning Post\" nei Balcani, in Russia e a Parigi. Dopodich\u00e9 fece ritorno a Londra dove si stabil\u00ec definitivamente. Durante la prima guerra mondiale, all'et\u00e0 di 43 anni, Munro si arruol\u00f2 nel corpo militare inglese come soldato semplice finch\u00e9 nel novembre del 1916, rimase ucciso in Francia nei pressi di Beaumont-Hamel colpito da un cecchino tedesco.\nMunro non si spos\u00f2 mai. Nella biografia a cura di A. J. Langguth viene citata l'ipotesi che probabilmente lo scrittore fosse in realt\u00e0 omosessuale, cosa che all'epoca in Inghilterra era considerata un crimine.\nSaki \u00e8 famoso per le sue raccolte di racconti brevi, per la maggior parte critica satirica all'Epoca edoardiana. Quasi tutti i racconti risultano pregni di un'atmosfera grottesca che in alcuni si traduce in puro senso macabro. Spesso affrontano temi ambigui come la morte o i misteri dell'oltretomba. Tra i pi\u00f9 famosi si possono ricordare: \"I giocattoli della pace\", \"La finestra aperta\", \"Sredni Vashtar\" e \"La reticenza di lady Anne\"."}
{"id": "3016796", "revid": "834", "url": "https://it.wikipedia.org/wiki?curid=3016796", "title": "Hector Hugh Munro", "text": ""}
{"id": "3016798", "revid": "21583", "url": "https://it.wikipedia.org/wiki?curid=3016798", "title": "Balamku", "text": "Balamku \u00e8 un piccolo sito archeologico Maya scoperto nel 1990, localizzato nello stato messicano del Campeche.\nIl nome significa \"Giaguaro Nero\" in lingua maya. Venne occupato a partire dal 300 a.C. Le costruzioni pi\u00f9 importanti sono datate dal 300 al 600. La scoperta pi\u00f9 interessante \u00e8 il Tempio degli Stucchi, in quanto gli scavi hanno scoperto un dipinto intatto lungo 20 metri datato al 550-650, che mostra creature mitologiche, rane giganti, serpenti e giaguari."}
{"id": "3016799", "revid": "599013", "url": "https://it.wikipedia.org/wiki?curid=3016799", "title": "Balamk\u00fa", "text": ""}
{"id": "3016800", "revid": "1043175", "url": "https://it.wikipedia.org/wiki?curid=3016800", "title": "Shing\u014d Hy\u014dd\u014d", "text": ""}
{"id": "3016801", "revid": "767487", "url": "https://it.wikipedia.org/wiki?curid=3016801", "title": "Whitehall Stadium", "text": "Il Whitehall Stadium \u00e8 uno stadio irlandese, situato a Dublino lungo il confine tra i sobborghi di Whitehall e Drumcondra. \u00c8 l'impianto casalingo dell'Home Farm Football Club dal 1989, anno in cui dovettero lasciare il loro precedente campo, Tolka Park, in seguito al suo acquisto da parte del Shelbourne Football Club. Ha ospitato svariati match durante il corso dell'Europeo unde-16, tenutosi in Irlanda nel 1994."}
{"id": "3016802", "revid": "110157", "url": "https://it.wikipedia.org/wiki?curid=3016802", "title": "Bec\u00e1n", "text": "Bec\u00e1n (talvolta scritto \"Becan\") \u00e8 un sito archeologico della civilt\u00e0 maya situato vicino al centro della penisola dello Yucat\u00e1n, nello stato messicano di Campeche, a circa 150 km di distanza da Tikal. I siti maya di Balamku, Calakmul, Chicann\u00e1 e Xpuhil si trovano vicino. Il nome \"Bec\u00e1n\" \u00e8 stato dato dagli archeologi che riscoprirono le rovine, che in lingua maya significa \"fossa scavata dall'acqua\" (in quanto attorno al sito \u00e8 presenta una formazione geologica inusuale).\nGli indizi mostrano che Bec\u00e1n era occupata nel medio preclassico, circa attorno al 550 a.C., e divent\u00f2 un centro cerimoniale centinaia di anni dopo nel tardo preclassico. La popolazione e la scala di costruzione declin\u00f2 nel classico iniziale intorno al 250 d.C., anche se rimase in buoni rapporti con Teotihuacan. Una fossa scavata attorno al sito forma una circonferenza che copre 25 ettari. Attorno al 500 la popolazione aument\u00f2 di numero e molte costruzioni vennero ultimate, in stile \"R\u00edo Bec\". La costruzione dei templi pi\u00f9 importanti termin\u00f2 nell'830, ma la popolazione rimase fino a quasi 400 anni dopo.\nIl sito venne descritto per la prima volta nel 1934 da Karl Ruppert e John Denison, in una spedizione finanziata dall'Istituto Carnegie di Washington. Dal 1969 al 1971 gli scavi vennero effettuati con i finanziamenti della Universit\u00e0 di Tulane e della National Geographic Society."}
{"id": "3016803", "revid": "793215", "url": "https://it.wikipedia.org/wiki?curid=3016803", "title": "Muyil", "text": "Muyil \u00e8 un sito archeologico della civilt\u00e0 Maya situato sulla costa orientale della penisola dello Yucat\u00e1n. SI trova a circa 15 km a sud di Tulum. Gli oggetti ritrovati nella zona risalgono a circa il 350 a.C., con alcuni datati intorno al 1200-1500 d.C. Le rovine di Muyil sono in stile Peten, come quelle di citt\u00e0 come Tikal con piramidi a scalini perpendicolari. Si trova presso la laguna Sian Ka'an. Muyil si trovava presso una zona frequentata da commercianti che scambiavano beni con altre popolazioni dei Caraibi e della zona, commerciando in giada, ossidiana, cioccolato, miele, piume d'uccello, gomma, e sale. Si pensa che Muyil avesse forti legami con Coba a 44 km di distanza verso nord est."}
{"id": "3016804", "revid": "60592", "url": "https://it.wikipedia.org/wiki?curid=3016804", "title": "Punta Sur", "text": "Punta Sur \u00e8 un sito archeologico Maya, un parco e anche il punto pi\u00f9 meridionale dell'isola di Cozumel. Fa parte del Parque Punta Sur, un parco ecologico che include una barriera corallina, lagune, spiagge e una bassa foresta nella zona circostante. \nIl faro \"Celarain\" si trova sul promontorio e fa parte di un museo nautico. A nord-est si trova il \"Caracol\", un sito maya che svolgeva funzione di avamposto. Gli abitanti avvistavano il pericolo di uragani e mandavano segnali agli abitanti dell'entroterra. \nAlcune delle spiagge sono protette per permettere alle tartarughe marine di proliferare. "}
{"id": "3016805", "revid": "110157", "url": "https://it.wikipedia.org/wiki?curid=3016805", "title": "Have Love, Will Travel", "text": "Have Love, Will Travel \u00e8 un brano musicale del 1959, scritto da Richard Berry.\nCover famose.\nLa canzone \u00e8 stata successivamente interpretata:\nInoltre \u00e8 stata utilizzata per lo show della BBC \"Three Men in More Than One Boat\".\nLa canzone ha ispirato il titolo della serie tv western americana \"Have Gun \u2013 Will Travel\""}
{"id": "3016806", "revid": "110157", "url": "https://it.wikipedia.org/wiki?curid=3016806", "title": "R\u00edo Bec", "text": "R\u00edo Bec \u00e8 un sito archeologico pre-colombiano appartenente alla civilt\u00e0 Maya, situato nella parte meridionale dello stato messicano di Campeche. Il nome Rio Bec si riferisce anche a uno stile architettonico che fu visto per la prima volta in questo sito. Lo stile \u00e8 simile a quello Chenes visto nella regione a nord-ovest della regione.\nIl sito.\nIl sito venne menzionato per la prima volta dall'esploratore austriaco Teoberto Maler alla fine del XIX secolo, anche se lui in persona non lo visit\u00f2 mai. Il francese Maurice de Perigny fu il primo europeo a visitare il sito e a farne racconti. Ora vi sono opere di scavo da parte di un gruppo di archeologi francesi. Vi sono scavi in particolare presso la costruzione A, con tre torri e diverse stanze."}
{"id": "3016809", "revid": "110157", "url": "https://it.wikipedia.org/wiki?curid=3016809", "title": "Krostitz", "text": "Krostitz \u00e8 un comune di 3.883 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Krostitz."}
{"id": "3016811", "revid": "1043175", "url": "https://it.wikipedia.org/wiki?curid=3016811", "title": "Robert Cullen", "text": ""}
{"id": "3016814", "revid": "110157", "url": "https://it.wikipedia.org/wiki?curid=3016814", "title": "Sch\u00f6nw\u00f6lkau", "text": "Sch\u00f6nw\u00f6lkau \u00e8 un comune di 2.568 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Krostitz."}
{"id": "3016822", "revid": "125270106", "url": "https://it.wikipedia.org/wiki?curid=3016822", "title": "Fabian Lustenberger", "text": "Carriera.\nClub.\nInizia la sua carriera nel 2006 con il . Nella sua prima stagione totalizza 30 presenze nell'Axpo Super League, la prima contro lo Zurigo. Inizia la stagione 2007-2008 con il , e dopo 3 presenze con il club svizzero viene acquistato dall'Hertha Berlino.\nIn Germania fa il suo esordio nell'incontro Hertha-Stoccarda (3-1). La prima rete con il club della capitale arriva contro il Norimberga, nella partita terminata 2-1 per gli avversari. La stagione successiva vede il giocatore svizzero in campo anche in Europa e in Nazionale: gioca 10 partite in Coppa UEFA e fa il suo esordio nell'Under-21 nella partita Grecia-Svizzera (1-1). In totale scende in campo in 32 occasioni segnando 2 reti.\nNella stagione 2009-2010 gioca complessivamente 34 partite, segnando una rete nella partita di Regionalliga Hertha Berlin II-ZFC Meuselwitz (7-3). Al termine della stagione il suo club retrocede nella seconda serie tedesca. Nel corso della stagione contribuisce nella promozione dell'Hertha dalla Zweite Liga alla Bundesliga con 18 presenze impreziosite da una rete. Disputa anche 6 incontri con l'Under-21.\nNazionale.\nViene convocato per la prima volta dal CT della nazionale maggiore, Ottmar Hitzfeld, per la partita amichevole del 10 agosto 2011 contro il , ma non scende in campo. In occasione della partita amichevole del 15 novembre 2013 contro la Corea del Sud, fa il suo ritorno nel gruppo della Nazionale rossocrociata."}
{"id": "3016823", "revid": "110157", "url": "https://it.wikipedia.org/wiki?curid=3016823", "title": "Jesewitz", "text": "Jesewitz \u00e8 un comune di 3.083 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Eilenburg-West."}
{"id": "3016824", "revid": "1305772", "url": "https://it.wikipedia.org/wiki?curid=3016824", "title": "Sport Club Concordia von 1907", "text": "Lo Sport Club Concordia von 1907 d.C., comunemente conosciuto come SC Concordia Hamburg, \u00e8 una squadra di calcio tedesca, con sede nel quartiere di Wandsbeck della citt\u00e0 di Amburgo.\nStoria.\nPrimi anni.\nIl club fu fondato nel 1907 con il nome di SC Concordia Wandsbeck da sette giocatori di bike polo, con il calcio che era solo il secondo sport della nuova associazione. Tuttavia il bike polo fu ben presto accantonato a causa dei frequenti incidenti e il calcio divenne cos\u00ec lo sport principale dell'associazione.. Il nome Concordia fu scelto da Walter Stautz.\nNel 1923 il Concordia si fuse con un'altra squadra locale, il Germania, e nel 1937 cambi\u00f2 il suo nome in quello attuale. \n1921-1933.\nIl club non raggiunse il campionato pi\u00f9 importante della citt\u00e0 di Amburgo fino a dopo la Prima guerra mondiale. Nel 1921-22, partecip\u00f2 alla Kreisliga Gro\u00df-Hamburg-Alsterkreis, raggiungendo il sesto posto su otto squadre. Il Concordia termin\u00f2 al sesto posto anche le due stagioni successive, ma nel 1924-25 arriv\u00f2 ultimo nella propria divisione, riuscendo per\u00f2 a salvarsi nello spareggio retrocessione.. Nel 1927 il Concordia fu retrocesso in seconda divisione avendo terminato all'ultimo posto il proprio campionato \nNel 1927-28 partecip\u00f2 alla A-Klasse Hamburg-Staffel 3 (II), terminandola al quarto posto. L'anno successivo il Concordia termin\u00f2 all'ultimo posto la Bezirksliga Amburgo-Alster Staffel, venendo cos\u00ec retrocesso in terza divisione.\n1933-1945.\nIl Concordia torn\u00f2 in prima divisione nel 1939, venendo promosso in Nordmark Gauliga, il campionato pi\u00f9 importante della Germania del nord. A causa dello scoppio della Seconda guerra mondiale, il campionato fu diviso in due gruppi regionali per il 1939-1940, mentre nella stagione successiva fu riunito in un girone unico. Nel 1941 il Concordia termin\u00f2 la stagione all'ultimo posto, venendo retrocesso; negli anni seguenti il Concordia fu incapace di tornare in prima divisione fino al 1945 quando fu sciolto.\n1945-1963.\nNel 1945 il club fu uno dei tredici scelti per la Stadtliga Amburgo, il massimo campionato regionale fino al 1947. Nel 1946-47 il Concordia arriv\u00f2 terzo in questo campionato e, insieme all', al St. Pauli e al Victoria Hamburg fu promosso in Oberliga Nord.\nIn Oberliga il Concordia fece discrete prestazioni come il sesto posto nel 1949-50, Nel 1953 fu retrocesso in Amateurliga Amburgo. In tre anni in questo campionato il Concordia lo vinse due volte e per una volta arriv\u00f2 secondo, ritornando in Oberliga nel 1956.\nAd eccezione della stagione 1957-58, quando il giunse al sesto posto, il Concordia lott\u00f2 tutti gli anni per non retrocedere, riuscendo a rimanere in Oberliga fino al 1963, quando avvenne una riforma del campionato di calcio tedesco.\n1963-1974.\nIl Concordia fu inserito nella Regionalliga Nord, nonostante nel 1963 fosse arrivato solo al 14\u00ba posto. Il risultato migliore in Regionalliga fu il sesto posto ottenuto nel 1967. Nel 1970 il Concordia fu retrocesso in Landesliga Amburgo, dove rimase tre stagioni prima di tornare in Regionalliga nel 1973, in quella che fu l'ultima stagione della Regionalliga, che sarebbe stata poi sostituita dalla Zweite Bundesliga.\n1974-2010.\nIl decimo posto ottenuto dal Concordia non fu sufficiente per rimanere in seconda divisione e il Concordia dovette entrare in Oberliga Nord (III), campionato in cui rimase per diciassette stagioni, con un quinto posto come miglior risultato.\nNel 1991 ci fu la retrocessione in Verbandsliga Amburgo (IV), questo campionato fu poi vinto nel 1993 e nel 1994, permettendo al Concordia di essere promosso nella nuova Regionalliga Nord (III), dove il Concordia rimase per tre anni prima di essere retrocesso in Oberliga Amburgo/Schleswig-Holstein, dopo tre stagioni in Oberliga il Concordia fu nuovamente retrocesso e ritorn\u00f2 in Verbandsliga, vincendo subito il titolo e ritornando cos\u00ec in Oberliga dove nel 2003 e 2004 giunse al terzo posto.\nCon la ricreazione della Oberliga Nord nel 2004 il Concordia fu subito retrocesso in Verbandsliga e l\u00ec rimase fino a quando (nel 2008) la Verbandsliga Amburgo fu rinominata Oberliga Amburgo. Nel 2009 arriv\u00f2 la vittoria nella Hamburg Cup per 2-1 contro l'Altonaer FC 93. Grazie a questa vittoria il Concordia si qualific\u00f2 per la Coppa di Germania dell'anno successivo, nella quale fu sconfitto al primo turno dal TuS Koblenz per 4-0. \nApparizioni in Coppa di germania.\nIl Concordia ha partecipato alla Coppa di Germania sette volte."}
{"id": "3016825", "revid": "131358", "url": "https://it.wikipedia.org/wiki?curid=3016825", "title": "SC Concordia von 1907", "text": ""}
{"id": "3016828", "revid": "1776051", "url": "https://it.wikipedia.org/wiki?curid=3016828", "title": "Zschepplin", "text": "Zschepplin \u00e8 un comune di 3.082 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Eilenburg-West."}
{"id": "3016830", "revid": "223320", "url": "https://it.wikipedia.org/wiki?curid=3016830", "title": "Fist of Fury", "text": ""}
{"id": "3016834", "revid": "110157", "url": "https://it.wikipedia.org/wiki?curid=3016834", "title": "Neukyhna", "text": "Neukyhna \u00e8 un comune di 2.410 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Wiedemar."}
{"id": "3016835", "revid": "287204", "url": "https://it.wikipedia.org/wiki?curid=3016835", "title": "Motorland Aragon", "text": ""}
{"id": "3016836", "revid": "124808", "url": "https://it.wikipedia.org/wiki?curid=3016836", "title": "Ciao Bella", "text": ""}
{"id": "3016837", "revid": "410041", "url": "https://it.wikipedia.org/wiki?curid=3016837", "title": "Glatiramer acetato", "text": "Il glatiramer acetato o Copaxone (\"copolimero-1\") \u00e8 un farmaco immunomodulatore, ovvero in grado di regolare l'attivit\u00e0 immunitaria senza diminuirla, usato nella terapia della sclerosi multipla.\nIl suo nome deriva in parte dalla miscela di amminoacidi di cui \u00e8 composto questo peptide sintetico: acido L-glutammico, L-lisina, L-alanina e L-tirosina.\nI quattro amminoacidi simulano la composizione di una proteina basica della mielina, la sostanza che ricopre gli assoni e che nella sclerosi multipla \u00e8 oggetto dell'attacco immunitario. Il glatiramer sembra attirare su di s\u00e9, per via della sua somiglianza, l'attacco delle cellule immunitarie, distogliendole cos\u00ec, come un falso bersaglio, dal sistema nervoso centrale. Le cellule immunitarie che attaccano il glatiramer producono inoltre alcune sostanze antinfiammatorie e neuroprotettive.\nIl farmaco deve essere assunto quotidianamente per iniezione sottocutanea, anche mediante un autoiniettore. Visto il meccanismo d'azione del farmaco, cio\u00e8 il reclutamento/richiamo delle cellule immunitarie, spesse volte nella zona di iniezione si innesca un processo infiammatorio. Per questo motivo quindi, sarebbero da evitare come zone di iniezione tutte le parti del corpo in cui predominano i tessuti muscolari e preferire invece le zone con tessuto adiposo. \nIl glatiramer acetato \u00e8 indicato per pazienti con sclerosi multipla recidivante-remittente, specie se allo stadio iniziale."}
{"id": "3016838", "revid": "729019", "url": "https://it.wikipedia.org/wiki?curid=3016838", "title": "Diritto corporativo", "text": "Il diritto corporativo \u00e8 stato una branca del diritto pubblico italiano dal 1926 al 1944, periodo in cui l'ordinamento giuridico italiano prevedeva un'organizzazione dei lavoratori di tipo corporativo, con l'istituzione nel 1934 delle \"corporazioni\", associazioni dei datori di lavoro e dei prestatori d'opera che assumevano personalit\u00e0 giuridica pubblica.\nIl diritto corporativo conteneva tutte le norme positive che disciplinavano gli organi e gli istituti corporativi ed al suo interno erano individuate due branche:\nCon le modifiche legislative apportate dal regime fascista tra gli anni 1920 e gli anni 1930 la dottrina prevalente dell'epoca ritenne che il diritto sindacale si dovesse considerare assorbito dal diritto corporativo. In questo senso anche Widar Cesarini-Sforza e Guido Zanobini.\nIl diritto corporativo era ritenuto parte del diritto pubblico, pur avendo attinenze con il diritto privato, il diritto costituzionale, il diritto amministrativo ed includendo, secondo diverse opinioni, il diritto del lavoro."}
{"id": "3016839", "revid": "110157", "url": "https://it.wikipedia.org/wiki?curid=3016839", "title": "Wiedemar", "text": "Wiedemar \u00e8 un comune di 2.148 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Wiedemar."}
{"id": "3016840", "revid": "2066040", "url": "https://it.wikipedia.org/wiki?curid=3016840", "title": "Fu\u00dfball-Club Oberneuland von 1948", "text": "Il Fu\u00dfball-Club Oberneuland von 1948 \u00e8 una societ\u00e0 calcistica tedesca con sede a Brema. Oltre al calcio la societ\u00e0 ha al suo interno divisioni per il basket e la ginnastica.\nStoria.\nFu fondato il 13 aprile 1948. Per la maggior parte della sua storia l'Oberneuland gioc\u00f2 nei campionati inferiori. Nel 1994 fu promosso in Verbandsliga Bremen (V), competizione che termin\u00f2 al secondo posto. L'anno successivo l'Oberneuland vinse il campionato e conquist\u00f2 la promozione in Oberliga Niedersachsen/Bremen (IV), che disput\u00f2 fino al 2004 quando, in seguito alla riorganizzazione del Campionato di calcio tedesco, ritorn\u00f2 in Verbandsliga. L'Oberneuland ritorn\u00f2 a giocare in Oberliga Nord nel 2006, dopo aver vinto il suo secondo titolo di Verbandsliga.\nL'Obernauland ha vinto la Bremer Pokal nel 1993 e nel 2003, queste vittorie permisero alla squadra di partecipare alla Coppa di Germania, nella quale fu eliminato per due volte al primo turno. Un'altra Bremer Pokal fu vinta nel 2008. Nella Coppa di Germania 2008-2009 l'Oberneuland riusc\u00ec a battere il TuS Koblenz, prima di essere eliminato dal al secondo turno.\nStadio.\nL'Oberneuland disputa le sue partite casalinghe allo stadio Sportpark Vinnenweg, che pu\u00f2 contenere 3500 persone.\nRosa.\n "}
{"id": "3016841", "revid": "131358", "url": "https://it.wikipedia.org/wiki?curid=3016841", "title": "FC Oberneuland", "text": ""}
{"id": "3016844", "revid": "110157", "url": "https://it.wikipedia.org/wiki?curid=3016844", "title": "Zwochau", "text": "Zwochau \u00e8 un comune di 1.069 abitanti della Sassonia, in Germania.\nAppartiene al circondario (\"Landkreis\") della Sassonia settentrionale (targa TDO) ed \u00e8 parte della comunit\u00e0 amministrativa (\"Verwaltungsgemeinschaft\") di Wiedemar."}
{"id": "3016845", "revid": "6923", "url": "https://it.wikipedia.org/wiki?curid=3016845", "title": "Maserati Tipo V4", "text": ""}
{"id": "3016852", "revid": "1573940", "url": "https://it.wikipedia.org/wiki?curid=3016852", "title": "VTOHL", "text": "VTOHL \u00e8 la sigla dell'inglese \"Vertical Take-Off Horizontal Landing\", letteralmente \"decollo verticale e atterraggio orizzontale\".\nQuesta \u00e8 una capacit\u00e0 di alcuni tipi di velivoli che decollano in verticale ma atterrano in orizzontale in maniera tradizionale.\nMentre molti aerei VTOL possono operare in questo modo, alcuni aerei devono atterrare normalmente dopo il decollo verticale a causa dell'impossibilit\u00e0 o impraticabilit\u00e0 di un atterraggio verticale.\nAlcuni esempi includono l'\"aereo-razzo\" tedesco Heinkel P.1077, lo Space Shuttle, e la navetta spaziale Buran.\nUna variante del VTOHL \u00e8 il VTOSL, che \u00e8 \"Vertical Take-Off Short Landing\" (decollo verticale e atterraggio corto), effettuato dagli Harrier e anche da altri aerei V/STOL."}
{"id": "3016853", "revid": "729019", "url": "https://it.wikipedia.org/wiki?curid=3016853", "title": "Governo Schleicher", "text": "Il governo Schleicher \u00e8 stato un governo della Germania. Oper\u00f2 nella Repubblica di Weimar, succedendo al governo Papen, dal 3 dicembre 1932 al 30 gennaio 1933; esso fu retto dall'ex generale Kurt von Schleicher, che intendeva ripristinare la monarchia degli Hohenzollern in Germania, proposito fallito.\nAlla caduta di Von Scheicher, successe il governo Hitler.\nIl governo Schleischer era composto completamente da conservatori e monarchici, molti dei quali lasciarono la politica alla morte di von Schleicher, mentre altri, come Kostantin von Neurath e Franz G\u00fcrter, avrebbero fatto parte del governo Hitler."}
{"id": "3016855", "revid": "767487", "url": "https://it.wikipedia.org/wiki?curid=3016855", "title": "Takuya Kokeguchi", "text": ""}
{"id": "3016859", "revid": "2149408", "url": "https://it.wikipedia.org/wiki?curid=3016859", "title": "Franz Wittmann", "text": "Carriera.\nFiglio d'arte, suo padre Franz Wittmann Sr., vinse una gara nel mondiale rally con la Lancia Delta HF 4WD, debutt\u00f2 nel 2003 al \"Rallye Waldviertel\", in Austria, a bordo di una Mitsubishi Lancer Evo VI, navigato da Richard Jeitler, concludendo la gara al 13\u00ba posto. Nel 2004 esord\u00ec nel campionato mondiale rally in occasione del Rally di Svezia, dove non riusc\u00ec a terminare la gara, e inizi\u00f2 a disputare il campionato austriaco, ottenendo la sua prima vittoria nel 2008 nel \"Bosch Super Plus Rallye\", navigato da Bernhard Ettel.\nNella stagione 2009 avvenne il debutto nell'Intercontinental Rally Challenge a bordo di una Mitsubishi Lancer Evo IX del team \"Interwetten Racing\", nell'IRC disput\u00f2 7 eventi ottenendo come miglior risultato il 6\u00ba posto assoluto ai Rally di Russia e nelle Isole Azzorre. Al \"Rallye Waldviertel\" in Austria guid\u00f2 per la prima volta una vettura S2000, precisamente la Peugeot 207 S2000, che port\u00f2 al 2\u00ba posto assoluto preceduto solamente da Raimund Baumschlager. Prov\u00f2 anche la \u0160koda Fabia S2000 in Repubblica Ceca al \"PdTech Mikul\u00e1\u0161 Rally Slu\u0161ovice\", giungendo 8\u00ba assoluto.\nNel 2010 disput\u00f2 la stagione nell'IRC con una Peugeot 207 S2000 senza ottenere piazzamenti a punti; in Germania vinse l\"'ADAC Hessen Rallye Vogelsberg\" e inoltre partecip\u00f2 al rally valido per il mondiale, concludendo la gara al 17\u00ba posto assoluto."}
{"id": "3016860", "revid": "10473", "url": "https://it.wikipedia.org/wiki?curid=3016860", "title": "Nag Screen", "text": ""}
{"id": "3016863", "revid": "1442080", "url": "https://it.wikipedia.org/wiki?curid=3016863", "title": "Torneo di Wimbledon 2010 - Doppio misto", "text": "Leander Paes e Cara Black hanno battuto in finale Wesley Moodie e Lisa Raymond 6-4, 7-65.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3016865", "revid": "767487", "url": "https://it.wikipedia.org/wiki?curid=3016865", "title": "Keisuke Funatani", "text": ""}
{"id": "3016866", "revid": "3115", "url": "https://it.wikipedia.org/wiki?curid=3016866", "title": "Antonio Caldonazzi", "text": "Biografia.\nDiplomato all'Accademia nazionale d'arte drammatica, debutt\u00f2 nel 1988 come attore nel \"Sissi\" di Roberto Cavosi messo in scena dal Teatro Stabile di Bolzano con la regia di Marco Bernardi. Inizi\u00f2 a collaborare in modo continuativo con lo Stabile di Bolzano dal 1994, e di Marco Bernardi divenne, dal 1998 alla morte, assistente, sia alla regia che alla direzione artistica.\nAppassionato enologo, adatt\u00f2 per il teatro, assieme a Massimo Cattaruzza, il romanzo \"Vino dentro\" di Fabio Marcotto, traendone un monologo di cui fu regista e protagonista, e che port\u00f2 in tourn\u00e9e in Europa.\nTra il 2007 ed il 2009 collabor\u00f2 con Andrea Castelli (accanto al quale aveva gi\u00e0 recitato nel 2005 nel film TV \"De Gasperi, l'uomo della speranza\") alla trilogia di spettacoli \"Da qui a l\u00e0 ci vuol trenta giorni\", in cui fu autore, regista ed interprete assieme a Castelli, \"Sinigo. L'acqua ci correva dietro\", di cui cur\u00f2 la regia, e \"Acciaierie\", di cui fu autore (assieme a Castelli e Sandro Ottoni) e regista.\n\u00c8 morto a Trento a seguito di una lunga malattia."}
{"id": "3016869", "revid": "4175", "url": "https://it.wikipedia.org/wiki?curid=3016869", "title": "Chiara Badano", "text": "Dichiarata venerabile dalla Chiesa cattolica il 3 luglio 2008, fu beatificata il 25 settembre 2010.\nLa data del culto a lei dedicato \u00e8 fissata al 29 ottobre.\nBiografia.\nFiglia di Ruggero Badano e di Maria Teresa Caviglia, crebbe a Sassello e ivi conobbe il movimento dei focolari nel 1980.\nSi impegn\u00f2 come attivista di tale gruppo ad Albisola e Genova divenendo una Gen 3 e occupandosi di bambini e anziani; inizi\u00f2 anche una fitta corrispondenza con la \"leader\" e fondatrice dei Focolari, Chiara Lubich.\nTrasferitasi a Savona per gli studi ginnasiali, nel 1988 ebbe le avvisaglie del tumore osseo che ne caus\u00f2 la morte: durante una partita di tennis avvert\u00ec infatti un forte dolore alla spalla e a febbraio 1989 le fu diagnosticato un osteosarcoma con metastasi.\nOperata una prima volta alle Molinette di Torino fu sottoposta a chemio- e radioterapia.\nNonostante la chirurgia, perse l'uso delle gambe e nel giugno successivo fu operata nuovamente, di laminectomia dorsale.\nDurante il ricovero continu\u00f2 a seguire le attivit\u00e0 dei focolarini: don\u00f2 i suoi risparmi a un amico in partenza per una missione nel Benin e realizz\u00f2 lavori a mano da vendere per beneficenza.\nOramai malata terminale nonostante gli interventi, trascorse gli ultimi mesi di vita a casa a Sassello fino alla morte sopraggiunta il 7 ottobre successivo.\nGi\u00e0 da due mesi aveva dato disposizioni per le sue esequie, chiedendo di essere deposta nel feretro indossando un abito bianco da sposa, considerando il momento del suo trapasso il matrimonio con Ges\u00f9 e, contestualmente, disponendo che le sue cornee fossero donate.\nChiara Lubich, negli ultimi giorni della vita della giovane, le diede il soprannome di \"Chiara Luce\".\nLe sue spoglie sono sepolte nella cappella di famiglia del cimitero di Sassello.\nLa causa di beatificazione.\nL' inizi\u00f2 il processo di canonizzazione e il successivo gli atti furono trasmessi in Vaticano.\nTra le ragioni addotte per la canonizzazione figurano la dedizione alla cura di bambini e anziani e il comportamento definito \u00aberoico\u00bb davanti alla malattia.\nChiara Badano fu dichiarata venerabile da Benedetto XVI il .\nIn aggiunta a ci\u00f2, una commissione religiosa defin\u00ec \u00abmiracolosa\u00bb la guarigione, attribuita all'intercessione di Badano, da meningite fulminante in fase terminale di un giovane triestino; la circostanza ne agevol\u00f2 la causa di beatificazione, che fu celebrata il al Divino Amore di Roma."}
{"id": "3016871", "revid": "76963", "url": "https://it.wikipedia.org/wiki?curid=3016871", "title": "Johann Michael Rottmayr", "text": "Biografia.\nNato nel villaggio di Laufen, a quel tempo in Austria, si trasfer\u00ec a Venezia, dove fu allievo di Johann Carl Loth (1675-1688). A partire dal 1689 lavor\u00f2 a Salisburgo come pittore del principe-vescovo."}
{"id": "3016873", "revid": "15756", "url": "https://it.wikipedia.org/wiki?curid=3016873", "title": "The Simpsons 20th Anniversary Special - In 3-D! On Ice!", "text": "The Simpsons 20th Anniversary Special - In 3-D! On Ice! \u00e8 un documentario del 2010 diretto e cosceneggiato da Morgan Spurlock. Lo \"special\" esamina il fenomeno culturale della sitcom animata statunitense \"I Simpson\". \u00c8 stato trasmesso il 10 gennaio 2010 dall'emittente televisiva statunitense Fox. In Italia \u00e8 inedito.\nContenuti.\nIl film analizza il fenomeno culturale de \"I Simpson\" e include interviste sia con il cast che con il fandom della serie. Morgan Spurlock ha affermato che, a dispetto del titolo, il film \u00abmolto probabilmente non sar\u00e0 n\u00e9 in 3-D, n\u00e9 su ghiaccio\u00bb.\nProduzione.\nAntefatti.\nNel 2009, per celebrare il 20\u00ba anniversario della \"premi\u00e8re\" de \"I Simpson\", l'emittente Fox ha annunciato che una celebrazione della serie della durata di un anno, intitolata \"Best. 20 Years. Ever.\", si sarebbe protratta dal 14 gennaio 2009 al 14 gennaio 2010.\nA Morgan Spurlock, noto per i documentari che ha realizzato, tra cui \"Super Size Me\", candidato all'Oscar al miglior documentario, e fan de \"I Simpson\" sin dai tempi del college, venne chiesto, nel febbraio del 2008, di dirigere lo \"special\". I produttori de \"I Simpson\" erano stati impressionati positivamente dalla sequenza animata del film di Spurlock \"Che fine ha fatto Osama Bin Laden?\" del 2008 e decisero di offrire a lui la regia del documentario.\nSpurlock ha accettato immediatamente l'offerta, descrivendo l'opportunit\u00e0 come \u00abla cosa pi\u00f9 bella che avrei potuto mai fare nella mia carriera\u00bb. Lo \"special\" \u00e8 stato in seguito annunciato nel luglio del 2009. I produttori hanno speso diversi mesi per decidere il contenuto e la forma da dare al film.\nSpurlock ritiene che \u00abil motivo per cui [i produttori] chiamarono [lui] per cominciare era di non produrre uno \"special\" ostentatamente caloroso, da pacca sulle spalle per tutti, ecco perch\u00e9 realizzarlo in mezzo alla gente che ha mantenuto questa serie in onda per gli ultimi venti anni \u00e8 importante\u00bb. Inizialmente il film era stato programmato per il 14 gennaio 2010, esattamente venti anni dopo la \"premi\u00e8re\" di \"Bart, il genio\". Tuttavia \u00e8 stato trasmesso il 10 gennaio 2010 insieme a \"Once Upon a Time in Springfield\", che era stato pubblicizzato come il 450\u00ba episodio della serie.\nRiprese.\nLo \"special\" include interviste con fan realizzate in pi\u00f9 di una decina di paesi. Le riprese dello \"special\" iniziarono al Comic-Con del 2009 a San Diego. Il casting dei fan si tenne il 25 luglio 2009, con la speranza di trovare \u00abalcuni dei pi\u00f9 incredibili super-fan che il mondo abbia mai visto\u00bb. Spurlock ha realizzato interviste con un uomo che ha coltivato nella realt\u00e0 il \"Tomacco\" - un mix di tabacco (\"tobacco\") e di pomodoro (\"tomato\") - ispirandosi all'episodio \"L'erba del vicino \u00e8 sempre pi\u00f9 verde\", l'uomo con pi\u00f9 tatuaggi dei Simpson sul proprio corpo e una coppia che ha celebrato il proprio matrimonio a tema simpsoniano.\nIl 12 agosto 2009, Spurlock ha assistito ad una partita di baseball della Minor League Baseball Pacific Coast League tra gli Albuquerque Isotopes e i Tacoma Rainiers ad Albuquerque, nel Nuovo Messico. Il nome degli Isotopi \u00e8 stato ispirato dall'episodio della dodicesima stagione intitolato \"Affamatissimo Homer\", in cui Homer tenta di sventare il piano degli Isotopi di Springfield di trasferirsi ad Albuquerque. Nel sondaggio online effettuato dal quotidiano locale \"Albuquerque Tribune\" per aiutare la squadra a decidere il proprio nome, \"Isotopi\" ha ricevuto il 67 per cento di 120.000 voti.\nSpurlock ha girato diverse scene sia a Glasgow che ad Aberdeen, in Scozia. Entrambe le citt\u00e0 sostengono di essere il paese natale del giardiniere Willie, sulla base di vari indizi disseminati nei dialoghi della serie. Ha anche condotto interviste semiserie con l'ex sindaco di Glasgow Liz Cameron e con l'allenatore dell'Aberdeen FC Mark McGhee.\nAccoglienza.\nNella sua trasmissione iniziale, \"The Simpsons 20th Anniversary Special - In 3-D! On Ice!\" ha guadagnato un 5,6 di rating nella fascia demografica 18-49 anni e ha avuto approssimativamente 13 milioni di spettatori. Il documentario si \u00e8 classificato 14\u00ba nella classifica settimanale e 6\u00ba nella classifica della fascia 18-49. Lo \"special\" ha ottenuto una valutazione media di 63 su 100 da Metacritic. Robert Canning di IGN ha definito lo \"special\" \u00abdi grande effetto\u00bb, affermando che \u00ab\u00c8 proprio un grande fan che parla con un gruppo di altri fan (che include i creatori) riguardo ad una serie che noi tutti amiamo. E, diamine, vale la pena di guardare lo \"special\" solo per sentire come Conan O'Brien avrebbe scritto il finale della serie pi\u00f9 longeva della storia della televisione\u00bb. Todd VanDerWerff di The A.V. Club ha dato allo \"special\" una B-."}
{"id": "3016879", "revid": "767487", "url": "https://it.wikipedia.org/wiki?curid=3016879", "title": "Agostino Lazzari", "text": "Biografia.\nTenore lirico leggero, dalla voce chiara, bel timbro piacevole e dotato di ottima tecnica, fece il suo debutto ufficiale nel 1946 al Teatro Regio di Parma nel ruolo del Conte d'Almaviva ne \"Il barbiere di Siviglia\", opera che rester\u00e0 per molti anni nel repertorio del tenore genovese. Dopo il lusinghiero successo ottenuto al Regio, la sua carriera prosegu\u00ec nei teatri di provincia. Nel 1948 cant\u00f2 il ruolo di protagonista ne \"L'amico Fritz\" al Teatro Metastasio di Prato. Due anni dopo partecip\u00f2 al primo concorso indetto dall'AS.LI.CO, vincendolo come migliore tenore. Il successo ottenuto al concorso gli apr\u00ec le porte dei principali teatri italiani e successivamente internazionali.\nNel 1951 debutt\u00f2 al Teatro alla Scala nel ruolo di Ernesto nel \"Don Pasquale\". Nella stessa stagione si esib\u00ec al Teatro Reale del Cairo nei ruoli di Alfredo Germont ne \"La traviata\" e Rodolfo ne \"La boh\u00e8me\" e al Teatro la Fenice di Venezia nell'opera contemporanea \"Commedia sul ponte\" nel ruolo del Maestro. Dal 1956 al 1963 viene scritturato dalla RAI, dove registr\u00f2 otto opere. Nel 1960 debutt\u00f2 nel difficile ruolo nell'\"Otello\" rossiniano a fianco della Desdemona interpretata dal soprano Virginia Zeani, che sar\u00e0 sua partner ideale nell'opera di Rossini, replicata successivamente a Roma, Pesaro, New York, Berlino. Con il soprano romeno si stabil\u00ec un rapporto artistico importante in opere come \"La traviata\", \"La boh\u00e8me\", \"Les contes d'Hoffmann\", dove i due ottennero unanimi consensi di pubblico e di critica. Nel 1962 si esib\u00ec al Teatro San Carlo di Napoli in un memorabile \"Falstaff\" nel ruolo di Fenton con Tito Gobbi, Renata Tebaldi e Mirella Freni.\nIl tenore genovese fu anche specialista nel genere delle opere barocche, nelle opere di compositori contemporanei e nell'operetta. Si ritir\u00f2 dalle scene nella seconda met\u00e0 degli anni settanta. Del tenore Lazzari rimangono importanti incisioni discografiche rimasterizzate e provenienti da registrazioni live."}
{"id": "3016880", "revid": "104458", "url": "https://it.wikipedia.org/wiki?curid=3016880", "title": "Annemarie Moser", "text": ""}
{"id": "3016882", "revid": "104458", "url": "https://it.wikipedia.org/wiki?curid=3016882", "title": "Annemarie Proll", "text": ""}
{"id": "3016883", "revid": "104458", "url": "https://it.wikipedia.org/wiki?curid=3016883", "title": "Annemarie Moser Pr\u00f6ll", "text": ""}
{"id": "3016884", "revid": "104458", "url": "https://it.wikipedia.org/wiki?curid=3016884", "title": "Annemarie Moser Proll", "text": ""}
{"id": "3016893", "revid": "254059", "url": "https://it.wikipedia.org/wiki?curid=3016893", "title": "Ordine del Leone di Finlandia", "text": "L'Ordine del Leone di Finlandia \u00e8 un ordine cavalleresco della repubblica di Finlandia.\nStoria.\nL'Onorificenza venne fondata l'11 settembre 1942 e venne creato per non ledere il prestigio e l'esclusivit\u00e0 dell'assegnazione dell'Ordine della Rosa Bianca, pi\u00f9 antico e ricco di tradizioni. Ad ogni modo questa decorazione venne creata per aumentare il numero degli insigniti e riconoscere i meriti civili e militari verso la Finlandia. L'Ordine pu\u00f2 essere concesso anche agli stranieri.\nIl primo italiano a essere insignito del titolo di Cavaliere dell'Ordine del Leone di Finlandia fu Renato Cepparo.\nClassi.\nL'Ordine dispone delle seguenti classi di benemerenza:"}
{"id": "3016897", "revid": "2159364", "url": "https://it.wikipedia.org/wiki?curid=3016897", "title": "Tromba (disambigua)", "text": ""}
{"id": "3016898", "revid": "115521324", "url": "https://it.wikipedia.org/wiki?curid=3016898", "title": "Chronicon Pictum", "text": "Il Chronicon Pictum, nota anche come Chronica Hungarorum, Chronicon de Gestis Hungarorum o Chronica Picta, \u00e8 una cronaca medievale risalente al Regno d'Ungheria del XIV secolo.\nLe decorazioni miniate del manoscritto furono realizzate in Ungheria prima del 1360. Le 147 immagini della cronaca forniscono molte informazioni della cultura ungherese, dei suoi costumi e della vita di corte in epoca medievale. Molte delle miniature furono pitturate in oro; il valore artistico di queste \u00e8 piuttosto alto, soprattutto se paragonato alle miniature della stessa epoca in Europa occidentale. I personaggi rappresentati sono raffigurati in modo dettagliato, dimostrando una certa conoscenza dell'anatomia umana. Sebbene gli occhi siano dipinti, sono pienamente visibili solo se visionati al microscopio.\n\u00c8 curioso il fatto che ogni miniatura raffigurante Attila sia stata danneggiata o addirittura resa irriconoscibile (soprattutto l'ultima in cui \u00e8 mostrata la sua morte); ci\u00f2 non pu\u00f2 essere dovuto all'usura del tempo, visto che il resto delle miniature si \u00e8 conservato piuttosto bene.\nIl Chronicon Pictum fu rinvenuto a Vienna nel XIX secolo, e per questo \u00e8 anche noto come la \"Cronaca miniata di Vienna\"; tuttavia, non \u00e8 noto per quale ragione la cronaca si trovasse in Austria.\nAttualmente, il manoscritto \u00e8 conservato nella Biblioteca Nazionale Sz\u00e9ch\u00e9nyi, a Budapest."}
{"id": "3016915", "revid": "767487", "url": "https://it.wikipedia.org/wiki?curid=3016915", "title": "Tomokazu Nagira", "text": ""}
{"id": "3016919", "revid": "712828", "url": "https://it.wikipedia.org/wiki?curid=3016919", "title": "Mearas", "text": ""}
{"id": "3016920", "revid": "33086181", "url": "https://it.wikipedia.org/wiki?curid=3016920", "title": "Ursperg", "text": ""}
{"id": "3016922", "revid": "767487", "url": "https://it.wikipedia.org/wiki?curid=3016922", "title": "Shunsuke Maeda", "text": ""}
{"id": "3016923", "revid": "2108263", "url": "https://it.wikipedia.org/wiki?curid=3016923", "title": "Anna di Foix-Candale", "text": "Biografia.\nAnna era figlia di Gastone II di Foix-Grailly-Candale, conte di Candale e \"Captal de Buch\", e dell'Infanta Caterina, a sua volta figlia minore della regina Eleonora di Navarra e Gastone IV di Foix; taluni storici per\u00f2 sostengono che Anna fosse figlia di Gastone di Foix e di una sua concubina tredicenne, Blanche, che poi fece chiudere in convento e dalla quale pare abbia avuto in seguito (e anche prima) altri figli.\nAnna, era destinata a sposare un grande feudatario francese, il duca di Longueville, trent'anni pi\u00f9 anziano di lei, e cos\u00ec la contessina di Foix e Candale fu educata alla corte reale francese di Blois; educata per diventare una grande principessa, le furono insegnati il galateo, il latino e i classici, per i quali Anna ebbe una vera e propria propensione, dimostrandosi molto intelligente.\nPromessa al duca di Longueville per i suoi dodici anni, per ragioni politiche si decise di annullare il fidanzamento, fidanzando invece Anna con un membro della dinastia degli Jagelloni, Ladislao II di Boemia; inizialmente la corte francese alla quale Longueville apparteneva, si oppose a questo matrimonio, che fu poi dopo lunghe trattative accettato.\nIl contratto di matrimonio con Ladislao fu firmato nel 1501 e nell'aprile 1502 la coppia reale fu sposata e Anna divenne la terza moglie di Ladislao II, mentre a settembre divenne, oltre che regina di Boemia, anche regina d'Ungheria. Anna fu sempre un'ottima collaboratrice per Ladislao II, e nonostante non fosse bella, seppe da lui farsi amare e intervenne molto spesso nelle questioni diplomatiche, saldando i debiti tra il regno di Boemia e Venezia e favor\u00ec un'alleanza con gli Asburgo; Anna ebbe molta popolarit\u00e0 con la nascita del suo primo figlio maschio, ma mor\u00ec mettendo al mondo un altro bambino nato morto.\nDiscendenza.\nLa coppia ebbe tre figli:"}
{"id": "3016927", "revid": "1305772", "url": "https://it.wikipedia.org/wiki?curid=3016927", "title": "Valentina Beotti", "text": "Biografia.\nNata a Genova, lavora professionalmente come attrice dal 1993. Si forma sotto la direzione artistica, tra gli altri, di Giorgio Albertazzi (da cui riceve una forte influenza) e Judith Malina. Al cinema \u00e8 tra i protagonisti di \"Diario di un maniaco per bene\" regia di Michele Picchi al fianco di Giorgio Pasotti e \"Passione sinistra regia di Marco Ponti.\nIn televisione \u00e8 tra i protagonisti di varie serie, tra cui \"Elisa di Rivombrosa\" regia di Cinzia Th. Torrini in cui interpreta il ruolo di Lucia Ceppi (moglie di Antonio) al fianco di Alessandro Preziosi e Vittoria Puccini, \"Nati ieri\" regia di Luca Miniero e Paolo Genovese, \"VIP\" regia di Carlo Vanzina e \"R.I.S. - Delitti imperfetti\" (quinta serie) regia di Fabio Tagliavia, nel ruolo di Liliana de Rienzo.\n delle sit-com \"Radio Sex\" regia di Alessandro Baracco e \"Piloti\" regia di Celeste Laudisio, con Max Tortora e Enrico Bertolino. Dal 2008 al 2013 fa parte della \"crew\" Ricci/Forte.\nA teatro \u00e8 nel 2010 protagonista, insieme a Leo Gullotta dello spettacolo in tourn\u00e9e nazionale \"Il piacere dell'onest\u00e0\" di Luigi Pirandello, dove interpreta Agata Renni, la moglie di Angelo Baldovino."}
{"id": "3016931", "revid": "2163579", "url": "https://it.wikipedia.org/wiki?curid=3016931", "title": "Ordine della croce della Libert\u00e0", "text": "L'Ordine della croce della Libert\u00e0 \u00e8 un ordine cavalleresco della Repubblica di Finlandia.\nStoria.\nL'Ordine della croce della Libert\u00e0 di Finlandia venne fondato il 4 marzo 1918 su iniziativa del generale Mannerheim, comandante in capo all'esercito finlandese e governatore provvisorio dopo la fine della monarchia. La decorazione venne affidata nella sua creazione al rinomato artista finlandese Akseli Gallen-Kallela. Le prime decorazioni vennero concesse il 15 aprile 1918.\nL'Ordine, nel corso degli anni della Seconda guerra mondiale, a seguito da parte del governo di Mannerheim per necessit\u00e0 strategiche dell'alleanza con la Germania nazista, venne concesso largamente ad ufficiali di rilievo del Terzo Reich.\nOggi le insegne dell'Ordine si trovano impresse nella bandiera personale del Presidente della Repubblica finlandese.\nClassi.\nL'Ordine dispone dalla fondazione delle seguenti classi di benemerenza:"}
{"id": "3016933", "revid": "1543377", "url": "https://it.wikipedia.org/wiki?curid=3016933", "title": "East McKeesport", "text": "East McKeesport \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 2.343 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 95,65%) seguita da quella afroamericana (2,86%), dati del 2000."}
{"id": "3016934", "revid": "124123", "url": "https://it.wikipedia.org/wiki?curid=3016934", "title": "Niccola Maria Salerno", "text": "Principe di Licignano, riapr\u00ec a Napoli l'Accademia degli Oziosi nel 1733, e si occup\u00f2 di diritto, filosofia, scienza, poetica, oratoria, morale. Fu politico ricoprendo vari incarichi nel Regno.\nProduzione letteraria.\nPubblic\u00f2 una raccolta di \"Rime\" (1732) in morte della moglie Anna Maria Caterina Doria, e scrisse un'opera pastorale, \"Filli\", sulla scia del Tasso e di Battista Guarini. Pubblic\u00f2 due commedie (\"Peronella\" e \"Giannotto\"), l\"'Antioco\", tragedia in rime, canzoni, sonetti e sestine petrarcheschi.\nNel 1760, poco prima della sua morte, vide pubblicato dall'Abate Giliberti il suo libro di \"Novelle\", raggruppate in dieci giornate e raccontate da sei giovani, nella villa della nobildonna Lucrezia de Luna d'Aragona, sita a Vietri sul Mare. L'opera \u00e8 realizzata sul modello del \"Decamerone\" e riprende la tradizione narrativa gi\u00e0 espressa col \"Novellino\" di Masuccio Salernitano."}
{"id": "3016942", "revid": "974994", "url": "https://it.wikipedia.org/wiki?curid=3016942", "title": "Castello di Schio", "text": "Il castello di Schio era un castello nel comune italiano di Schio del quale resta soltanto una torre merlata inglobata nella chiesa, sconsacrata, di Santa Maria della Neve. Il toponimo indica anche la zona centrale del centro abitato che ricorda appunto l'antica presenza del castello; l'intera area del castello, una sorta di piccola collinetta che si eleva in pieno centro cittadino, \u00e8 adibita a parco pubblico.\nStoria.\nDa studi di toponomastica e rilievi di tipo archeologico si evince come nel solo alto vicentino - oltre che quello di Schio - ci fossero una ventina di castelli, come quello di Magr\u00e9 che si trovava in una collina poco distante.\nDai reperti archeologici emersi dagli scavi del 1919, l'epoca di fondazione del primitivo castello di Schio parrebbe risalire all'et\u00e0 del ferro, cosicch\u00e9 esso potrebbe essere stato costruito dalle popolazioni degli Euganei o dei Veneti. In epoca medioevale sorse qui il castello dei Maltraversi, conti di Vicenza, i quali, con la parentesi ezzeliniana, dominarono fino al 1311. \nIl castello pass\u00f2 alla citt\u00e0 di Vicenza, quindi agli Scaligeri e nel 1314 fu danneggiato dai padovani.\nNel 1382 fu dei Visconti, del conte Giorgio Cavalli che lo rinforz\u00f2, poi pass\u00f2 sotto Venezia.\nNel 1412, solo 6 anni dopo che la Serenissima aveva preso il controllo della zona di Schio, il castello venne smantellato, probabilmente per volont\u00e0 di Vicenza che voleva cos\u00ec tenere il territorio scledense sotto controllo. Schio era infatti retta da un vicario nominato da Vicenza, ma ambiva a divenire una \"Podestaria\", con un Podest\u00e0 nominato direttamente da Venezia, al pari di Lonigo e Marostica. La comunit\u00e0 scledense invi\u00f2 in pi\u00f9 occasioni a Venezia suppliche, finalizzate al ripristino del castello di Schio: nel 1477, nel 1487 e infine nel 1508. Durante il periodo della guerra della Lega di Cambrai la comunit\u00e0 di Schio assunse in varie occasioni atteggiamenti filo-imperiali, soprattutto finalizzati alla volont\u00e0 di svincolarsi dal controllo del territorio da parte di Vicenza: il castello quindi non venne rinforzato. Anzi, nel 1514 il castello fu demolito definitivamente per ordine di Venezia: Bartolomeo d'Alviano aveva predisposto la distruzione dei castelli di Schio e Pievebelvicino; questo atto fu anche una risposta agli atteggiamenti di mancato riconoscimento, da parte della comunit\u00e0 locale, dell'autorit\u00e0 del vicario scelto da Vicenza, Gaetano Repeta.\nDa quell'epoca, del castello di Schio resta memoria in un dipinto di Francesco Verla, datato 1512 e conservato nella chiesa di San Francesco; ma non \u00e8 chiaro quanto l'autore abbia rispettato la fisionomia reale del sito. Si ritiene che la struttura complessiva del castello comprendesse posti di guardia esterni, collocati lungo le direttrici di accesso allo stesso; almeno uno di questi \u00e8 ancora esistente, pur se trasformato in civile abitazione.\nDell'antico castello, oggi rimangono solo la spianata con i resti dei basamenti di due torri ora scomparse, la torre campanaria merlata con l'orologio installato nel 1900 (di fatto considerata la torre civica di Schio) e l'attigua chiesa di Santa Maria della Neve, sorta negli ultimi anni del XIV secolo, ma riedificata nel Settecento.\nNegli anni quaranta, sotto il colle del castello, fu realizzato un rifugio antiaereo scavato nella roccia. Tale tunnel, munito di due entrate e rinforzato in calcestruzzo, ha una superficie interna di circa 500 metri quadrati e una lunghezza di circa 100 metri. Tra il 2008 e il 2010 il rifugio \u00e8 stato liberato da detriti, restaurato ed adibito alla stagionatura e maturazione di vini e formaggi locali, grazie al microclima interno particolarmente favorevole."}
{"id": "3016944", "revid": "414902", "url": "https://it.wikipedia.org/wiki?curid=3016944", "title": "Chiesa cattolica e pedofilia", "text": ""}
{"id": "3016953", "revid": "1769857", "url": "https://it.wikipedia.org/wiki?curid=3016953", "title": "Linguaggio di specifica", "text": "In informatica, un linguaggio di specifica \u00e8 un linguaggio formale (o parzialmente tale) usato per descrivere un sistema software a un livello di astrazione superiore a quello dei linguaggi di programmazione. L'applicazione di un linguaggio di specifica quindi produce delle specifiche formali. A seconda dei casi, un linguaggio di specifica pu\u00f2 essere orientato all'analisi (nel qual caso lo si pu\u00f2 impiegare per stendere in modo formale la \"specifica dei requisiti\" del sistema) o alla progettazione (nel qual caso si otterrebbero \"specifiche di progetto\").\nUn linguaggio di specifica pu\u00f2, a seconda dei casi, essere anche un linguaggio di modellazione. In questo caso, la descrizione del sistema pu\u00f2 in qualche modo essere considerata un modello, cio\u00e8 una rappresentazione semplificata del sistema stesso, che ne riproduce i tratti essenziali."}
{"id": "3016954", "revid": "729019", "url": "https://it.wikipedia.org/wiki?curid=3016954", "title": "Santerno Anonima Ferroviaria", "text": "La Santerno Anonima Ferroviaria (SAF) era una societ\u00e0 per azioni costituita nel 1924 ad Imola allo scopo di completare la costruzione ed esercire la linea ferroviaria da Massa Lombarda a Castel del Rio.\nNacque dalla trasformazione della Societ\u00e0 Italiana Ferroviaria Anonima Costruzioni ed Esercizi (SIFACE), costituita nel 1912 a Milano, che aveva attivato nel 1916 la prima tratta della ferrovia, da Imola a Fontanelice.\nLa SAF attiv\u00f2 nel 1934 la tratta da Imola a Massa Lombarda, rinunciando per\u00f2 al previsto prolungamento da Fontanelice a Castel del Rio. Nello stesso periodo, la societ\u00e0 espresse l'intenzione di rilevare la ferrovia Castel Bolognese\u2013Riolo Bagni, il cui esercizio era stato sospeso nel 1933, ma tale passaggio non riusc\u00ec a concretizzarsi.\nLa linea ferroviaria fu interrotta nel 1944 in seguito ai danni della seconda guerra mondiale, e non pi\u00f9 ripristinata. La SAF continu\u00f2 l'attivit\u00e0 nel settore dei servizi automobilistici, sia urbani che interurbani (esercitando anche il raccordo ferroviario tra la stazione di Imola e lo zuccherificio cittadino) fino al 1\u00ba gennaio 1972, data nella quale le attivit\u00e0 e i mezzi della SAF confluirono nell'Azienda Provincializzata Trasporti (APT); la societ\u00e0 fu liquidata l'anno successivo."}
{"id": "3016955", "revid": "599013", "url": "https://it.wikipedia.org/wiki?curid=3016955", "title": "Leivinha", "text": "\u00c8 lo zio di un altro calciatore della nazionale brasiliana, Lucas Leiva.\nCaratteristiche tecniche.\nGiocava come attaccante, e durante la sua esperienza al Palmeiras venne impiegato sulla fascia destra, vestendo la maglia numero otto. Era completo e riusciva a mantenere buone medie realizzative, grazie alla sua abilit\u00e0 sia nei colpi di testa che nel gioco di piede.\nCarriera.\nClub.\nIl 16 settembre 1966 disput\u00f2 una partita contro la Portuguesa, mentre vestiva ancora la maglia del Linense, e grazie a due sue reti la stessa societ\u00e0 decise di acquistarlo, appena quattro giorni dopo. Debutt\u00f2 con la nuova compagine il 12 ottobre 1966 contro il San Paolo, in occasione di una partita del campionato Paulista. Con il tecnico Aymor\u00e9 Moreira in panchina, seguit\u00f2 a far vedere buone cose con la maglia della Portuguesa, tanto da guadagnarsi il trasferimento al Palmeiras il 25 febbraio 1971. Si stabil\u00ec dunque nella squadra di San Paolo fino al 1975, vincendo due campionati statali e due campionati nazionali (questi ultimi consecutivi, nel 1972 e 1973), arrivando a quota 263 presenze e 105 reti con la maglia del club. Nel 1975 arriv\u00f2 infatti l'offerta dell'Atl\u00e9tico Madrid \u2013 che aveva contattato anche il compagno di squadra Lu\u00eds Pereira \u2013, che il giocatore accett\u00f2. Con la formazione europea riusc\u00ec a distinguersi per il buon livello delle sue prestazioni, fino a quando un infortunio al ginocchio non ne pregiudic\u00f2 la qualit\u00e0, procurando il suo ritorno in Brasile. Nel 1979 chiuse la carriera, giocando con il San Paolo.\nNazionale.\nIl suo rapporto con la selezione nazionale brasiliana inizi\u00f2 nel 1967, quando il CT Moreira lo chiam\u00f2 in vista della Copa Rio Branco; un'operazione per\u00f2 gli imped\u00ec di figurare nella competizione, rinviando cos\u00ec il suo debutto a livello internazionale, che avvenne nel 1972. Partecip\u00f2 alla vittoriosa Coppa d'Indipendenza Brasiliana, torneo in cui debutt\u00f2 rilevando Tost\u00e3o nella partita contro la del 28 giugno. Fu l'autore del millesimo gol del Brasile, il 27 maggio 1973 al Maracan\u00e3 contro la . L'ultima partita giocata con la Nazionale fu quella del contro lo , durante la quale fu sostituito da Valdomiro al diciannovesimo minuto, chiudendo un'esperienza che lo aveva portato ad accumulare ventuno presenze e sette reti."}
{"id": "3016956", "revid": "247222", "url": "https://it.wikipedia.org/wiki?curid=3016956", "title": "Das Schloss", "text": "Das Schloss \u00e8 un film del 1997 realizzato per la televisione austriaca diretto da Michael Haneke. Si tratta di un adattamento del romanzo \"Il castello\" di Franz Kafka."}
{"id": "3016957", "revid": "179980", "url": "https://it.wikipedia.org/wiki?curid=3016957", "title": "Jo\u00e3o Leiva Campos Filho", "text": ""}
{"id": "3016960", "revid": "767487", "url": "https://it.wikipedia.org/wiki?curid=3016960", "title": "East of Havana", "text": "East of Havana \u00e8 un documentario del 2006 diretto da Emilia Menocal e Jauretsi Saizarbitoria, prodotto da Charlize Theron con la sua casa di produzione la Denver and Delilah Films.\nTrama.\nTutto ruota intorno a 3 rapper: Soandry, Magyori, e Mikki. Sono i capi del movimento hip-hop sotterraneo della Cuba ribelle."}
{"id": "3016964", "revid": "599013", "url": "https://it.wikipedia.org/wiki?curid=3016964", "title": "Massimo Morales", "text": "Carriera.\nLa sua carriera da allenatore inizia nei primi anni novanta in Germania, come tecnico delle giovanili a Monaco di Baviera. Dopo una prima esperienza all'ESV, si trasferisce al dove nel 1994 viene nominato vice allenatore di Giovanni Trapattoni. Nel 1995 allena la King Faisal Babes a Kumasi, in Ghana.\nRientra in Italia nel 1996 e svolge l'attivit\u00e0 di talent scout presso l'A.C. Milan per due stagioni. Nel 1998 torna in Ghana, dove viene nominato vice allenatore della Nazionale ghanese. La stagione successiva si sposta nei Paesi Bassi e allena la squadra del De Graafschap per una stagione.\nNel 2000 allena il , in Serie D, mentre l'anno successivo si sposta in Svizzera al Bellinzona. Nel 2001-2002 torna in Italia per allenare prima la Rondinella in Serie C2 e successivamente il in Serie C1. Nelle stagioni 2003-2004 e 2004-2005 allena in Germania, prima al Fortuna D\u00fcsseldorf, con il quale otterr\u00e0 la promozione in Regional-Liga e la qualificazione alla coppa nazionale, e poi il Waldhof Mannheim.\nNel 2008 viene chiamato ad allenare in Repubblica Ceca il P\u0159\u00edbram, con cui da subentrato conquista la promozione nel campionato di prima divisione. L'anno successivo ottiene brillantemente un'insperata salvezza a fine stagione.\nIl 29 ottobre 2009 viene chiamato ad allenare l'Honv\u00e8d: in una situazione difficile, con la squadra all'ultimo posto in classifica nel campionato ungherese con 7 sconfitte in 12 gare, riuscir\u00e0 a risollevare e salvare l'Honv\u00e8d, ottenendo in 18 gare 7 vittorie, 8 pareggi e 3 sconfitte; inoltre raggiunger\u00e0 la semifinale nella coppa nazionale. A novembre, nonostante i risultati positivi, a causa del protrarsi del mancato pagamento dei salari allo staff tecnico e ai giocatori, si dimetter\u00e0 per protesta dall'Honv\u00e8d.\nAd aprile 2013 subentra alla guida dello Stuttgarter Kickers in 3. Liga, conquistando una faticosa salvezza all'ultima giornata. A settembre 2013, dopo appena otto giornate di campionato, concorda la rescissione di contratto causa di divergenze con la societ\u00e0.\nNelle stagioni successive, graziai buoni rapporti con il proprietario Gino Pozzo, si occuper\u00e0 di scouting per conto della societ\u00e0 inglese FC Watford.\nNel 2019 firma per il , nel campionato statunitense di quarta divisione USL League Two."}
{"id": "3016965", "revid": "599013", "url": "https://it.wikipedia.org/wiki?curid=3016965", "title": "Fred Dean", "text": "Carriera.\nDopo gli studi superiori alla Ruston High School, Dean inizi\u00f2 la sua carriera a livello universitario nella Louisiana Tech University, avendo rifiutato l'opportunit\u00e0 di giocare con l'allenatore Eddie Robinson alla vicina Grambling State University.\nDurante la carriera universitaria si distinse nella All-Southland Conference nel ruolo di defensive tackle.\nScelto al secondo giro (33\u00ba assoluto) del Draft NFL 1975 dai San Diego Chargers, vi disput\u00f2 sei stagioni complete fino al 1980, con un primato in carriera di 15,5 sack. Nella stagione 1981, dopo aver disputato 3 partite con i Chargers, venne ceduto ai San Francisco 49ers, con i quali chiuse la carriera nel 1985 dopo aver vinto due Super Bowl.\nFred Dean \u00e8 morto nell'autunno del 2020 all'et\u00e0 di 68 anni, vittima del COVID-19"}
{"id": "3016966", "revid": "59912", "url": "https://it.wikipedia.org/wiki?curid=3016966", "title": "Il settimo continente", "text": "Il settimo continente (\"Der siebente Kontinent\") \u00e8 un film del 1989 scritto e diretto da Michael Haneke. \u00c8 il suo debutto nel cinema, dopo alcuni film realizzati per la tv.\nPrimo capitolo della \"Trilogia della glaciazione\", che comprender\u00e0 i successivi \"Benny's Video\" (1992) e \"71 frammenti di una cronologia del caso\" (1994)\nFu presentato alla Quinzaine des R\u00e9alisateurs del 42\u00ba Festival di Cannes.\nTrama.\nDiviso in tre parti (1987, 1988 e 1989) narra le vicissitudini di una famiglia borghese: Anna (la madre), Georg (il padre) ed Eva (la figlia). Le prime due parti raffigurano giorno per giorno la loro vita e le loro attivit\u00e0 quotidiane, concentrandosi sugli aspetti pi\u00f9 banali. Ogni giorno il tempo viene scandito da azioni ripetitive (la sveglia, il viavai sempre uguale dei componenti della famiglia). Progressivamente si inizia a scorgere un malessere diffuso nella casa e tra i familiari, un malessere che mai viene esplicitato o spiegato: Eva finge senza alcun motivo apparente di aver perso la vista, cene silenziose cariche di angoscia e tensione, Anna che scoppia a piangere improvvisamente nell'auto mentre questa viene trasportata nel macchinario dell'autolavaggio.\nNella terza parte, la famiglia, dopo essere tornata da una visita dai nonni, invia loro una lettera, informandoli della loro partenza. Il giorno dopo, chiuso il conto in banca e comunicato all'impiegato la loro partenza per l'Australia, vendono la macchina e acquistano numerosi oggetti taglienti. Riunitisi e sigillatisi in casa, dopo aver consumato un lauto pranzo, iniziano a distruggere sistematicamente ogni oggetto della casa senza esprimere alcuna emozione. Infine, \"riordinata\" la casa, si suicidano uno dopo l'altro.\nAlla fine del film una didascalia informa che, nonostante la lettera di suicidio, i genitori di Georg sospettarono che la famiglia fosse stata vittima di omicidio, ma non fu trovato alcun indizio che avvalorasse questa ipotesi.\nProduzione.\nIl soggetto venne scritto da Haneke durante una vacanza su un'isola greca in seguito alla lettura di alcuni articoli di cronaca nera riguardanti una famiglia piccolo-borghese. Il primo abbozzo di sceneggiatura a cui il regista lavor\u00f2 per sei mesi era basato sull'utilizzo di flashback, ma successivamente decise di non adottare un approccio \"giornalistico\" spiegando le cause degli avvenimenti perch\u00e9 avrebbe corso il rischio di minimizzare l'impatto del gesto suicida sullo spettatore. Il film fu quindi strutturato in tre asettiche parti (tre giornate di tre anni diversi dal 1987 al 1989) lasciando lo spettatore libero di trarre le proprie conclusioni sulla visione di queste.\nLe inquadrature dei pesci in agonia privati dell'acqua sono una metafora della morte interiore della bambina.\nHaneke ha affermato in un'intervista condotta dal critico Serge Toubiana che la scena delle banconote scaricate nel water determin\u00f2 la medesima reazione in tutte le sale in cui la pellicola fu proiettata: gli spettatori abbandonarono la sala infuriati sbattendo le porte. Haneke ha pertanto riflettuto sul fatto che la distruzione del denaro \u00e8 il pi\u00f9 grande tab\u00f9 della civilt\u00e0 occidentale, tanto da rendere il suicidio di una famiglia meno scioccante.\nDistribuzione.\nFu presentato il 14 aprile 1993 alla Quinzaine des R\u00e9alisateurs del 42\u00ba Festival di Cannes. In Francia usc\u00ec nelle sale il 14 aprile 1993 distribuito da Les Films du Losange con il titolo \"Le septi\u00e8me continent\". \u00c8 stato proiettato al Toronto International Film Festival il 10 settembre 1989 mentre negli Stati Uniti d'America \u00e8 stato presentato il 26 marzo 1990 al New York New Directors and New Films Festival.\nIl film \u00e8 conosciuto anche con i titoli \"El s\u00e9ptimo continente\" in Spagna, \"O S\u00e9timo Continente\" in Portogallo, \"Si\u00f3dmy kontynent\" in Polonia, \"A hetedik kontinens\" in Ungheria e \"7i ipeiros\" in Grecia. Per il mercato anglofono \u00e8 noto come \"The Seventh Continent\".\nAccoglienza.\nKevin Thomas sul \"Los Angeles Times\" ha scritto: \u00abSenza dubbio un grande film... evita l'esposizione convenzionale nel chiederci di considerare il sistematico appassimento dell'anima nel nostro impersonale mondo moderno\u00bb.\nRiconoscimenti.\nIl film ha vinto nel 1989 l'Ernest Artaria Award al Festival del film Locarno e il Georges Delerue Prize al Ghent International Film Festival per il miglior uso della musica in un film.\nSempre nel 1989 si aggiudica il Pardo di bronzo al Festival del film Locarno.\nEdizioni Home Video.\nIn Finlandia il DVD \u00e8 stato pubblicato il 12 luglio 2006 con il titolo \"Seitsem\u00e4s manner\" e il 12 gennaio 2007 in Giappone.\nAnalisi.\nSebbene sia la sua opera prima, Haneke traccia le tematiche principali del suo cinema in modo cos\u00ec lucido da poterlo gi\u00e0 considerare un compendio della sua estetica. La famiglia borghese, cos\u00ec come nei successivi \"Benny's Video\" e \"Funny Games\", viene, pi\u00f9 che criticata, letteralmente smantellata davanti agli occhi dello spettatore. Ci\u00f2 a cui noi assistiamo non \u00e8 una progressiva violenza in una normale e comune famiglia. L'esplosione della violenza \u00e8 gi\u00e0 avvenuta. Osserviamo solo i frammenti, le tracce e le conseguenze dell'alienazione borghese. Anche il suicidio finale non \u00e8 altro che una derivazione di un evento di cui noi non saremo mai a conoscenza. Questa volont\u00e0 di non procurare allo spettatore informazioni preconfezionate \u00e8 da ricercare in queste due esigenze: \nUna profonda riflessione sul mezzo di comunicazione prima ancora che sulla violenza. \nHaneke, per arrivare a questo obbiettivo, plasma il mezzo cinematografico in modo lucido e glaciale. Il fuoricampo e le ellissi operano in questo senso, sottraendo allo spettatore la possibilit\u00e0 di sapere le cause di questi eventi.\nL'altra tematica che emerge costante nei film di Haneke \u00e8 la violenza. Non una violenza iperboleggiata ed enfatizzata ma una violenza rappresentata come se fosse ormai la normalit\u00e0. L'uso cos\u00ec asettico della macchina da presa, con continui piani sequenza a macchina fissa, crea un'atmosfera glaciale e asfittica, dove permane un senso di angoscia senza che mai venga fatta un'esegesi su di essa.\nNeanche l'atto di distruzione di tutti i propri averi, che dovrebbe essere il pi\u00f9 liberatorio, \u00e8 volutamente fatto compiere dai personaggi con la stessa metodica precisa e ripetitiva con cui compievano i gesti quotidiani, sottolineando \u00abl'ordine che permane incredibilmente anche nella follia.\u00bb"}
{"id": "3016970", "revid": "384895", "url": "https://it.wikipedia.org/wiki?curid=3016970", "title": "Giacinto Serroni", "text": "Biografia.\nDomenicano, nel 1625 gli fu affidata da papa Urbano VIII l'abbazia di San Nicola in Roma. Giunse in Francia nel 1645 come dottore in teologia. Dal 1646 divenne vescovo di Orange ma dovette rientrare temporaneamente presso la Basilica di Santa Maria sopra Minerva e nel 1648 torn\u00f2 in Francia divenendo vicario apostolico della provincia ecclesiastica di Tarragona. Dopo cinque anni il re Luigi XIV lo nomin\u00f2 intendente di marina e della Provenza. Divenne anche intendente dell'esercito e ispettore generale in Catalogna fino alla tregua tra Francia e Spagna.\nNel 1661 fu nominato dal re vescovo di Mende. Nel 1672 ottenne la commenda dell'Abbazia di Chaise-Dieu, che mantenne fino alla morte. Nel 1676 divenne vescovo di Albi e subito dopo, con l'elevazione della diocesi ad arcidiocesi, arcivescovo (fu quindi il primo arcivescovo di Albi) e mantenne la carica fino alla morte.\nIconografia.\nIl nuovo arcivescovo venne ritratto nel 1685 da Hyacinthe Rigaud.\nUn quadro che passa per essere l'originale \u00e8 attualmente conservato presso il museo Toulouse-Lautrec di Albi (Inv. 149), ed \u00e8 stato inciso dal tedesco Frans Ertinger (Schwaben, 1640 \u2013 Paris, 1710). Nel 1688, secondo Hendrick van Hulst, il primo biografo di Riagud : \u00abFigura ai ginocchi. Il primo ritratto di questa grandezza che ha dipinto Rigaud, all'et\u00e0 allora di soli vent'anni, secondo quanto egli stesso mi ha detto. Stampa di formato medio.\u00bb Il busto \u00e8 stato ripreso da Pierre Simon.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3016972", "revid": "287204", "url": "https://it.wikipedia.org/wiki?curid=3016972", "title": "Specification and Description Language", "text": "Lo Specification and Description Language (SDL) \u00e8 un linguaggio di specifica definito dall'ITU-T e orientato alla descrizione formale del comportamento di sistemi hardware/software per le telecomunicazioni, distribuiti e reattivi. La semantica del linguaggio \u00e8 basata sul modello formale delle macchine a stati finiti (\"Finite State Machine(s)\", FSM).\nIl linguaggio comprende una notazione grafica (nota come SDL/GR) e una testuale (SDL/PR); le due notazioni sono semanticamente equivalenti e interscambiabili. La seconda \u00e8 orientata soprattutto all'interscambio e all'archiviazione dei documenti di specifica realizzati in SDL.\nLa prima versione del linguaggio venne sviluppata nel 1976 (SDL-76). Successive revisioni ebbero luogo nel 1980 (SDL-80), nel 1984 (SDL-84), nel 1988 (SDL-88), nel 1992 (SDL-92) e nel 1999-2000 (SDL-2000). Le ultime versioni del linguaggio (a partire da SDL-92) hanno acquisito elementi del paradigma object-oriented, e per l'ultima versione (SDL-2000) \u00e8 stata realizzata un'integrazione con il linguaggio di modellazione a oggetti UML nella forma di un profilo UML dedicato a SDL."}
{"id": "3016977", "revid": "399", "url": "https://it.wikipedia.org/wiki?curid=3016977", "title": "JYP Entertainment", "text": "La JYP Entertainment Corporation \u00e8 un'etichetta discografica K-pop sudcoreana, fondata il 25 aprile 1996 da Park Jin-young.\nStoria.\nLa compagnia fu fondata a Park Jin-young con il nome di \"Taehong Planning Corporation\", che venne cambiato in \"JYP Entertainment\" solo nel 2001.\nA giugno del 2007, ha ufficialmente aperto a New York il ramo americano della JYP Entertainment, denominata JYP USA. Ad ottobre dell'anno successivo, la casa discografica si \u00e8 espansa anche in Cina, aprendo il JYP Beijing Center. Nello stesso anno, la CAA (Creative Artists Agency) ha incluso la JYP Entertainment nella lista della sua clientela di alto profilo.\nInsieme alla SM Entertainment ed alla YG Entertainment, la JYP \u00e8 considerata una delle pi\u00f9 grandi major sudcoreane. In un'intervista, Park ha asserito che il grande successo dei suoi artisti \u00e8 dovuto al fatto che egli ha creato un nuovo mercato per loro, quello del \"future pop\". Nello stesso articolo, \u00e8 stato dichiarato che la compagnia ha un valore che eccede i 100 milioni di dollari.\nA giugno del 2009, \u00e8 stato ufficialmente annunciato un accordo manageriale tra la JYP Entertainment ed il gruppo statunitense Jonas Brothers. L'accordo prevedeva la partecipazione del girl group della JYP Wonder Girls, le quali sono state il gruppo di apertura di vari concerti del trio americano in alcune citt\u00e0 selezionate per il loro World Tour 2009. Le Wonder Girls hanno esordito internazionalmente cantando le canzoni \"Nobody\" e \"Tell Me\".\nA dicembre del 2013, JYP Entertainment ha liquidato AQ Entertainment e gli artisti che venivano da essa gestiti, le miss A e Baek Ah-yeon, sono passati al ramo principale dell'azienda.\nEx-sussidiarie.\nAQ Entertainment.\nLa AQ Entertainment \u00e8 stata liquidata nel dicembre 2013 e gli artisti da lei rappresentati, le miss A e Baek Ah-yeon, sono passati sotto la gestione della JYP Entertainment.\nJ.Tune Entertainment.\nDopo la fusione di JYP Entertainment con J.Tune Entertainment, quest'ultima non esiste pi\u00f9 dal novembre 2013. Gli artisti da essa rappresentati, i MBLAQ, le Two X e Yeon Jung-hoon, hanno in seguito firmato con altre case discografiche.\nJYP Nation.\nJYP Nation \u00e8 il nome usato dalla JYP Entertainment quando i suoi artisti collaborano insieme per canzoni e concerti."}
{"id": "3016981", "revid": "149727", "url": "https://it.wikipedia.org/wiki?curid=3016981", "title": "Ferrovia Imola-Fontanelice", "text": ""}
{"id": "3016987", "revid": "287204", "url": "https://it.wikipedia.org/wiki?curid=3016987", "title": "Christoph Nosig", "text": ""}
{"id": "3016989", "revid": "767487", "url": "https://it.wikipedia.org/wiki?curid=3016989", "title": "Figlie e ribelli", "text": "Figlie e ribelli, in lingua originale \"Hons and Rebels\", \u00e8 un'opera autobiografica scritta dall'attivista politica britannica Jessica Mitford.\nIl libro descrive l'infanzia aristocratica e la giovinezza dell'autrice e il conflitto tra questa, di pensiero comunista e le due sorelle Unity e Diana, che invece supportavano il nazifascismo.\nL'opera ha ricevuto totale apprezzamento dalla scrittrice J. K. Rowling, che, quando lesse il libro da ragazza, trov\u00f2 nella figura dell Mitford la sua eroina assoluta."}
{"id": "3016995", "revid": "767487", "url": "https://it.wikipedia.org/wiki?curid=3016995", "title": "Sauldre", "text": "La Sauldre \u00e8 un fiume del centro della Francia, affluente dello Cher, lungo 180,9\u00a0km. Nasce a Salbris, nel dipartimento del Loir-et-Cher, alla confluenza della grande Sauldre con la petite Sauldre, e sfocia presso Selles-sur-Cher.\nDipartimenti e comunei attraversati.\nLa Sauldre attraversa ventinove comuni fra i quali:\nAffluenti.\nLa Sauldre ha 74 affluenti riconosciuti o piuttosto pi\u00f9 di venticinque affluenti diretti e numerosi rami o subaffluenti:"}
{"id": "3017001", "revid": "1649933", "url": "https://it.wikipedia.org/wiki?curid=3017001", "title": "East Thermopolis", "text": "East Thermopolis \u00e8 un centro abitato \"(town)\" degli Stati Uniti d'America, situato nella Contea di Hot Springs nello Stato del Wyoming. Nel censimento del 2000 la popolazione era di 274 abitanti.\nGeografia fisica.\nTerritorio.\nSecondo i rilevamenti dell'United States Census Bureau, la localit\u00e0 di East Thermopolis si estende su una superficie di 0,5 km\u00b2, tutti occupati da terre.\nSociet\u00e0.\nEvoluzione demografica.\nSecondo il censimento del 2000, a East Thermopolis vivevano 274 persone, ed erano presenti 61 gruppi familiari. La densit\u00e0 di popolazione era di 604,6 ab./km\u00b2. Nel territorio comunale si trovavano 166 unit\u00e0 edificate. \nPer quanto riguarda la suddivisione della popolazione in fasce d'et\u00e0, il 21,2% era al di sotto dei 18, il 4,7% fra i 18 e i 24, il 16,1% fra i 25 e i 44, il 25,5% fra i 45 e i 64, mentre infine il 32,5% era al di sopra dei 65 anni di et\u00e0. L'et\u00e0 media della popolazione era di 55 anni. Per ogni 100 donne residenti vivevano 79,1 uomini.\nEtnie e minoranze straniere.\nPer quanto riguarda la composizione etnica degli abitanti, il 91,97% era bianco, lo 0,36% era afroamericano, l'1,46% era nativo, l'1,09% apparteneva ad altre razze e il 5,11% a due o pi\u00f9. La popolazione di ogni razza ispanica corrispondeva al 3,65% degli abitanti."}
{"id": "3017003", "revid": "1543377", "url": "https://it.wikipedia.org/wiki?curid=3017003", "title": "Fotbal Club Viitorul Constan\u021ba", "text": "Il Fotbal Club Viitorul Constan\u021ba, noto come Viitorul Constan\u021ba, \u00e8 stata una societ\u00e0 calcistica rumena con sede nella citt\u00e0 di Ovidiu, nel distretto di Costanza.\nFondata nel 2009 da Gheorghe Hagi, ex nazionale rumeno, ha vinto il suo primo titolo nazionale nel 2016-2017, diventando la prima squadra del distretto di Costanza a conquistare il trofeo.\nDisputa le partite interne nello stadio Viitorul (4 554 posti), situato poco a nord della citt\u00e0 di Costanza. I colori societari sono il blu e il nero.\nNel giugno 2021, il proprietario Gheorghe Hagi, il presidente Gheorghe Popescu e il proprietario del Farul Costanza Ciprian Marica hanno annunciato in una conferenza stampa che i loro due club si sono fusi; cos\u00ec il Farul Costanza prender\u00e0 il posto del Viitorul nella stagione 2021-2022 di Liga I.\nStoria.\nFondazione e primi anni (2009-2012).\nIl Viitorul Constan\u021ba come squadra professionistica viene fondato nel 2009, mentre gi\u00e0 dal 2008 esisteva l'Academia Hagi, fondata dall'ex nazionale rumeno Gheorghe Hagi e attiva nei settori giovanili al fine di formare e a livello professionistico i giocatori dell'Academia e far nascere nuovi talenti (\"Viitorul\" in rumeno vuol dire, appunto, \"futuro\").\nNella stagione 2009-2010 il Viitorul partecipa alla Liga III dopo aver preso il posto del CS Ovidiu e, nonostante fosse la prima stagione professionistica, la squadra conquista subito la promozione in Liga II vincendo la Serie II con una giornata di anticipo, dopo un testa a testa con l'ACS Berceni, con 89 punti accumulati in 34 partite.\nDopo un anno di ambientamento in Liga II, concluso all\u2019ottavo posto con 41 punti, nella stagione 2011-2012 il Viitorul conquista la promozione in Liga I vincendo la Serie I della Liga II, totalizzando 61 punti in 30 partite.\nPrimi anni nella massima serie (2012-2015).\nNel 2012-2013 esordisce dunque in massima divisione e ottiene la salvezza grazie al 13\u00ba posto finale, frutto di 8 vittorie e 12 pareggi in 33 partite. Durante la stagione consegue due importanti vittorie contro (5-2) e (3-2), entrambe in trasferta.\nNei due anni successivi ottiene rispettivamente 40 e 43 punti, che permettono alla formazione di classificarsi dodicesima nel 2013-2014 e undicesima nel 2014-2015, ottenendo cos\u00ec altre due importanti salvezze. Nel frattempo, Gheorghe Hagi nel 2014 diventa l\u2019allenatore della squadra.\nI primi successi (2015-2019).\nNel 2015-2016, stagione in cui viene introdotto il nuovo sistema del campionato, il Viitorul si classifica, nella stagione regolare, al quarto posto con 46 punti, a 5 lunghezze dalla vetta, e con il miglior attacco del campionato (49 gol realizzati in 26 partite); tuttavia nella poule scudetto ottiene una sola vittoria (per 6-1 sul T\u00e2rgu Mure\u0219) e tre pareggi, terminando cos\u00ec la stagione al quinto posto. In Coppa di Romania si ferma ai quarti di finale, eguagliando la prestazione di due anni prima.\nNel 2016-2017 partecipa dunque per la prima volta alla Europa League, dove \u00e8 eliminata dal Gent al terzo turno preliminare con un risultato complessivo di 5-0. Nella stessa stagione conquista il suo primo titolo nazionale: vince la stagione regolare con 51 punti e nella poule scudetto arriva a pari punti (44) con la , ma ha la meglio grazie agli scontri diretti nella poule scudetto (3-1 in casa e 1-1 in trasferta).\n\u00c8 stata di rilevante importanza per la conquista della vetta, durante la stagione regolare, una serie di 7 vittorie consecutive, iniziata alla 17\u00aa giornata con la vittoria per 2-0 in trasferta sul T\u00e2rgu Mure\u0219 e conclusa 6 giornate dopo con un 3-0 contro il Pandurii T\u00e2rgu Jiu. Sono state invece decisive per la conquista del titolo le ultime 3 vittorie, in casa per 3-2 contro l\u2019Astra Giurgiu, 1-0 sull\u2019Universitatea Craiova in una partita giocata a Pite\u0219ti e l\u2019ultima casalinga, il 13 maggio 2017, vinta per 1-0 ai danni del CFR Cluj grazie ad un rigore trasformato da Gabriel Iancu al minuto 65\u2019.\nNel 2017-2018 partecipa per la prima volta alla Champions League, ma si ferma al terzo turno preliminare, pur battendo per 1-0 l\u2019Apoel Nicosia nella gara di andata. \u00c8 eliminata anche nel play-off per l'accesso alla fase a gironi di Europa League. In campionato, dopo un inizio difficile e negativo, lentamente si rialza, riuscendo a battere le prime due in classifica (il CFR Cluj e la ), entrambe per 1-0, grazie ai gol di pregevole fattura messi a segno da Eric de Oliveira, e centrando ancora una volta la qualificazione nella poule scudetto con 44 punti conquistati. Qui ottiene 13 punti ed il quarto posto finale.\nNel 2018-2019 il Viitorul riesce per la prima volta a superare un turno di una competizione europea, grazie ad un complessivo 2-0 inflitto al Racing Luxembourg. In campionato, dopo una stagione di alti e bassi, centra la qualificazione alla poule scudetto all'ultima giornata della stagione regolare, grazie al risultato di 1-0 sui diretti rivali del Boto\u0219ani ed ai 38 punti ottenuti durante le 26 giornate. Nella poule scudetto ottiene 20 punti (record personale per la squadra di Hagi), che permettono al club di posizionarsi al terzo posto.\nIl vero successo della stagione \u00e8 la Coppa di Romania: il Viitorul, infatti, dopo un cammino iniziato dai sedicesimi di finale contro il Concordia Chiajna (partita vinta per 3-0), raggiunge la finale contro l'Astra Giurgiu. Qui, dopo essere passati sotto nel punteggio, i giocatori allenati da Hagi ribaltano il risultato grazie ai gol di Virgil Ghi\u021b\u0103 e di Eric de Oliveira (quest'ultimo nei supplementari), conquistando cos\u00ec la prima coppa nazionale della storia del club. Le altre avversarie in Coppa sono state: il Poli Ia\u0219i, battuto ai rigori dopo un 2-2 nei tempi regolamentari, l'Hermannstadt, superato per 3-2, ed il Craiova, eliminato con un complessivo 4-1 fra andata e ritorno. Alla fine di tale stagione Gheorghe Popescu viene presentato come il nuovo presidente della societ\u00e0.\nIl Viitorul inizia la stagione 2019-2020 con un nuovo trofeo: il 6 luglio 2019 vince, infatti, la Supercoppa di Romania (alla seconda partecipazione) battendo per 1-0, grazie ad una rete di Andrei Artean, il CFR Cluj. In tal modo il club, in soli 10 anni di attivit\u00e0, conquista tutti e 3 i trofei nazionali della Romania, ottenendo cos\u00ec un risultato unico nella storia del calcio locale.\nStadio.\nIl Viitorul ha giocato le partite casalinghe nelle leghe inferiori, fra il 2009 ed il 2012, nello stadio comunale della cittadina di Ovidiu, dalla capacit\u00e0 di circa 1 500 posti. Le prime tre partite in casa in prima divisione, nel 2012-2013, sono state disputate nello stadio O\u021belul (13500 posti) a Gala\u021bi; successivamente la squadra di Costanza ha continuato la stagione nello stadio Farul, impianto di 15 520 posti in cui gioca il Farul Constan\u021ba. Nelle due successive stagioni la squadra si \u00e8 trasferita, per gli incontri casalinghi, a Chiajna, nello stadio Concordia, da 5 123 posti. Nel 2015-2016 il Viitorul \u00e8 tornato ad Ovidiu e da allora gioca nello stadio centrale dell'Accademia di Gheorghe Hagi, detto anche stadio Viitorul.\nStatistiche.\nStatistiche nelle competizioni UEFA.\nTabella aggiornata alla fine della stagione 2019-2020.\nOrganico.\nRosa 2020-2021.\n\"Aggiornata all'8 gennaio 2021\"."}
{"id": "3017006", "revid": "287204", "url": "https://it.wikipedia.org/wiki?curid=3017006", "title": "Sh2-90", "text": "Sh2-90 \u00e8 una nebulosa a emissione visibile nella costellazione della Volpetta.\nSi individua nella parte settentrionale della costellazione, a nord della famosa Nebulosa Manubrio (M27) e a ESE della stella doppia Albireo (); appare come una nube di piccole dimensioni, individuabile e fotografabile con l'ausilio di filtri e riprese a lunga esposizione. Trovandosi nell'emisfero celeste boreale, la sua osservazione \u00e8 facilitata nelle regioni dell'emisfero boreale; il periodo adatto alla sua osservazione nel cielo serale \u00e8 compreso fra giugno e novembre.\nSh2-90 \u00e8 una piccola regione H II situata nello stesso ambiente galattico dell'associazione OB Vulpecula OB1, a breve distanza dalla nube Sh2-89, con cui condivide anche le ridotte dimensioni; possiede una struttura cava, con la parte pi\u00f9 densa che costituisce la parete esterna della nube stessa; la sua stella eccitatrice si trova sul bordo esterno di questa struttura ad involucro. La nube giace sul bordo di una grande superbolla denominata GS061+00+51, originatasi probabilmente o dalla fusione di pi\u00f9 bolle formate dal vento stellare delle stelle pi\u00f9 massicce dell'associazione Vulpecula\u00a0OB1, oppure dall'esplosione di pi\u00f9 supernovae; la sua espansione \u00e8 stata disturbata dalla presenza di una vicina nube molecolare, che ha determinato la forma irregolare della superbolla stessa. La nube molecolare associata a Sh2-89 e Sh2-90 \u00e8 nota con la sigla LDN\u00a0798 e possiede una massa pari a 60.000\u00a0M\u2299.\nNella nube sono state individuate alcune sorgenti di radiazione infrarossa, fra le quali spicca IRAS\u00a019474+2637, legata ad un oggetto stellare giovane da cui si origina un maser ad acqua. La presenza di altre due sorgenti IRAS e di tre sorgenti di onde radio \u00e8 indice della presenza di fenomeni di formazione stellare ancora in atto nella nube."}
{"id": "3017007", "revid": "767487", "url": "https://it.wikipedia.org/wiki?curid=3017007", "title": "Sarah Norcliffe Cleghorn", "text": "Biografia.\nNata nello stato della Virginia, trascorse buona parte della sua infanzia nel Minnesota e nel Wisconsin, nota per alcune sue celebri poesie, ader\u00ec al partito socialista.\nStudi\u00f2 al Radcliffe College. Viaggi\u00f2 poi per spostarsi nello stato di Pennsylvania (a Filadelfia) nel 1943, fu attivista protestando per la pace durante la guerra fredda. La sua autobiografia ebbe un'introduzione di Robert Frost, di cui era amico, come lo era di Dorothy Canfield Fisher."}
{"id": "3017008", "revid": "184755", "url": "https://it.wikipedia.org/wiki?curid=3017008", "title": "Vincenzo Rustici", "text": "Fece parte di una famiglia di pittori: il padre Lorenzo era detto \"il Rustico\" e il figlio Francesco veniva chiamato \"il Rustichino\". Anche suo fratello maggiore Cristofano era pittore.\nFu allievo e collaboratore di Alessandro Casolani (di cui era cognato: nel 1582 la sorella Aurelia spos\u00f2 Casolani), e alla sua morte ne complet\u00f2 la \"Resurrezione di Lazzaro\", posta poi all'interno della Basilica di San Francesco a Siena.\nOpere.\nTra le sue opere senesi: \nEd inoltre:"}
{"id": "3017009", "revid": "106456", "url": "https://it.wikipedia.org/wiki?curid=3017009", "title": "S\u00e8vre Niortaise", "text": "La S\u00e8vre Niortaise \u00e8 un fiume dell'ovest della Francia, lungo 158\u00a0km. Nasce a Sepvret, nel dipartimento dei Deux-S\u00e8vres, e sfocia tra Puyravault (Vandea) e Charron (Charente Marittima). Il fiume \u00e8 navigabile a valle di Niort.\nPercorso della S\u00e8vre niortaise.\nNei seguenti tre dipartimenti: Deux-S\u00e8vres (79), Vandea (85) e Charente Marittima (17), la S\u00e8vre Niortaise attraversa 38 comuni, fra i quali i principali sono (dalla sorgente all'estuario):\nDeux-S\u00e8vres.\nSepvret, Chey, Exoudun, La Mothe-Saint-H\u00e9ray, Saint-Maixent-l'\u00c9cole, La Cr\u00e8che, Fran\u00e7ois, Chauray, Saint-Gelais, \u00c9chir\u00e9, Saint-Maxire, Sciecq, Niort, Magn\u00e9, Coulon, Ar\u00e7ais\nVandea.\nDamvix, Maill\u00e9, L'\u00cele-d'Elle\nCharente Marittima.\nMarans, Charron."}
{"id": "3017011", "revid": "33087436", "url": "https://it.wikipedia.org/wiki?curid=3017011", "title": "S\u00e8vre niortaise", "text": ""}
{"id": "3017017", "revid": "599013", "url": "https://it.wikipedia.org/wiki?curid=3017017", "title": "Kirby (Wyoming)", "text": "Kirby \u00e8 un centro abitato \"(town)\" degli Stati Uniti d'America, situato nella Contea di Hot Springs nello Stato del Wyoming. Nel censimento del 2000 la popolazione era di 57 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Kirby si estende su una superficie di 0,3 km\u00b2, tutti occupati da terre.\nPopolazione.\nSecondo il censimento del 2000, a Kirby vivevano 57 persone, ed erano presenti 14 gruppi familiari. La densit\u00e0 di popolazione era di 202,5 ab./km\u00b2. Nel territorio comunale si trovavano 37 unit\u00e0 edificate. Per quanto riguarda la composizione etnica degli abitanti, il 94,74% era bianco, il 3,51% proveniva dall'Asia e l'1,75% apparteneva a due o pi\u00f9 razze. La popolazione di ogni razza ispanica corrispondeva al 7,02% degli abitanti.\nPer quanto riguarda la suddivisione della popolazione in fasce d'et\u00e0, il 17,5% era al di sotto dei 18, il 5,3% fra i 18 e i 24, il 24,6% fra i 25 e i 44, il 40,4% fra i 45 e i 64, mentre infine il 12,3% era al di sopra dei 65 anni di et\u00e0. L'et\u00e0 media della popolazione era di 46 anni. Per ogni 100 donne residenti vivevano 78,1 uomini."}
{"id": "3017024", "revid": "712828", "url": "https://it.wikipedia.org/wiki?curid=3017024", "title": "Viaur", "text": "Il Viaur \u00e8 un fiume del centro della Francia, affluente dell'Aveyron, lungo 168\u00a0km. Nasce presso V\u00e9zins-de-L\u00e9v\u00e9zou, nel dipartimento dell'Aveyron, sul Puech del Pal, e sfocia a Lagu\u00e9pie, nel Tarn e Garonna."}
{"id": "3017027", "revid": "287204", "url": "https://it.wikipedia.org/wiki?curid=3017027", "title": "Sioule", "text": "La Sioule \u00e8 un fiume del centro della Francia, affluente sinistro dell'Allier, lungo 150\u00a0km.\nPercorso.\nNasce nel comune di Orcival, nel dipartimento del Puy-de-D\u00f4me, presso il Lac de Servi\u00e8res, e sfocia nell'Allier a Saint-Pour\u00e7ain-sur-Sioule, dipartimento dell'Allier."}
{"id": "3017028", "revid": "121837", "url": "https://it.wikipedia.org/wiki?curid=3017028", "title": "Nebulosa Impronta di Gatto", "text": ""}
{"id": "3017030", "revid": "1509299", "url": "https://it.wikipedia.org/wiki?curid=3017030", "title": "Bullworker", "text": "Il Bullworker, conosciuto anche come \"Tensolator\", \u00e8 un attrezzo per la contrazione isometrica venduto dagli inizi degli anni sessanta ad oggi. Fu inventato e commercializzato dall'inventore tedesco Gert F. K\u00f6lbel, \u00e8 tuttora venduto in Europa, Asia e U.S.A.\nStruttura.\nL'apparecchio \u00e8 formato da diversi materiali: acciaio, perlon, materiali termoplastici, filo di lino ed \u00e8 interamente cromato. All'interno \u00e8 incastrata una molla d'acciaio a spirale. Le guide in Perlon contengono cavi d'acciaio. Con il Bullworker si possono eseguire 26 esercizi ed \u00e8 estremamente resistente, a conferma di ci\u00f2 ancora oggi molti Bullworker risalenti agli anni 60 sono utilizzati.\nManuale.\nhttps://archive.org/details/ManualeBullworker2/mode/2up"}
{"id": "3017033", "revid": "9", "url": "https://it.wikipedia.org/wiki?curid=3017033", "title": "Tensolator", "text": ""}
{"id": "3017038", "revid": "2096160", "url": "https://it.wikipedia.org/wiki?curid=3017038", "title": "PHP-Nuke", "text": "PHP-Nuke \u00e8 un software di Content Management System (CMS) per siti web \ndinamici. Scritto interamente in PHP e coadiuvato da MySQL per la gestione \ndel database, \u00e8 stato uno dei primi software di questa categoria. \u00c8 distribuito con \nlicenza GNU General Public License. L'idea nasce nel 2000 da una cerchia ristretta di appassionati, trasformatasi in pochi anni in \nuna vasta comunit\u00e0 che lavora assiduamente al progetto. La versione 8.2, \u00e8 tornata ad essere interamente gratuita. La versione 8.1 era stata commercializzata a pagamento, ma la licenza GNU consentiva di ridistribuirla gratuitamente una volta acquistata. Ora tutte le versioni sono gratuite.\nRequisiti.\nInstallazione remota.\nRequisiti minimi del ServerWeb:\nRequisiti consigliati del ServerWeb:\nInstallazione locale.\nRequisiti consigliati:\nCaratteristiche.\nPHP-Nuke nella versione standard offre all'utente le seguenti funzioni:\nStruttura del CMS.\nLa struttura del CMS \u00e8 basata sull'utilizzo di \"blocchi\" e \"moduli\":\n\"I blocchi\" riportano delle funzioni che si ripetono in tutte le pagine del sito e ne esistono di due tipi:\n\"I moduli\" sono il cuore della pagina stessa. Ogni pagina ha il suo modulo con la rispettiva funzione (es. modulo news o modulo search) e l'amministratore pu\u00f2 scegliere un qualsiasi modulo come pagina principale.\nLa struttura di una pagina di PHPNuke \u00e8 composta da 3 colonne.\nNella colonna centrale sono presenti i moduli, nelle 2 colonne laterali sono presenti i blocchi.\nDalla versione 6.x i blocchi possono essere aggiunti anche alla colonna centrale del sito, scegliendo la posizione top o bottom.\nOltre alle 3 colonne principali vi \u00e8 la presenza di un Header (testata) e un Footer (Fondo pagina).\nStruttura cartelle.\nPhpNuke \u00e8 essenzialmente composto da due cartelle. La prima, denominata \"sql\", contiene il database del sito. La seconda cartella, \"html\", contiene tutti i file del sito. Di seguito una descrizione dei file e delle sottocartelle contenute in essa:\nBackoffice: interfaccia di amministrazione.\nEffettuando il login alla pagina admin.php \u00e8 possibile accedere al pannello di amministrazione di\nPHPNuke.\nLe aree su cui l'utente pu\u00f2 agire dipendono fortemente dal grado di registrazione dello stesso. Un superadmin\nha l'accesso illimitato a tutte le aree del sito, un admin visualizzer\u00e0 solamente le aree su cui \u00e8 abilitato a lavorare.\nIl pannello di amministrazione offre all'utente svariate funzioni, tra le pi\u00f9 importanti ricordiamo:\nSicurezza.\nPHPNuke \u00e8 stato spesso criticato per i suoi problemi di sicurezza. Una delle falle pi\u00f9 gravi riguarda l'uso della tecnica SQL injection. Per risolvere queste vulnerabilit\u00e0, la comunit\u00e0 di PHPNuke offre supporto fornendo dei suggerimenti per correggere le falle oppure attraverso dei moduli creati per proteggere il cms da vulnerabilit\u00e0 ben precise.\nVarianti.\nEsistono alcune varianti di PHPNuke, chiamate forks, che migliorano PHPNuke aggiungendo nuove funzionalit\u00e0 e correggendo eventuali bug. I forks pi\u00f9 popolari sono:"}
{"id": "3017040", "revid": "599013", "url": "https://it.wikipedia.org/wiki?curid=3017040", "title": "Lucerne (Wyoming)", "text": "Lucerne \u00e8 un census-designated place degli Stati Uniti d'America, situato nella Contea di Hot Springs nello stato del Wyoming. Nel censimento del 2000 la popolazione era di 525 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Lucerne si estende su una superficie di 52,9 km\u00b2, dei quali 51,3\u00a0km\u00b2 sono occupati da terre, mentre 0,6\u00a0km\u00b2 da acque.\nPopolazione.\nSecondo il censimento del 2000, a Lucerne vivevano 525 persone, ed erano presenti 170 gruppi familiari. La densit\u00e0 di popolazione era di 10,2 ab./km\u00b2. Nel territorio comunale si trovavano 224 unit\u00e0 edificate. Per quanto riguarda la composizione etnica degli abitanti, il 98,29% era bianco, lo 0,19% era afroamericano, lo 0,19% era nativo, lo 0,19% proveniva dall'Asia, lo 0,38% apparteneva ad altre razze e lo 0,76% a due o pi\u00f9. La popolazione di ogni razza ispanica corrispondeva all'1,52% degli abitanti.\nPer quanto riguarda la suddivisione della popolazione in fasce d'et\u00e0, il 23,0% era al di sotto dei 18, il 5,3% fra i 18 e i 24, il 27,0% fra i 25 e i 44, il 32,4% fra i 45 e i 64, mentre infine il 12,2% era al di sopra dei 65 anni di et\u00e0. L'et\u00e0 media della popolazione era di 43 anni. Per ogni 100 donne residenti vivevano 101,1 uomini."}
{"id": "3017042", "revid": "71433", "url": "https://it.wikipedia.org/wiki?curid=3017042", "title": "'Til Death", "text": ""}
{"id": "3017047", "revid": "1883722", "url": "https://it.wikipedia.org/wiki?curid=3017047", "title": "Rita Coolidge (album)", "text": "Rita Coolidge \u00e8 l'album di debutto della cantante statunitense Rita Coolidge, dalla quale fu pubblicato nel febbraio del 1971 su etichetta A&amp;M Records.\nL'album, prodotto da David Anderle, contiene in tutto 10 brani.. Tra questi, figurano pezzi scritti da artisti quali Van Morrison, Otis Redding e Neil Young.\nIl disco si piazz\u00f2 al #105 della classifica USA, The Billboard 200.\nFormazione.\nNote aggiuntive"}
{"id": "3017048", "revid": "124123", "url": "https://it.wikipedia.org/wiki?curid=3017048", "title": "Lehel (condottiero)", "text": "Secondo Simone di K\u00e9za, visse inizialmente nella zona di G\u00e1lg\u00f3c. Non era un membro degli Arpadi ma di un'altra nobile famiglia magiara, sebbene alcuni storici ritengano che Lehel lo sia stato.\nFu catturato nel corso della battaglia di Lechfeld(955), in cui si fronteggiarono magiari e germanici, e giustiziato immediatamente.\nStando alle leggende popolari, egli aveva un famoso corno che \u00e8 tuttora conservato in Ungheria, nella citt\u00e0 di J\u00e1szber\u00e9ny. Prima della sua esecuzione, egli chiese di poter suonare un'ultima canzone col suo corno; quando termin\u00f2 l'esecuzione, in un ultimo slancio di forza si scagli\u00f2 contro l'imperatore fracassandogli la testa con il proprio corno. Tuttavia, dato che Ottone I di Sassonia mor\u00ec nel 973, la fondatezza storica dell'episodio \u00e8 confutata."}
{"id": "3017051", "revid": "69794", "url": "https://it.wikipedia.org/wiki?curid=3017051", "title": "Oratorio di Sant'Antonio da Padova (Tartuca)", "text": ""}
{"id": "3017054", "revid": "287204", "url": "https://it.wikipedia.org/wiki?curid=3017054", "title": "Organi liriformi", "text": "Gli organi liriformi negli aracnidi sono organi sensoriali atti a percepire qualsiasi tipo di pressione o deformazione effettuata da agenti esterni sull'esoscheletro di questi animali.\nSono situati soprattutto in prossimit\u00e0 delle articolazioni delle zampe con il cefalotorace e in quelle dei vari segmenti delle zampe stesse.\nMorfologia.\nGli organi liriformi sono gruppi di organi di senso a fessura, ognuno dei quali \u00e8 atto a percepire l'entit\u00e0 del carico che questa pressione esercita sull'articolazione o su una sua parte e, in gruppo, consentono di allertare il ragno al riguardo perch\u00e9 possa reagire a questo stimolo pressorio esterno.\nLa grandezza \u00e8 proporzionale alle dimensioni del ragno, comunque generalmente questo gruppo di organi non supera i 200 micrometri di lunghezza e i 70 micrometri di larghezza."}
{"id": "3017057", "revid": "1305772", "url": "https://it.wikipedia.org/wiki?curid=3017057", "title": "East Providence", "text": ""}
{"id": "3017058", "revid": "599013", "url": "https://it.wikipedia.org/wiki?curid=3017058", "title": "Lehel", "text": ""}
{"id": "3017059", "revid": "76963", "url": "https://it.wikipedia.org/wiki?curid=3017059", "title": "Brian Buckner", "text": "Biografia.\nNoto per il suo lavoro nelle serie televisive \"Spin City\", \"Friends\", \"Joey\" e \"The Class - Amici per sempre\". Nel 2002 per il suo lavoro in \"Friends\" ha vinto un Emmy Award.\nDal 2008 al 2014 lavora come sceneggiatore e co-produttore per la serie della HBO \"True Blood\". Nel marzo 2013 viene nominato nuovo showrunner di \"True Blood\", prendendo il posto di Mark Hudis.\nNel 2016 lavora come produttore consulente e sceneggiatore per la serie televisiva \"Fear the Walking Dead\"."}
{"id": "3017072", "revid": "767487", "url": "https://it.wikipedia.org/wiki?curid=3017072", "title": "Eduardo Astengo", "text": "Carriera.\nIn carriera, Astengo gioc\u00f2 per l'Universitario e per il col quale prese parte al Mondiale 1930 giocando la partita contro i futuri campioni del mondo dell'."}
{"id": "3017075", "revid": "767487", "url": "https://it.wikipedia.org/wiki?curid=3017075", "title": "Gwendolyn B. Bennett", "text": "Biografia.\nNata nello Stato della Pennsylvania, i suoi genitori erano Joshua e Maime Bennett, due insegnanti nelle scuole per indiani d'America. Dopo un'infanzia passata a Wadsworth stato del Nevada alla riserva indiana Paiute, studi\u00f2 alla scuola per ragazze Brooklyn High a New York. In seguito studi\u00f2 belle arti all'universit\u00e0 della Columbia\nCollabor\u00f2 alla pubblicazione della rivista letteraria \"Fire!!\", dedicata ai giovani artisti neri, tra i contributori della quale figuravano Wallace Thurman, Langston Hughes, Zora Neale Hurston, Richard Bruce Nugent e Aaron Douglas, inoltre collabor\u00f2 anche ad Opportunity. Ebbe una borsa di studio dalla Barnes Foundation. Spos\u00f2 Albert Joseph Jackson nel 1927 e si trasfer\u00ec a Eustis, stato della Florida, il marito mor\u00ec anni dopo, nel 1936.\nOpere.\nAltre opere come \"Advice\", \"Fantasy\", \"Hatred\", \"Lines Written at the Grave of Alexander Dumas\", \"Quatrains\", \"Secret\", \"Sonnet I\", \"Sonnet II\", \"To a Dark Girl\" e \"Your Songs\" furono pubblicate in Caroling Dusk: An Anthology of Verse by Negro Poets. Ed. Countee Cullen. New York: Harper, 1927."}
{"id": "3017076", "revid": "363629", "url": "https://it.wikipedia.org/wiki?curid=3017076", "title": "Presidio ospedaliero", "text": ""}
{"id": "3017083", "revid": "287204", "url": "https://it.wikipedia.org/wiki?curid=3017083", "title": "Euainetos", "text": "\u00c8 famoso per la sua produzione di decadracmi di Siracusa con la testa di Aretusa che sono considerati da tempo tra i capolavori della numismatica antica.\nSecondo Head:\nEuainetos \u00e8 uno dei pochi incisori di conii di questo periodo che ha firmato le sue opere.\nLe monete firmate che ci sono giunte comprendono sia decadrammi, che tetradrammi e dracma. Appartengono per lo pi\u00f9 alla monetazione di Siracusa, ma ci sono anche monete incise per Catania e per altre polis greche della Sicilia. La pi\u00f9 nota moneta di Euainetos \u00e8 il decadramma di Siracusa.\nBiografia.\nViene considerato fra i maggiori incisori di monete dell'antichit\u00e0 ed oper\u00f2 nella Sicilia orientale disegnando monete per le zecche di Catania, Siracusa e Kamarina. Fra le monete da lui disegnate si ricorda una serie per la zecca di Siracusa raffiguranti delle teste di donna e fra queste quella della dea Aretusa, oggi ricordata nella Fonte Aretusa di Siracusa. Per la zecca di catania disegn\u00f2 un emblema della divinit\u00e0 fluviale Amenano della quale esiste oggi una fontana a Catania. Per la zecca di Kamarina realizz\u00f2 un bozzetto con il busto del dio fluviale Ippari.\nIl decadracma di Siracusa.\nIl decadracma \u00e8 una grande moneta d'argento d'un valore di dieci dracme, con un peso tra i 43 e i 44 grammi e con un diametro di circa 3,5 - 3,8 centimetri. Al dritto era effigiata la testa della ninfa Aretusa, cinta di canne, con dei pendenti alle orecchie e una collana di perle, circondata da 2 - 4 delfini, intorno la legenda recita \"\u03a3\u03a5\u03a1\u0391\u039a\u039f\u03a3\u0399\u03a9\u039d\" (dei Siracusani). La firma sulla moneta ha diverse collocazioni: nel decadramma si trova spesso sotto il delfino in basso, ma a volte l'irregolarit\u00e0 del tondello non permette di vederla. Al rovescio, una quadriga veloce condotta da un auriga coronato d'alloro da una Nike volante.\nQuesto tipo, con la testa di Aretusa, ma con altri tipi al rovescio, esiste anche per valori minori. Il modello di Euainetos fu imitato anche da altre citt\u00e0 greche e da Kimon, un altro incisore siracusano che ha firmato alcuni dei suoi conii.\nContesto storico.\nL'emissione di queste monete prestigiose potrebbe essere motivata dalla commemorazione della vittoria di Siracusa su Atene nel 413 a.C., e le armi che si vedono in esergo illustrerebbero questa intenzione. Queste armi furono realmente assegnate ai vincitori dei giochi atletici detti \"dell'Assinaros\", organizzati per celebrare questa vittoria. Di fatto questo decadracma di Siracusa gi\u00e0 in antichit\u00e0 fu considerato come il capolavoro della numismatica greca e resta ai giorni nostri un pezzo mitico che raggiunge prezzi record nelle vendite all'asta.\nLa testa di Aretusa di questa monete \u00e8 stata il modello del biglietto di stato da 500 lire della repubblica italiana emesso dal 1966."}
{"id": "3017085", "revid": "121078167", "url": "https://it.wikipedia.org/wiki?curid=3017085", "title": "Pamela Courson", "text": "Fu una dei due testimoni oculari della morte di Morrison (l'altro fu il medico legale Max Vasille), avvenuta improvvisamente a Parigi il 3 luglio 1971. Nominata erede del patrimonio del cantante, mor\u00ec tre anni dopo il compagno a causa di un'overdose di eroina e fu sepolta con il nome di Pamela Susan Morrison.\nBiografia.\nInfanzia ed adolescenza.\nPamela nacque a Weed, in California, da Columbus Courson e Pearl Schmidt. Cresciuta nel tipico ambiente borghese americano, frequent\u00f2 la scuola con profitto fino a quando, ormai adolescente, si iscrisse all'Orange High School per poi interrompere gli studi all'et\u00e0 di sedici anni. Affascinata dal nascente movimento hippie, Pamela si distingueva dalle compagne non solo per l'abbigliamento stravagante che usava adottare, ma anche per il suo particolare stile di vita. Si racconta di lei che fosse una ragazza estremamente affascinante nonch\u00e9 vitale, pronta ad ogni esperienza, anche la pi\u00f9 pericolosa ed apparentemente insensata, e propensa a vivere intensamente ogni giorno. Ci\u00f2 la port\u00f2 ad estraniarsi dall'ambiente borghese che la circondava, percependolo come poco consono alla propria personalit\u00e0. Negli stessi anni soffr\u00ec di anoressia nervosa, arrivando per questo a conseguire quell'aspetto emaciato e diafano che la caratterizzer\u00e0 e non l'abbandoner\u00e0 pi\u00f9.\nL'incontro con Jim Morrison.\nLasciato il college, si trasfer\u00ec a Los Angeles e qui conobbe Jim Morrison. Le circostanze del loro incontro non sono mai state chiare e i due stessi protagonisti ne hanno sempre fornito diverse versioni. Quella pi\u00f9 accreditata racconta di Pamela nel pubblico di un concerto dei Doors al London Fog, un locale in voga sul Sunset Strip. Qui fu notata inizialmente dal batterista John Densmore e corteggiata dal leader dei Love Arthur Lee, fino poi ad entrare nelle grazie di Morrison, che racconter\u00e0 di essere stato colpito dalla particolare aura emanata dalla ragazza e ne trov\u00f2 la spiegazione venendo a conoscenza del suo luogo di nascita. Weed, infatti, sorgeva sulle pendici del monte Shasta, un luogo considerato sacro dagli indiani nativi. Jim Morrison era convinto che in lui dimorasse lo spirito di un capo indiano, per cui consider\u00f2 l'incontro con Pamela un segno del destino, riconoscendo in lei la sua \"compagna cosmica\" anche per lo stile di vita della ragazza, cos\u00ec simile al proprio.\nGli anni con Jim.\nPam fu accanto a Jim fin dagli inizi della sua avventura con i Doors, seguendolo ovunque. Il loro rapporto non fu sempre felice, anzi fu pi\u00f9 spesso burrascoso e piuttosto altalenante. Frequenti erano i tradimenti da parte di entrambi e i periodi di allontanamento, anche molto lunghi. Entrambi furono dediti all'uso di stupefacenti, in particolare allucinogeni e (soprattutto nel caso di Jim) alcolici, ma Pamela non disdegnava l'eroina, cosa che Jim disapprovava.\nPamela consider\u00f2 il vivere all'ombra di Jim e della sua fama alla stregua di un vero e proprio lavoro fino a che non sent\u00ec l'esigenza di creare qualcosa in proprio e inizi\u00f2 ad interessarsi di moda. Con l'indispensabile aiuto finanziario di Morrison apr\u00ec un negozio chiamato Themis in cui vendeva capi d'abbigliamento e accessori che lei stessa andava personalmente a scegliere in Europa e in particolare a Londra, con frequenti viaggi verso quella che era considerata la capitale della moda giovanile dell'epoca. Il Themis divenne in breve tempo un luogo di ritrovo di fan dei Doors che vi confluivano nella speranza di poter incontrare Jim e gli altri membri del gruppo, ma anche un punto d'incontro per le band del momento attirate dal clima di eccentricit\u00e0 e spiritualit\u00e0 che Jim e Pam avevano saputo creare. L'avventura del Themis dur\u00f2 per\u00f2 assai poco, dal momento che la totale incapacit\u00e0 imprenditoriale di Pam, unita al suo rapporto col denaro eccessivamente disinvolto, segn\u00f2 le sorti del negozio. Fu per\u00f2 in questo periodo che Pamela conobbe il conte Jean de Breteuil, un nobile decaduto che si divideva tra Londra e Parigi, e intrecci\u00f2 con lui una lunga \"liaison\" parallela. Con lui Pam aveva in comune la dipendenza dall'eroina: una delle ipotesi sull'oscura morte di Jim Morrison, infatti, vedono in de Breteuil il fornitore della dose che avrebbe causato l'attacco cardiaco che uccise il cantante. Sembra certo anche che Pamela trascorse con il conte un periodo a Parigi che coincise con una rottura particolarmente lunga con Jim e durante questo tempo matur\u00f2 in lei l'idea del trasferimento definitivo nella capitale francese.\nVerso la fine del 1970 la vita di Jim Morrison era a un bivio: i dissapori all'interno del gruppo, i numerosi processi e la dipendenza dall'alcol ne stavano minando il fisico e la psiche. Preoccupata, Pamela lo convinse a trasferirsi a Parigi prima che nei suoi confronti fosse spiccato l'ennesimo mandato di arresto e cos\u00ec la coppia prese dimora nella \"ville lumi\u00e8re\" nel marzo del 1971. La vita parigina sembr\u00f2 giovare a Jim, che smise quasi completamente di bere e si immerse nell'atmosfera romantica della citt\u00e0 per dedicarsi esclusivamente alla poesia. Anche il rapporto con Pamela era rinato: i due infatti condividevano un semplice appartamento nel quartiere del Marais e le storiche liti si erano diradate. Nella notte tra il 2 e il 3 luglio dello stesso anno, per\u00f2, fu proprio Pamela a trovare Jim morto nella vasca da bagno. Lei stessa raccont\u00f2 che quella sera Jim non si sentiva bene ed aveva deciso di fare un bagno, mentre lei era andata a dormire. Svegliatasi durante la notte, per\u00f2, vide che il compagno non era ancora tornato a letto e si alz\u00f2 per cercarlo, trovandolo morto nella vasca da bagno ancora piena d'acqua. Il referto ufficiale, redatto frettolosamente dal medico legale, parl\u00f2 di morte naturale dovuta ad arresto cardiaco.\nLe speculazioni sulla morte di Jim Morrison sono ancor oggi numerosissime: alcuni vorrebbero il rocker vittima dell'eroina tanto cara a Pam, ma \u00e8 risaputo che Morrison non si era mai bucato e, anzi, disprezzava coloro i quali erano dediti a questa pratica. Altri ipotizzano un cocktail di droga ed alcol che avrebbe causato l'infarto, mentre altri ancora attribuiscono a Pamela un ruolo determinante nella vicenda, dal momento che non solo avrebbe fornito a Jim la sostanza che l'avrebbe ucciso, ma oltretutto avrebbe di fatto assistito alla crisi precedente all'infarto, cercando di rianimarlo immergendo il corpo in acqua e, solo una volta capito che ogni tentativo sarebbe stato vano, avrebbe chiamato i soccorsi, che giunsero inutilmente.\nGli ultimi anni e la morte.\nPamela e Jim non si sposarono mai. Pi\u00f9 volte furono vicini al passo tanto che in almeno un paio di occasioni richiesero i documenti necessari, ma per entrambi sembrava che si trattasse pi\u00f9 che altro di una piccola \"follia\", un atto compiuto tanto per fare qualcosa di diverso e di emozionante sul momento, piuttosto che un reale bisogno. Ad esempio, il tastierista Ray Manzarek ricorda come sent\u00ec Jim e Pam parlare di matrimonio il giorno dopo la sua unione con Dorothy, evidentemente influenzati dalla cerimonia e dal clima di festa. Nonostante questo, per\u00f2, entrambi si sentivano talmente legati l'uno all'altra da considerarsi marito e moglie e da soffrire moltissimo i frequenti momenti di lontananza.\nNel libro \"Sto con la band\" della groupie Pamela Des Barres si narra di un incontro di quest'ultima, ancora adolescente, con un Jim Morrison agli inizi. La giovane abusa di allucinogeni e Jim la convince a smettere, sviluppando con lei una forte intesa: il rapporto per\u00f2 si interrompe presto perch\u00e9 il cantante non riesce a vivere lontano da Pamela, che lo aspetta sempre a casa.\nUn testamento redatto da Jim nel 1969 indicava Pamela come unica beneficiaria dell'eredit\u00e0 e cos\u00ec Pam torn\u00f2 in America ritrovandosi inaspettatamente ricca. Qualcosa per\u00f2 in lei si era irrimediabilmente perduto con Jim, perci\u00f2 trascorse gli ultimi anni della sua vita in uno stato di perenne tristezza e depressione, nel costante ricordo e nostalgia di Morrison. Si riaffacciarono i disturbi alimentari e la dipendenza dall'eroina assunse dei contorni drammatici fino a che non fu trovata morta il 25 aprile del 1974 nella grande casa di Los Angeles in cui era andata ad abitare. Nel suo caso, il referto parl\u00f2 inequivocabilmente di overdose. Per molti quella di Pam fu una morte annunciata, quasi un suicidio, dal momento che alcuni amici riferirono come nei giorni precedenti al fatto Pamela avesse parlato della sua ferma volont\u00e0 di \"andare da Jim\". I suoi genitori cercarono di fare in modo che la sua salma potesse riposare a Parigi accanto al fidanzato Jim, ma le sue ceneri furono esposte al mausoleo del Fairhaven Memorial Park di Santa Ana (in California), dove riposano tutt'oggi.\nControversie \"post mortem\".\nAlla morte di Pamela si apr\u00ec un'aspra controversia legale tra i suoi genitori e i Morrison riguardo alla cospicua eredit\u00e0. Per entrarne in possesso i Courson si appellarono al fatto che era evidente che Jim e Pamela fossero sposati \"de facto\" pur non essendolo legalmente, ma la legislazione della California non riconosceva questo tipo di unioni. I genitori di Pamela presentarono dunque un documento che certificava l'unione tra Jim e Pamela nello stato del Colorado, che ammetteva le coppie di fatto. Nonostante questo documento non recasse le firme degli \"sposi\" e nonostante fosse noto che nessuno dei due avesse mai vissuto l\u00ec, il tribunale californiano dichiar\u00f2 Pam e Jim uniti secondo la legge del Colorado e quindi accord\u00f2 met\u00e0 dell'eredit\u00e0 ai Courson. Ad oggi l'ingente patrimonio di Jim Morrison \u00e8 diviso fra le due famiglie, che si accordarono per un assegno annuale di 200.000$ a testa.\nIl ricordo di Pamela \u00e8 ancora oggi particolarmente inviso ad alcuni fan dei Doors, particolarmente in coloro i quali credono che sia da attribuire alla Courson la vera causa della morte di Jim Morrison e in chi crede che Jim non fosse realmente innamorato di Pamela, quanto piuttosto succube del suo carattere irascibile e bizzoso. Di fatto, molte canzoni composte da Jim e incise dai Doors recano riferimenti, talvolta evidenti, talvolta pi\u00f9 sottili, al suo rapporto con Pamela: una su tutte \"Love Street\", contenuta nell'album del 1968 \"Waiting for the Sun\".\nNei media.\nNel film del 1991 \"The Doors\", diretto da Oliver Stone, \u00e8 interpretata da Meg Ryan. In merito a questa interpretazione Patricia Butler (che conobbe i Doors e frequent\u00f2 Jim e Pamela) ebbe parole dure: Pamela sarebbe stata dipinta come una donna ingenua e senza carattere, totalmente alla merc\u00e9 di Jim e della popolarit\u00e0 dei Doors, quando in realt\u00e0 la Courson si sarebbe sempre distinta per il suo temperamento forte."}
{"id": "3017088", "revid": "10137", "url": "https://it.wikipedia.org/wiki?curid=3017088", "title": "Hasidismo", "text": ""}
{"id": "3017095", "revid": "37401", "url": "https://it.wikipedia.org/wiki?curid=3017095", "title": "Nastri d'argento 2004", "text": "La cerimonia di premiazione della 59\u00aa edizione dei Nastri d'argento si \u00e8 svolta il 19 giugno 2004 presso il Teatro Antico di Taormina.\nLe candidature sono state rese note il 28 febbraio 2004.\nIl maggior numero di candidature (otto) \u00e8 stato ottenuto da tre film: \"Buongiorno, notte\" di Marco Bellocchio, \"La meglio giovent\u00f9\" di Marco Tullio Giordana e \"Caterina va in citt\u00e0\" di Paolo Virz\u00ec.\n\"La meglio giovent\u00f9\" \u00e8 stato il trionfatore di questa edizione, con il maggior numero di premi vinti (sette), tra cui quelli a regista, produttore, sceneggiatore e all'intero cast maschile e femminile.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3017099", "revid": "594360", "url": "https://it.wikipedia.org/wiki?curid=3017099", "title": "Cho PD", "text": "Dopo la pubblicazione del suo ultimo EP, \"Victory\", a febbraio del 2010, Cho PD ha improvvisamente annunciato il suo ritiro dalle scene musicali."}
{"id": "3017101", "revid": "1543377", "url": "https://it.wikipedia.org/wiki?curid=3017101", "title": "Mausoleo di Saladino", "text": "Il mausoleo di Saladino () si trova a Damasco, capitale della Siria.\nSorge all'esterno della Grande Moschea degli Omayyadi, nei pressi dell'entrata settentrionale, e contiene le tombe con i resti mortali di Saladino, il sultano capostipite della dinastia degli Ayyubidi. \nStoria.\nIl mausoleo venne costruito dal al-\u02bf\u0100dil, fratello di Saladino, noto nelle cronache cristiane coeve come \"Safedino\".&lt;br&gt; \nIl corpo del Sultano fu sepolto temporaneamente presso la Cittadella di Damasco fino alla costruzione dell'edificio, completata nel 1196, tre anni dopo la morte di Saladino. La madrasa fu costruita successivamente da al-\u02bfAz\u012bz \u02bfUthm\u0101n, figlio di Saladino, ma ora non rimane pi\u00f9 nulla della scuola.. \nIl mausoleo fu ricostruito nel 1898 sotto il patrocinio dell'Imperatore tedesco Guglielmo II, che ne finanzi\u00f2 la riparazione dopo aver visitato Damasco e aver trovato la tomba in uno stato di quasi abbandono.\nIl 16 ottobre 1918 Lawrence d'Arabia entr\u00f2 a Damasco appena liberata dal giogo turco e, come primo gesto, rese omaggio alla tomba del grande Sultano.\nDue anni pi\u00f9 tardi, anche il generale francese Henri Gouraud, dopo aver sconfitto nella battaglia di Maysalun le forze arabe di Fay\u1e63al b. al-\u1e24usayn e aver preso possesso di Damasco, volle visitare la tomba. Secondo una tradizione, il generale avrebbe dato un calcio alla bara dicendo: \"Svegliati Saladino, siamo tornati! La mia presenza in questo luogo consacra la vittoria della Croce sulla Mezzaluna!\".\nArchitettura.\nIl mausoleo \u00e8 piuttosto piccolo e modesto. La camera principale, quadrata, \u00e8 impreziosita da pareti in stile ablaq (decorazione in bianco e nero di marmo di tradizione islamica) ed \u00e8 attorniata da quattro archi che sorreggono la cupola. Seguendo le sue vicissitudini storiche, l'interno mostra inconfondibili tracce di architettura Hohenzollern, Ayyubide e Ottomana.\nLa sala ospita due cenotafi: il primo in legno, riccamente decorato con intarsi a struttura geometrica di richiamo astronomico, contiene il corpo del Saladino; il secondo, in marmo bianco, \u00e8 il dono dell'imperatore tedesco Guglielmo II ed \u00e8 vuoto. Il mausoleo contiene inoltre una sala adibita alla recita del Corano, accessibile dall'ala est del complesso, e altre 5 piccole stanze poste sul lato nord dell'edificio."}
{"id": "3017102", "revid": "219355", "url": "https://it.wikipedia.org/wiki?curid=3017102", "title": "Reazione dell'aloformio di Lieben", "text": ""}
{"id": "3017105", "revid": "767487", "url": "https://it.wikipedia.org/wiki?curid=3017105", "title": "Bartolomeo Ligozzi", "text": "Nipote di Jacopo Ligozzi, fu un pittore di natura morta.\nI soggetti dei suoi quadri sono molto spesso composizioni di fiori e frutta, soggetto tipico dell pittura di genere del XVII secolo, che ligozzi affronta con un'attenzione ai particolari che mostra una connotazione quasi scientifica.\nLe sue opere si trovano insieme a quelle di altri pittori dello stesso periodo, nel Museo della natura morta, da poco istituito al secondo ed ultimo piano della Villa medicea di Poggio a Caiano ed al Museo degli Uffizi a Firenze."}
{"id": "3017109", "revid": "767487", "url": "https://it.wikipedia.org/wiki?curid=3017109", "title": "The Matches", "text": "I The Matches sono un gruppo pop punk statunitense formato nel 1997 ad Oakland da cantante/chitarrista Shawn Harris, dal batterista Matt Whalen e dal bassista Justin Sans Souci.\nHanno pubblicato tre album di studio sotto la Epitaph Records e due raccolte, prima di annunciare una pausa indefinita il 9 luglio 2009 sul proprio sito ufficiale, dovuta al desiderio di formare nuovi progetti musicali."}
{"id": "3017114", "revid": "1543377", "url": "https://it.wikipedia.org/wiki?curid=3017114", "title": "Case cubiche di Piet Blom", "text": "Le cosiddette \"case cubiche\" (in olandese: kubuswoningen; sing.: \"kubuswoning\"), chiamate anche paalwoningen (\"abitazioni sorrette da pali\"/\"palafitte\") o boomwoningen (\"case albero\"), sono un singolare progetto architettonico, caratterizzato da vari edifici a forma di cubo rovesciato, che fu ideato negli anni settanta dall'architetto olandese Piet Blom (1934-1999) e che \u00e8 stato realizzato come complesso residenziale nelle citt\u00e0 di Helmond e Rotterdam, rispettivamente tra il 1975 e il 1977 e tra il 1982 e il 1984.\nOltre che nei Paesi Bassi, le case cubiche di Piet Blom si possono ammirare anche a Toronto, in Canada, dopo l'acquisizione dei diritti del progetto da parte di un architetto di Ottawa, Ben Kutner e della sua ditta.\nCaratteristiche del progetto.\nLe case cubiche di Piet Blom, immaginate idealmente dallo stesso architetto come l'insieme di \"alberi\" in un bosco (da cui il termine \"boomwoningen\"), che - come detto - sono a forma di cubo rovesciato, sono sorrette da pali e sono caratterizzate da una notevole inclinatura. Sono disposte in file, in cui ogni edificio \u00e8 attaccato l'uno all'altro (dagli angoli). \nOgni casa \u00e8 formata da tre piani. Al secondo piano, si trova solitamente il bagno e la camera da letto. L'altezza di ogni piano in alcuni punti non supera il metro e mezzo.\nCase cubiche di Helmond.\nStoria.\nLa storia delle prime case cubiche, quelle di Helmond, inizia nel 1972, quando a Piet Blom venne affidatata la realizzazione di un progetto che prevedeva la creazione di un complesso abitativo attorno ad un complesso culturale.\nLe prime tre case cubiche \"di prova\" furono costruite nella Europaweg nel 1975. Altri 18 edifici di questo tipi vennero in seguito eretti in Speelhuisplein negli anni successivi.\nCase cubiche di Rotterdam (Blaakse Bos).\nStoria.\nL'idea di costruire delle case cubiche anche a Rotterdam venne a Piet Blom, dopo che all'architetto venne affidato il progetto di costruire degli appartamenti in una zona pedonale nell'ambito di un progetto che si proponeva di collegare la zona del vecchio porto (Oude Haven) con il centro cittadino.\nLa costruzione inizi\u00f2 cos\u00ec nel 1982 e termin\u00f2 nel 1984. Il progetto prevedeva inizialmente la costruzione di 74 edifici, ma ne vennero realizzati solamente 39.\nUbicazione.\nLe case cubiche di Rotterdam si trovano nel quartiere di Blaak in prossimit\u00e0 del vecchio porto.\nCaratteristiche.\nA Rotterdam si contano, come detto, 39 case cubiche. Caratteristica evidente delle case cubiche di Rotterdam \u00e8 il colore giallo delle facciate.\nIl complesso di case cubiche di Rotterdam, noto come \"Blaakse Bos\" (\"bosco di Blaak\"), ospita anche un museo dedicato al progetto, il \"Kijk-Kubus\", dove ai visitatori viene illustrato come si vive in una casa cubica.\nDal 2009, alcuni appartamenti sono anche adibiti ad ostello."}
{"id": "3017115", "revid": "297802", "url": "https://it.wikipedia.org/wiki?curid=3017115", "title": "Matches", "text": ""}
{"id": "3017116", "revid": "1632387", "url": "https://it.wikipedia.org/wiki?curid=3017116", "title": "Just for a Day", "text": "Just for a Day \u00e8 l'album d'esordio della rock band inglese Slowdive, pubblicato nel 1991.\nIl disco.\nA partire dal 1990, gli Slowdive avevano pubblicato tre EP, ottenendo un buon successo di critica. A met\u00e0 estate del 1991, entrarono nei Courtyard Studios di Abingdon, e, in settembre, pubblicarono \"Just for a Day\".\nIl \"sound\" del disco \u00e8 etereo e trascendente, ancor pi\u00f9 di quello degli EP pubblicati in precedenza. La batteria e il basso accennano appena il ritmo dei brani, su cui le chitarre tessono una trama di accordi languidi e pacati. Si crea, quindi, un vortice sonoro, nel quale si inseriscono le sussurranti voci di Halstead e della Goswell. \"Just for a Day\" comincia con il ritmo marziale di \"Spanish Air\" da cui trapela un canto drammatico. \"Catch the Breeze\" recupera, nelle strofe, la struttura classica dei brani rock, perdendosi, per\u00f2, in un ritornello che imita il rumore della brezza marina. \"Ballad of Sister Sue\" \u00e8 costruito sul ritmo di un valzer da cui si districa un ritornello corale. \"Erik's Song\" \u00e8 un quadretto impressionista, in cui, su echi di accordi in lontananza, risuona qualche tocco di pianoforte e qualche nota di chitarra. \"The Sadman\" \u00e8 un brano acquoso in cui la voce opaca della Goswell intona una tenera filastrocca, in un delirio di echi. \"Primal\", il brano di chiusura, \u00e8 una piccola suite che parte con un ritmo pacato e, tuttavia, regolare, per poi perdersi nel caos di eco e riverbero del finale.\nIl disco ottenne da pi\u00f9 parti recensioni positive, ed \u00e8 tutt'oggi considerato una pietra miliare del Dream pop e dello Shoegaze.\nNel 2005, \"Just for a Day\" venne ripubblicato con un CD in aggiunta, contenente i tre EP \"Slowdive\", \"Holding Our Breath\" e \"Morningrise\".\nTracce.\nTutti i brani sono di Neil Halstead."}
{"id": "3017119", "revid": "1318658", "url": "https://it.wikipedia.org/wiki?curid=3017119", "title": "Cara Sucia", "text": "Cara Sucia \u00e8 un sito archeologico in mesoamerica situato nel Salvador. Il sito venne occupato per la prima volta nel periodo preclassico, e venne abbandonato intorno al 900, quando la gente Pipil arriv\u00f2 nella regione. Durante il Preclassico iniziale (1200 - 500 a.C.), il sito era occupato da gente che parlava una specie di lingua proto-maya, e durante il periodo Tardo Preclassico ci furono contatti con Chalchuapa e Kaminaljuyu.\nIl sito non \u00e8 stato restaurato. Vi sono alcuni tumuli coperti di erbe. Vi sono somiglianze stilistiche con le ceramiche e la scultura di Cotzumalhuapa. Cara Sucia \u00e8 il sito pi\u00f9 a sud associato a questi stili. \nStoria.\nCara Sucia ha avuto due fasi principali di occupazione, la prima delle quali and\u00f2 dal Medio Preclassico al Tardo Preclassico, dal 650 al 950. Le strutture principali del sito sono datate alla seconda fase dell'occupazione, durante il tardo classico. I monumenti trovati sono templi, case rettangolari, due campi da gioco, e una grande piattaforma sulla quale poggiano altre piccole strutture. Cara Sucia era un sito importante nella manifattura di figure e fischietti in ceramica.\nLo storico del XIX secolo Santiago Ignacio Barbarena fece un rapporto riguardante il sito scoprendo diversi manufatti, tra cui una scultura in pietra di una testa di giaguaro. Cara Sucia \u00e8 stato danneggiato da razziatori sin dal 1980, quando inizi\u00f2 il programma di riforma del terreno, con oltre 5000 trincee scavate. Le razzie si ridussero di molto con l'avvento del controllo sui manufatti importati negli Stati Uniti nel 1987. Nel 1992 Cara Sucia venne inserito tra i patrimoni UNESCO, assieme al parco nazionale di El Imposible."}
{"id": "3017120", "revid": "339392", "url": "https://it.wikipedia.org/wiki?curid=3017120", "title": "Nyoi-b\u014d", "text": ""}
{"id": "3017121", "revid": "1951750", "url": "https://it.wikipedia.org/wiki?curid=3017121", "title": "Colonne sonore di Dragon Ball Kai", "text": "Questa pagina raccoglie le informazioni relative agli album musicali dell'anime Dragon Ball Kai.\nGli album sono costituiti da BGM (Background music), liriche, e le cosiddette \"insert song\", cio\u00e8 canzoni extra che non si trovano nell'anime.\nDragon Soul.\nDragon Soul \u00e8 l'album eseguito dal giovane che racchiude \"l'opening\" dell'anime Dragon Ball Kai (Dragon Soul), pi\u00f9 una \"\"Insert Song\". Entrambe le canzoni sono in due versioni: quella normale (cantata), e quella \"Karaoke\".\nYeah! Break! Care! Break!\nYeah! Break! Care! Break! \u00e8 l'album eseguito da e . L'album racchiude \"l'ending\" dell'anime Dragon Ball Kai (Dragon Soul), pi\u00f9 una \"Insert Song\". Entrambe le canzoni sono in due versioni: quella normale (cantata), e quella Karaoke.\nDragon Ball Kai Vol. 1 OST.\nDragon Ball Kai Vol. 1 OST Limited Edition OST \u00e8 il primo album musicale di Dragon Ball Kai, composto dal noto compositore . L'album contiene 33 tracce sonore dell'arco dei Saiyan.\nDragon Ball Kai Song Collection.\nDragon Ball Kai Song Collection \u00e8 una \"compilation\"\" musicale, composta da vari cantanti e band musicali come , , , Demon Kakka e addirittura doppiatori della serie animata come (voce di Chichi) e (voce di Vegeta).\nDragon Ball Kai Vol. 2 OST.\nDragon Ball Kai Vol. 2 OST \u00e8 il secondo album musicale di Dragon Ball Kai, composto dal noto compositore . L'album contiene 31 tracce sonore dell'arco di Freezer.\nWings of the Heart.\nWing of the Heart \u00e8 una raccolta musicale di quattro brani eseguiti dal noto coro giapponese Dragon Team. L'album racchiude le canzoni Wing of the Heart, il secondo ending dell'anime Dragon Ball Kai e The Rain Throughout the World, una \"insert song\".\nDragon Ball Kai Soundtrack III &amp; Songs.\nDragon Ball Kai Soundtrack III &amp; Songs \u00e8 il terzo album musicale di Dragon Ball Kai, sempre composto da . L'album contiene 29 tracce sonore dell'arco degli Androidi e di Cell"}
{"id": "3017129", "revid": "1965277", "url": "https://it.wikipedia.org/wiki?curid=3017129", "title": "Adolf Lieben", "text": "Biografia.\nStudi\u00f2 all'Universit\u00e0 di Vienna, all'Universit\u00e0 di Heidelberg (Ph.D. nel 1856 con Robert Wilhelm Bunsen), e a Parigi. Divent\u00f2 docente privato all'Universit\u00e0 di Vienna nel 1861 e in seguito professore in diverse universit\u00e0: a Palermo nel 1863, a Torino nel 1867, e a Praga nel 1871. Dal 1875 fino alla sua morte tenne la cattedra di chimica generale e farmacologica all'Universit\u00e0 di Vienna. Fu membro dell'Accademia delle Scienze di Vienna."}
{"id": "3017130", "revid": "6923", "url": "https://it.wikipedia.org/wiki?curid=3017130", "title": "Police (azienda)", "text": "Police \u00e8 un marchio italiano dedito prevalentemente alla produzione di occhiali ma presente anche in altri settori quali la bigiotteria, la profumeria, l'orologeria e nel campo dell'abbigliamento, della piccola pelletteria e degli accessori. Nata nel 1983, l'azienda era inizialmente specializzata nella progettazione di occhiali da sole.\n\u00c8 di propriet\u00e0 della De Rigo.\nNel 1997 Police lancia la sua prima linea di profumi, nel 2004 la prima collezione di orologi, nel 2005 la prima linea di bigiotteria e nel 2008 la sua prima linea d'abbigliamento.\nNel corso della sua storia, il marchio Police \u00e8 stato pubblicizzato da numerose celebrit\u00e0, tra cui Paolo Maldini, Bruce Willis, George Clooney, David Beckham, Antonio Banderas e Lewis Hamilton."}
{"id": "3017131", "revid": "287204", "url": "https://it.wikipedia.org/wiki?curid=3017131", "title": "Organi di senso a fessura", "text": "Negli aracnidi gli organi di senso a fessura sono organi sensoriali a forma di lamine sottilissime, che misurano e rilevano qualunque stimolo pressorio venga effettuato sulla cuticola dell'esoscheletro di questi animali.\nDistribuzione.\nSono situati pressoch\u00e9 in tutto il corpo dei ragni, in forma singola, sia sul cefalotorace, sia sull'opistosoma che sulle articolazioni; in gruppo questi organi prendono il nome di organi liriformi e sono posti solo in prossimit\u00e0 delle articolazioni.\nSono spesso in numero notevole: nel ragno Clupiennus salei ne sono stati contati circa 3000, fra singoli e raggruppati.\nMorfologia.\nOgni organo di senso a fessura \u00e8 costituito da una sottilissima lamina a forma proprio di fessura, che pu\u00f2 misurare, in proporzione alle dimensioni del ragno stesso, dagli 8 ai 200 micrometri di lunghezza e da 1 a 2 micrometri di larghezza.\nFunzione.\nQuesto fine organo reagisce alle pressioni esterne che vengono esercitate sui vari segmenti delle zampe durante la locomozione; in questa particolare funzione possono essere definiti organi propriocettori.\nLo stimolo pressorio, attraverso la fessura, passa su una porzione di cuticola molto sottile che lo trasmette a sua volta ad un neurone che funge da recettore tramite i suoi dendriti. In risposta a sollecitazioni esterne, la membrana si deforma e il neurone ne invia il segnale al cervello che lo elabora e prende le dovute contromisure."}
{"id": "3017136", "revid": "528038", "url": "https://it.wikipedia.org/wiki?curid=3017136", "title": "Saif Shaheen", "text": ""}
{"id": "3017138", "revid": "219355", "url": "https://it.wikipedia.org/wiki?curid=3017138", "title": "Robert Bunsen", "text": ""}
{"id": "3017139", "revid": "438678", "url": "https://it.wikipedia.org/wiki?curid=3017139", "title": "Have love, will travel", "text": ""}
{"id": "3017140", "revid": "219355", "url": "https://it.wikipedia.org/wiki?curid=3017140", "title": "Robert W. Bunsen", "text": ""}
{"id": "3017141", "revid": "219355", "url": "https://it.wikipedia.org/wiki?curid=3017141", "title": "R. W. Bunsen", "text": ""}
{"id": "3017142", "revid": "33689", "url": "https://it.wikipedia.org/wiki?curid=3017142", "title": "Ivar Jacobson", "text": "Noto soprattutto per i suoi importanti contributi nel campo delle metodologie di analisi e progettazione a oggetti, in particolare nella definizione di UML, del RUP e di Objectory e nella teorizzazione del paradigma del software aspect-oriented. In precedenza, Jacobson era stato anche uno dei principali autori del linguaggio di specifica per i sistemi di telecomunicazioni SDL. UML, RUP e SDL sono oggi tutti e tre standard internazionali ampiamente usati in diversi contesti dell'Information Technology e non solo.\nBiografia.\nJacobson ottenne la laurea presso l'Istituto di Tecnologia di Chalmers, a G\u00f6teborg nel 1962, e il dottorato all'Istituto Reale di Tecnologia di Stoccolma nel 1985. Dopo gli studi lavor\u00f2 presso Ericsson fino al 1987, anno in cui fond\u00f2 una propria societ\u00e0, che nel 1991 fu acquistata dalla stessa Ericsson e ribattezzata Objectory AB. Intorno al 1992, Jacobson svilupp\u00f2 presso Objectory la metodologia OOSE, che gli valsa notoriet\u00e0 internazionale nel campo delle metodologie a oggetti.\nNel 1995 Ericsson cedette Objectory a Rational Software, dove lavoravano altri due celebri ricercatori nel campo delle metodologie a oggetti, Grady Booch e James Rumbaugh. Ai tre, in seguito divenuti noti col nomignolo di \"i tre amigos\", fu affidato da Rational l'incarico di progettare un linguaggio di modellazione a oggetti che raccogliesse le \"best practice\" del settore. Il risultato di questo sforzo congiunto fu lo Unified Modeling Language (UML), oggi diventato il principale standard internazionale nel settore. Il principale contributo di Jacobson a UML, derivato dal suo precedente lavoro con OOSE, fu la formalizzazione del concetto di use case come strumento chiave nella rappresentazione dei requisiti di un sistema software. Si devono a Jacobson anche altri elementi di UML, per esempio i diagrammi di sequenza.\nJacobson rimase presso Rational fino al 2004, per poi dedicarsi nuovamente a una propria societ\u00e0, denominata Ivar Jacobson International, che oggi ha uffici in Europa, Asia, Nordamerica e Australia."}
{"id": "3017143", "revid": "838137", "url": "https://it.wikipedia.org/wiki?curid=3017143", "title": "Francesco Alberti Poja", "text": "Biografia.\nNato a Trento il 22 maggio 1610 da una famiglia originaria del Lomaso nelle Giudicarie Esteriori fu nominato principe vescovo di Trento il 3 aprile 1677 e ricevette la consacrazione episcopale il 3 novembre 1678 nella cattedrale di Trento dal vescovo di Verona Sebastiano Pisani.\nSu sua commissione, Cornelis van der Beck - \"ante\" 1673 - scolp\u00ec due statue, raffiguranti \"San Vigilio di Trento\" e \"Santa Massenzia\", che si trovavano nella cattedrale di Trento e poi furono trasferite nel Museo diocesano tridentino.\nGenealogia episcopale.\nLa genealogia episcopale \u00e8:"}
{"id": "3017147", "revid": "219355", "url": "https://it.wikipedia.org/wiki?curid=3017147", "title": "Paul D. Boyer", "text": ""}
{"id": "3017149", "revid": "219355", "url": "https://it.wikipedia.org/wiki?curid=3017149", "title": "John E. Walker", "text": ""}
{"id": "3017155", "revid": "599013", "url": "https://it.wikipedia.org/wiki?curid=3017155", "title": "Pont'ezzu", "text": "Pont'ezzu (Ponte Vecchio, in sardo logudorese) \u00e8 uno dei tre ponti romani che consentivano l'attraversamento del Rio Mannu, in territorio di Ozieri. \nStoria.\nIl ponte risale presumibilmente al I secolo d.C., con un importante restauro in epoca tardo imperiale, III-IV secolo d.C., ed infine rimaneggiamenti di epoca medievale. L'archeologa Paola Basoli ipotizza che il ponte, al pari degli altri dell'area, possa essere stato realizzato dalla armata romana di stanza nel vicino \"castro\" di \"Luguido\" (Oschiri).\nAncora fino a pochi decenni fa, questo ponte consentiva anche agli automezzi di attraversare il fiume in prossimit\u00e0 di quello che fu il villaggio nuragico, romano e infine medievale in localit\u00e0 Sa Mandra 'e sa Jua (nel quartiere satellite di San Nicola, quartiere posto a circa 1\u00a0km dal ponte). Di questo insediamento \u00e8 ancora visibile un nuraghe trilobato, tratti di muratura di abitazioni romane praticamente ad esso sovrapposte, ed una chiesa del XII-XIII secolo intitolata a San Nicola distante dal nuraghe un centinaio di metri (che l'Amadu ipotizza potesse essere la parrocchiale del villaggio medievale (epoca dell'attestazione) di Butule, scomparso tra il XVII-XVIII secolo).\nDescrizione.\nLe dimensioni del ponte sono veramente notevoli: 6 arcate con raggi decrescenti, 87,50 metri di lunghezza, circa 4,30 di larghezza e circa 8 di altezza massima, una struttura in conglomerato cementizio rivestito da conci perfettamente squadrati di pietra locale (struttura \u201ca sacco\u201d) perlopi\u00f9 tufo calcareo ma anche basalto e trachite (rimaneggiamento basso - medievale).\nLe arcate, a tutto sesto, sono innalzate su robusti piloni che presentano a monte e a valle potenti rostri. Tali manufatti, rostri, muri d'ala e fondamenta in cementizio dei piloni, erano indispensabili a rompere la furia delle acque ed evitare l'usura delle fondazioni. "}
{"id": "3017159", "revid": "219355", "url": "https://it.wikipedia.org/wiki?curid=3017159", "title": "Giacomo Ciamician", "text": ""}
{"id": "3017161", "revid": "767487", "url": "https://it.wikipedia.org/wiki?curid=3017161", "title": "Foglio di via (film)", "text": "Foglio di via \u00e8 un film del 1954 d\u00ecretto da Carlo Campogalliani.\nProduzione.\nProdotto da Leopoldo Imperiali dell'Ambra Film di Torino, il film fu girato negli studi della Fert nel 1954.\nIncassi.\nIncasso accertato sino a tutto il 31 marzo 1959: 69.495.610 lire dell'epoca."}
{"id": "3017162", "revid": "1442080", "url": "https://it.wikipedia.org/wiki?curid=3017162", "title": "Ulla Lindstrom", "text": "Biografia.\nSua madre apparteneva ad una famiglia di origini svedesi e aveva il cognome di Lindstrom ed era nata a Berlino nel dicembre 1932 in una famiglia della piccola borghesia rovinata poi durante la Seconda Guerra Mondiale; suo padre era un soldato russo che durante la Battaglia di Berlino nel 1945, port\u00f2 con s\u00e9 la madre di Ulla Lindstrom e si un\u00ec a lei sessualmente nonostante la sua minore et\u00e0, abbandonandola poi quando diede alla luce una figlia.\nUlla crebbe in Germania fino all'et\u00e0 di quattordici anni, quando la madre, che era cameriere in un locale di terzo grado, per motivi economici fu obbligata a mandarla in Russia da presunti parenti del marito, che vivevano a Tallinn e iscrissero la Lindstrom all'Accademia del balletto di Leningrado, dove ebbe uno straordinario successo e fu inviata con un gruppo di ballerine in un tour attraverso i paesi della cortina di ferro, ballando davanti a Tito Broz in Iugoslavia e davanti al presidente della Repubblica Polacca a Versavia.\nNel 1962 un coreografo svedese la not\u00f2 durante un ballo a Mosca, e contratt\u00f2 con il proprietario dell'Accademia del balletto di Leningrado perch\u00e9 potesse venire in Svezia e cos\u00ec Lindstrom si trasfer\u00ec a Stoccolma dove ebbe alcuni posti come dirigente dell'Accademia Reale di Ballo, divenendone poi la principale conduttrice. Lavor\u00f2 anche come modella per la rivista Penthouse Pets ed \u00e8 considerata insieme a Brigitte Bardot la prima reincarnazione della sessualit\u00e0 femminile.\nNel 1970 ha sposato il principe Ferdinand Joachim zu Wied, figlio del principe e diplomatico tedesco Viktor zu Wied e dell'attrice Marita R\u00f6kk e poi ha lavorato a lungo per i produttori cinematografici svedesi interpretando ruoli minori spesso in commedie o musical. Nel 1978 ha ricevuto la nazionalit\u00e0 svedese."}
{"id": "3017167", "revid": "181699", "url": "https://it.wikipedia.org/wiki?curid=3017167", "title": "Mario de' Fiori", "text": "Pittore barocco, influenz\u00f2 molto la pittura di genere, italiana e spagnola, del XVII secolo. Il soggetto preferito dei suoi quadri furono le composizioni di fiori, genere di cui divenne un vero specialista, tanto da derivarne il soprannome 'Mario de' Fiori'. Allievo e nipote del pittore caravaggesco Tommaso Salini, fu attivo soprattutto a Roma, dove la sua opera fu molto richiesta dalle famiglie nobiliari dell'epoca.\nBiografia.\nLa giovinezza.\nMario Nuzzi nacque a Roma il 19 gennaio 1603, secondo figlio di Sisto Nuzzi, proprietario terriero, e di Faustina Salini, sorella del noto pittore caravaggesco Tommaso Salini.\nNel 1618 la famiglia torn\u00f2 al paese d'origine, Penna in Teverina, dove il padre Sisto inizi\u00f2 a dedicarsi alla floricoltura, coltivando anche rarit\u00e0 floreali. Proprio raffigurando i fiori pi\u00f9 particolari, Mario si ciment\u00f2, da autodidatta, nelle sue prime prove pittoriche. Nel 1620 inizi\u00f2 l'apprendistato nella bottega dello zio Tommaso Salini, (1575ca. \u2013 1625), che era stato il primo \"che pingesse, e accomodasse i fiori con le foglie ne' vasi, con diverse invenzioni molto capricciose e bizzarre\"\" Mario rimase con lo zio fino al 1625, anno della morte di Salini, studiando e seguendo l'arte del Caravaggio e realizzando le sue prime tele, fortemente influenzate dallo stile dell'artista lombardo.\nNel 1628 Nuzzi si spos\u00f2 con Ortensia de Curtis. Dal matrimonio nacque una figlia.\nIn una Roma che, dalla fine del XVI secolo, stava vivendo un periodo d'oro nel campo della sperimentazione medica e della ricerca botanica al servizio della Corte papale, Nuzzi instaur\u00f2 proficue relazioni con l'ambiente accademico di Cassiano dal Pozzo, promotore della migliore illustrazione botanica, e con la corte dei Barberini, dove conobbe i migliori artisti romani del tempo.\nLe committenze prestigiose.\nNuzzi matur\u00f2 una raffinatezza culturale e scientifica che gli frutt\u00f2 importanti committenze e collaborazioni: dalle illustrazioni per l'opera \"De florum cultura\"\", del gesuita Giovanni Battista Ferrari, commissionata da Francesco Barberini, ad una serie di ritratti e nature morte per vari membri della famiglia Barberini.\nOltre ai Barberini divennero presto suoi committenti il principe Agostino Chigi, il principe Colonna, il cardinale Giulio Rospigliosi, futuro Papa Clemente IX, l'ambasciatore di Spagna e il cardinale Mario Theodoli.\nLe prestigiose committenze cardinalizie e nobiliari segnarono presto il suo successo, che si estese a livello internazionale, grazie ai dipinti donati dagli aristocratici romani ai diplomatici della Corte di Francia e a quelli commissionati dalla Corte di Spagna. \nNel frattempo le composizioni floreali di Nuzzi avevano perso progressivamente le influenze caravaggesche e avevano cominciato a rivelare l'influsso della pittura fiamminga, specialmente di Daniel Seghers, mantenendo tuttavia una certa originalit\u00e0 ispirata al barocco romano.\nNel 1644 l'artista conobbe Giovan Carlo de' Medici, appena nominato cardinale. Per lui, appassionato botanico, dipinse negli anni successivi molte opere, inaugurando il brillante collezionismo mediceo di nature morte del Seicento, che coinvolse vari esponenti della famiglia Medici, grazie ai quali l'inconfondibile stile di Nuzzi si diffuse in Toscana, essendo d'esempio per i pittori naturalisti Giovanni Stanchi, Bartolomeo Ligozzi, Bartolomeo Bimbi e Andrea Scacciati.\nI riconoscimenti accademici.\nNel 1646 Mario Nuzzi fu eletto membro della Congregazione dei Virtuosi al Pantheon.\nRimasto vedovo nel 1648, si rispos\u00f2 con Susanna Passeri nel novembre 1650. Nel certificato di matrimonio Mario Nuzzi viene curiosamente menzionato con il soprannome 'Mario de' Fiori': \"Marius, Pictor Romanus, vulgo Mario de' Fiori\". Mario e la seconda moglie ebbero ben sei figli, nati tra il 1651 e il 1667.\nDopo il 1650 partecip\u00f2 sempre pi\u00f9 attivamente alla vita delle istituzioni artistiche della capitale pontificia e nell'agosto 1657 venne finalmente accolto tra gli accademici di San Luca. \nDal 1658 lavor\u00f2 per il Cardinale Flavio Chigi dipingendo fiori su specchi e su pietra di paragone, che si distinguevano per leggerezza, trasparenza di colori ed eleganza nella composizione, e nei quali si notava uno stile pittorico pi\u00f9 mosso e cromaticamente pi\u00f9 ricco rispetto alle opere precedenti. Sempre su commissione del Cardinale Chigi collabor\u00f2 inoltre con altri pittori molto noti dell'epoca per realizzare dipinti di fiori con figure, tuttora conservati nel palazzo Chigi di Ariccia, che rimangono tra le tele pi\u00f9 rappresentative della natura morta barocca.\nNegli anni successivi continu\u00f2 a lavorare per le famiglie della pi\u00f9 alta nobilt\u00e0 romana e per i maggiori mercanti d'arte e antiquari dell'epoca. Divenne sempre pi\u00f9 famoso e soprattutto sempre pi\u00f9 ricco.\nMario Nuzzi mor\u00ec a Roma il 14 novembre 1673, all'et\u00e0 di 70 anni. Fu sepolto nella Basilica di San Lorenzo in Lucina.\nL'eredit\u00e0 artistica e le opere.\nMario de' Fiori fu maestro di due generazioni di \"fioranti\" italiani ed europei, tra i quali Laura Bernasconi, Pier Francesco Cittadini, Paolo Porpora, Abraham Brueghel e Domenico Bettini. Fra i suoi allievi va inserito anche il figlio Giulio Antonio Domenico, che si ciment\u00f2 pure lui nella pittura dei fiori. Sono stati numerosi anche i seguaci che hanno replicato le opere dell'artista, creando in qualche caso anche problemi di catalogazione e attribuzione.\nOpere di Mario de' Fiori si trovano, insieme a quelle di altri pittori dello stesso periodo, nel Museo della natura morta, da poco istituito al secondo ed ultimo piano della Villa medicea di Poggio a Caiano, presso Firenze. Sempre a Firenze, vista l'attenzione verso la sua opera da parte del collezionismo granducale, sono conservate altre sue opere: un autoritratto si trova nel Corridoio vasariano, collegato alla Galleria degli Uffizi, mentre altri dipinti sono esposti nella Galleria Palatina, a Palazzo Pitti.\nNumerose sono le opere conservate nei palazzi e nei musei di Roma, o di localit\u00e0 vicine: oltre a quelle a Palazzo Chigi di Ariccia, altre sono nelle dimore nobiliari romane, Palazzo Colonna, Palazzo Pallavicini Rospigliosi e Palazzo Chigi a Roma.\nAltri dipinti sono al Museo del Prado (Madrid), all'Ermitage (San Pietroburgo) e in altri importanti musei italiani ed esteri.\nInfine un numero considerevole di opere di Mario de' Fiori risulta presso collezioni private, antiquari e case d'asta."}
{"id": "3017180", "revid": "729019", "url": "https://it.wikipedia.org/wiki?curid=3017180", "title": "Assedio di Verrua Savoia", "text": "L'assedio di Verrua Savoia del 1704 fece parte della Guerra di Successione Spagnola che scoppi\u00f2 alla morte del re di Spagna.\nLa guerra con i francesi.\nIl Regno di Sardegna, nel XVIII secolo, era alleato con la vicina Francia di Luigi XIV. Nel 1703 abbandon\u00f2 l'accordo di alleanza e dichiar\u00f2 guerra alla Francia con l'Impero Asburgico di Leopoldo d'Austria, i Paesi Bassi e l'Inghilterra. L'esercito francese si scagli\u00f2 sul Piemonte mandando ben tre eserciti a conquistarlo. In pochi mesi il Ducato di Savoia perse Aosta, Ivrea, Nizza, Susa e Vercelli. L'unica fortezza ancora a difesa di Torino era quella di Verrua Savoia. La guerra si svolse in pi\u00f9 stati tra cui il Ducato di Savoia, Francia e Spagna.\nL'assedio.\nVerrua (si chiamava soltanto cos\u00ec a quell'epoca), era un punto strategico: infatti, controllava la via per la capitale sabauda Torino, la pianura vercellese e il Po. Guidati dal Duca di Vend\u00f4me, le truppe francesi misero d'assedio la fortezza. L'assedio dur\u00f2 dal 14 ottobre 1704 al 9 aprile 1705, quasi un anno. In realt\u00e0 l'assedio cominci\u00f2 a novembre poich\u00e9 Vend\u00f4me, raggiunta Verrua in ottobre, prepar\u00f2 il piano d'attacco. Dal dicembre 1704 e il febbraio 1705, la situazione rimase stabile; ma nel marzo i francesi lanciarono l'offensiva: conquistarono un forte di difesa presso la rocca e interruppero il rifornimento di viveri e munizioni.\nLa fine dell'assedio.\nNell'aprile 1705, il comandante piemontese a difesa di Verrua cerc\u00f2 di trattare con Vend\u00f4me, ma questi non ne volle sapere. Cos\u00ec il 9 aprile i soldati piemontesi si arresero e si consegnarono ai francesi che conquistarono la rocca e poterono proseguire verso Torino. C'\u00e8 da dire che la Rocca di Verrua contribu\u00ec a ritardare l'assedio di Torino del 1706 poich\u00e9 ferm\u00f2 i francesi ad una trentina di chilometri dalla capitale sabauda per un anno, permettendo cos\u00ec alle truppe piemontesi di prepararsi all'assedio. Alla fine dei conti i francesi conquistarono la fortezza, ma persero la guerra: da qui il detto piemontese: \"I profit ch'a l'an fait i franseis a Vrua\", \"il profitto che hanno fatto i francesi a Verrua\", in cui si perde tempo per poi ricavarne nulla."}
{"id": "3017184", "revid": "1869172", "url": "https://it.wikipedia.org/wiki?curid=3017184", "title": "Assassinio nello spazio", "text": "Assassinio nello spazio (\"Murder in Space\") \u00e8 un film per la televisione del 1985 diretto da Steven Hilliard Stern. \u00c8 una storia di ambientazione fantascientifica.\nTrama.\nDopo un lungo viaggio che lo ha visto perlustrare Marte ritorna sulla Terra la \"Conestoga\" e il suo equipaggio costituito da 9 astronauti, all'improvviso muore uno di loro, la russa Olga Denerenko, che era anche la moglie di un esponente del governo russo, scoperto dopo l'autopsia che era stata narcotizzata e continuano sia le ricerche che i misteriosi omicidi nello spazio."}
{"id": "3017192", "revid": "124808", "url": "https://it.wikipedia.org/wiki?curid=3017192", "title": "The Simpsons 20th Anniversary Special", "text": ""}
{"id": "3017206", "revid": "599013", "url": "https://it.wikipedia.org/wiki?curid=3017206", "title": "The Nameless", "text": ""}
{"id": "3017207", "revid": "1305772", "url": "https://it.wikipedia.org/wiki?curid=3017207", "title": "Narc", "text": ""}
{"id": "3017212", "revid": "599013", "url": "https://it.wikipedia.org/wiki?curid=3017212", "title": "C\u00e9sar Maluco", "text": " Soprannominato \"maluco\" (pazzo) per via della sua indole irriverente e ribelle, sia dentro che fuori dal campo, fu uno dei maggiori idoli della tifoseria del Palmeiras, squadra di cui \u00e8 il secondo miglior marcatore di sempre.\nCaratteristiche tecniche.\nGiocava come attaccante, pi\u00f9 precisamente come centravanti di sfondamento.\nCarriera.\nClub.\nInizi\u00f2 nel settore giovanile del Flamengo, debuttando poi nel 1965; trascorse poi tra questo club e il Palmeiras gli anni precedenti al 1968, quando pass\u00f2 in via definitiva a quest'ultima societ\u00e0. Con la squadra dello stato di San Paolo, C\u00e9sar Maluco fu campione statale e nazionale, dopo aver vinto il Torneo Roberto Gomes Pedrosa, antesignano del campionato brasiliano di prima divisione. Nel 1975 lasci\u00f2 il Palmeiras, dopo avervi accumulato 324 presenze e 180 reti complessive, trasferendosi al Corinthians. L'esperienza con i rivali cittadini non fu particolarmente fruttuosa, n\u00e9 come partecipazione, n\u00e9 come numero di marcature, e il giocatore decise di cambiare di nuovo squadra, trasferendosi al Santos, che per\u00f2 non lo fece giocare in campionato. Chiuse cos\u00ec la carriera al Botafogo-SP, disputando il IV Copa Brasil.\nNazionale.\nDebutt\u00f2 in Nazionale brasiliana il 9 giugno 1968 in una partita contro l'; dopo altre due amichevoli, nello stesso anno, non fece pi\u00f9 apparizioni con la selezione prima del 1974. In occasione dell'imminente , il Brasile gioc\u00f2 svariate amichevoli di preparazione, in cui la squadra di Zagallo schier\u00f2 C\u00e9sar Maluco come attaccante titolare; durante il Mondiale, per\u00f2, il calciatore venne rimpiazzato da Mirandinha. Chiusa la manifestazione senza aver giocato neppure un minuto, C\u00e9sar Maluco mise fine alla sua carriera internazionale."}
{"id": "3017217", "revid": "179980", "url": "https://it.wikipedia.org/wiki?curid=3017217", "title": "C\u00e9sar Augusto da Silva Lemos", "text": ""}
{"id": "3017222", "revid": "1543377", "url": "https://it.wikipedia.org/wiki?curid=3017222", "title": "Arthur Arz von Straussenburg", "text": "Biografia.\nI primi anni.\nNato da una famiglia di origini sassoni ma residente in Transilvania ed appartenente al circolo dei nobili delle \"Sette montagne\". Suo padre, Albert Arz von Straussenburg era curato evangelico e membro della Casa dei Magnati come deputato. Il giovane Arthur frequent\u00f2 le scuole a Sibiu ed a Dresda, ottenendo successivamente all'universit\u00e0 della capitale sassone la laurea in legge. Dopo questo entr\u00f2 in servizio permanente nell'esercito comune come \"Feldj\u00e4ger\" nel 1876.\nL'inizio della carriera.\nDopo il primo anno di servizio regolare, Arz venne posto in riserva come ufficiale in esame, ricevendo il grado di Luogotenente nel 1878.\nOttenuto il rango di \"Oberleutnant\" frequent\u00f2 l'accademia di guerra di Vienna dal 1885 al 1887 dopo la quale venne assegnato allo stato maggiore generale nel 1888. Promosso al rango di capitano ed assegnato allo staff di corpo divenne aiutante di campo del Feldzeugmeister barone Sch\u00f6nfelda e torn\u00f2 nuovamente allo stato maggiore generale nel 1898 dove rimase sino al 1908.\nGi\u00e0 promosso al rango di maggiore, Arz venne promosso luogotenente colonnello ed affiliato al 2\u00ba Corpo comandato dall'arciduca Eugenio. Promosso colonnello il 1\u00ba maggio 1902 venne nominato al \"boureau\" dello stato maggiore generale, dipartimento cui fu posto a capo gi\u00e0 dal maggio del 1903. Nel 1903, inoltre, spos\u00f2 la nobildonna ungherese Stefanie Tomka von Tomkahaza und Falkusfalva con la quale ebbe una figlia.\nNel 1908 venne nuovamente promosso questa volta al rango di maggiore generale, ricevendo nel contempo il comando della 61\u00aa Brigata di fanteria. Nel 1912 venne promosso al grado di generale di divisione e gli venne affidata la 51\u00aa Divisione di fanteria di stanza a Miskolc. Poco dopo ottenne il grado di feldmaresciallo-luogotenente e nel 1913 venne assegnato al ministero della guerra di Vienna.\nLa prima guerra mondiale.\nLo scoppio.\nAllo scoppio della guerra nell'estate del 1914, von Straussenburg richiese un trasferimento al fronte e gli venne nuovamente assegnata la 15\u00aa Divisione di fanteria con la quale partecip\u00f2 alla Battaglia di Komar\u00f3w. Immediatamente dopo, il 7 settembre di quell'anno, Arz ottenne il comando del 6\u00ba Corpo d'armata col quale profuse grande energia durante la Battaglia di Limanowa dove le sue unit\u00e0 ebbero un ruolo come parte della 4\u00aa Armata. Distintosi nella Battaglia di Gorlice-Tarn\u00f3w, venne assegnato alla fortezza di Brest-Litowsk nell'estate del 1915. Nel settembre di quello stesso anno venne promosso al rango di generale di fanteria dopo essersi distinto nei combattimenti con le truppe di August von Mackensen di cui si guadagn\u00f2 il rispetto e il riconoscimento dell'abilit\u00e0 come comandante.\nLa campagna in Romania.\nCon l'improvvisa entrata in guerra della Romania al fianco della Triplice Intesa, Arz lasci\u00f2 il comando del 6\u00ba Corpo e si precipit\u00f2 alla guida della 1\u00aa Armata, nuovamente riorganizzata dal 16 agosto 1916. Giunto a Klausenburg in mancanza di forze sufficienti a mantenere la linea di confine coi territori rumeni, sembr\u00f2 ormai disperare del successo.\nLe forze rumene attraversarono il confine il 28 agosto 1916 con sei corpi separati che fecero pressione sui sei passi montani dei Carpazi per convergere a Bra\u0219ov. Arz, per controbattere questa offensiva, diede ordine alla 71\u00aa Divisione di fanteria ed alla 141\u00aa e 142\u00aa Brigata di portarsi sul settore degli scontri. Simultaneamente, per\u00f2, l'armata settentrionale rumena si port\u00f2 ad avanzare in Moldavia e ad est dei Carpazi di modo da aprire la strada alle truppe russe che stavano guadagnando terreno.\nIn cooperazione con la 9\u00aa Armata tedesca, Arz riusc\u00ec ad arrestare l'avanzata dei rumeni ed a riportare l'esercito nemico entro i propri confini di Stato, azione lodata dal nuovo imperatore Carlo I d'Austria e dal comandante Franz Conrad von H\u00f6tzendorf il quale scrisse \"egli ha dato prova di essere un capo energico e risoluto nelle pi\u00f9 difficili situazioni...\" mentre il comandante Boroevi\u0107 lo descrisse come \"onorabile, di carattere nobile, decisamente fuori dal comune...\".\nArz rimase in carica nella 1\u00aa armata sino al febbraio del 1917 dopo che si conclusero la maggior parte delle grandi azioni in Romania, collaborando sempre con il comandante tedesco della 9\u00aa armata, Erich von Falkenhayn.\nCapo dello stato maggiore generale.\nL'Imperatore Carlo I, succeduto a Francesco Giuseppe d'Austria il 21 novembre 1916 lo mise al posto di Conrad vedendolo come l\u2019uomo ideale per non dare ombra all\u2019imperatore, un fedele servitore \u00e8 un politico accomodante a cui non dispiaceva oltretutto lavorare molto defilato,\nArz fece tutto il possibile per compiacere i desideri dell'Imperatore a tal punto che nel marzo del 1917 venne nominato consigliere privato di Carlo I in materia bellica. I suoi consigli, nell'ultima parte del primo conflitto mondiale, da un lato fecero in modo che crescesse il controllo tedesco sulle armate austro-ungariche, ma dall'altro favorirono un gran numero di vittorie tra la primavera e l'estate del 1917, tra cui quelle in Galizia e in Bucovina e ovviamente nella Battaglia di Caporetto nell'autunno dello stesso anno.\nPromosso al rango di \"Generaloberst\" il 26 febbraio 1918 ed elevato al rango nobiliare di Barone quello stesso anno, Arz pianific\u00f2 l'invasione dell'Italia che venne tentata nell'estate del 1918, dopo che la Russia, per la rivoluzione, aveva dovuto rinunciare alla partecipazione nel conflitto. Egli prese parte personalmente alla Battaglia del Piave nel giugno del 1918, ma l'operazione non ebbe il successo sperato ed Arz si prese la piena responsabilit\u00e0 del fallimento dell'invasione dell'Italia, offrendo anche il proprio licenziamento, che comunque l'Imperatore non accett\u00f2. Nell'ottobre del 1918 vide il decisivo tracollo delle truppe imperiali, con la firma dell'armistizio per prevenire altre rovinose perdite umane.\nLa fine della guerra.\nA Villa Giusti, il 3 novembre 1918, si tennero le trattative di pace tra l'Italia e l'Austria.\nPrecedentemente, durante la notte tra il 2 e il 3 novembre, l'Imperatore fino a quel momento comandante supremo delle forze armate, onde evitare di prendersi l\u2019onere e la vergogna di dover sostenere le trattative di pace, con una nota scritta nomin\u00f2 Arz quale suo successore ma egli rifiut\u00f2. L'incarico pass\u00f2 allora a Hermann K\u00f6vess von K\u00f6vessh\u00e1za.\nDopo la guerra.\nDopo il tracollo, Arz visse a Vienna, dal momento che si rifiut\u00f2 categoricamente di rimettere piede nella sua madrepatria dopo che Transilvania e Bukovina vennero annesse alla Romania. Tecnicamente cittadino ungherese ma residente in Austria, il governo della sua madrepatria non volle riconoscergli una pensione, ed in un primo tempo egli visse al limite della povert\u00e0, ricevendo sostentamento da un fondo di supporto organizzato in suo favore da alcuni suoi camerati. Nel 1926, per\u00f2, l'Ungheria stabil\u00ec per lui l'assegnazione di una pensione a condizione che fosse per\u00f2 egli stesso a ritirarla ogni volta a Budapest.\nFu proprio durante uno di questi suoi soggiorni a Budapest che Arthur Arz von Straussenburg ebbe un attacco di cuore e mor\u00ec, il 1\u00ba luglio 1935, venendo sepolto nel cimitero Kerepester di Budapest coi massimi onori militari.\nDurante gli ultimi anni si dedic\u00f2 anche alla scrittura, redigendo memorie e scritti storici sulla prima guerra mondiale ma, a differenza di molti suoi contemporanei, si astenne dal dare giudizi a livello politico."}
{"id": "3017223", "revid": "1305772", "url": "https://it.wikipedia.org/wiki?curid=3017223", "title": "Nelsonville", "text": ""}
{"id": "3017224", "revid": "144796", "url": "https://it.wikipedia.org/wiki?curid=3017224", "title": "Hermann K\u00f6vess von K\u00f6vessh\u00e1za", "text": ""}
{"id": "3017225", "revid": "834", "url": "https://it.wikipedia.org/wiki?curid=3017225", "title": "Never Talk to Strangers", "text": ""}
{"id": "3017226", "revid": "119926596", "url": "https://it.wikipedia.org/wiki?curid=3017226", "title": "Industria del software", "text": "L'industria del software \u00e8 il settore produttivo e commerciale dedicato allo sviluppo, alla manutenzione e alla pubblicazione del software, e alle attivit\u00e0 correlate come l'erogazione di servizi informatici e la formazione e la consulenza nel settore informatico.\nLa nascita e lo sviluppo dell'industria del software (a partire dagli anni sessanta, ha rivoluzionato l'information technology, portando tra l'altro alla nascita della disciplina dell'ingegneria del software, che si occupa dello sviluppo di tecniche, metodologie e strumenti per sviluppare il software su scala industriale.\nStoria.\nIl TERMINE \"software\" apparve sulla carta stampata solo nei tardi anni cinquanta, epoca in cui ancora non esisteva un mercato corrispondente. I programmi erano sviluppati principalmente dagli utenti, o dai rivenditori di hardware come UNIVAC e IBM. La prima societ\u00e0 a essere fondata con lo scopo esplicito di fornire software e servizi informatici fu la statunitense Computer Usage Company, nel 1955. L'industria del software inizi\u00f2 a espandersi negli anni sessanta quando i computer iniziarono a essere prodotti su vasta scala e venduti a universit\u00e0, enti governativi, e grandi imprese. Nello stesso periodo, i produttori di hardware iniziarono a vendere computer equipaggiati con sistemi operativi e ambienti di sviluppo.\nUna svolta decisiva si ebbe con l'immissione sul mercato di microcomputer relativamente economici da parte prima di DEC (Digital Equipment Corporation) e poi da altre aziende del settore, fra cui IBM con la celebre serie AS400. L'avvento dei microcomputer ebbe come conseguenza anche il rapido sviluppo di linguaggi e metodologie di programmazione. Una analoga rivoluzione fu portata a met\u00e0 degli anni settanta dalla nascita del personal computer, da cui ebbero origine una serie di nuovi mercati legati al software, dai videogiochi alle applicazioni da ufficio. Il sistema operativo DOS di Microsoft si impose in maniera netta su questo mercato.\nL'inizio del XXI secolo \u00e8 stato caratterizzato da un nuovo paradigma di commercio del software, noto come Software-as-a-Service (SAAS, \"software come servizio\"), che prevede la vendita, anzich\u00e9 dei programmi, di servizi offerti attraverso Internet e il Web e realizzati da programmi che rimangono unicamente in dotazione ai fornitori di tali servizi, senza essere fisicamente distribuiti agli utenti finali.\nStruttura e dimensioni del mercato.\nIl mercato a cui l'industria del software si rivolge \u00e8 strutturato in una quantit\u00e0 di settori, in ciascuno dei quali spiccano particolari aziende o gruppi; per esempio, il mercato del software di base (sistemi operativi, middleware, database) \u00e8 da tempo dominato da Microsoft, a cui si affiancano grandi gruppi come IBM, Sybase, VMWare, Oracle, mentre il software d'impresa o \"enterprise\" (ovvero di supporto ai processi d'ufficio, alla finanza, alla logistica, alle vendite e cos\u00ec via) \u00e8 appannaggio ancora di Microsoft per le applicazioni di produttivit\u00e0 personale, sebbene altri gruppi come Oracle, SAP AG, Sage e Infor prevalgano nelle applicazioni pi\u00f9 specificatamente gestionali e aziendali. L'insieme dei settori in cui si suddivide l'industria del software \u00e8 comunque estremamente ampio, e cos\u00ec la rosa delle compagnie dominanti nei rispettivi settori. Alcune imprese hanno fortemente verticalizzato la loro produzione, limitandosi in un settore molto ristretto allo scopo di battere la concorrenza di altri produttori meno specializzati; un esempio paradigmatico in questo senso \u00e8 BlackBoard, una software house poco nota al grande pubblico ma che ricava un fatturato di rilievo dal mercato delle applicazioni per le scuole.\nSecondo una ricerca del 2008, il volume d'affari complessivo dell'industria del software, a livello mondiale, si aggira sui 303 miliardi di dollari. Il 42% circa del mercato mondiale \u00e8 controllato da gruppi statunitensi."}
{"id": "3017228", "revid": "767487", "url": "https://it.wikipedia.org/wiki?curid=3017228", "title": "L'assalto dei granchi giganti", "text": "L'assalto dei granchi giganti (\"Attack of the Crab Monsters\") \u00e8 un film del 1956 diretto da Roger Corman.\nTrama.\nSu un'isola nell'oceano Pacifico un gruppo di scienziati continua l'esperimento, abbandonato improvvisamente tempo addietro, riguardante gli effetti delle radiazioni su piante e animali a seguito dei test condotti dagli Stati Uniti nell'atollo di Bikini nell'estate del 1946. Indagando scoprono che coloro che li hanno preceduti sono tutti morti, vittime di granchi mutanti enormi.\nI membri della spedizione vengono poi sistematicamente attaccati e uccisi dai granchi, che sono invulnerabili alla maggior parte delle armi a causa della mutazione nella loro struttura cellulare. Infine, scoprono che i granchi sono la causa dei terremoti e delle frane che stanno distruggendo l'isola. I membri della spedizione restanti lottano per sopravvivere sull'isola ma devono anche trovare un modo per fermare i granchi, prima che essi si riproducano e invadano gli oceani di tutto il mondo.\nProduzione.\nIl film \u00e8 stato girato nel Bronson Canyon, vicino a Los Angeles, nei pressi di una spiaggia di Malib\u00f9, e al Marineland del Pacifico, oceanario e parco acquatico in California (per le scene sott'acqua). \u00c8 una produzione a basso costo diretta dal prolifico regista di B-Movie Roger Corman. Il cast \u00e8 composto anche da personale addetto alla produzione, all'insegna del \"low budget\": lo sceneggiatore Charles B. Griffith interpreta il marinaio Tate mentre gli addetti agli effetti speciali dei mostri, Beach Dickerson e Ed Nelson, interpretano, rispettivamente, il marinaio Ron Fellows e Quinlan.\nDistribuzione.\nIl film fu distribuito negli Stati Uniti in modalit\u00e0 \"double feature\" (due film, al cinema o nei drive in, al prezzo di uno) insieme a \"Il vampiro del pianeta rosso\" (\"Not of This Earth\").\nPromozione.\nLa tagline \u00e8: \"From the depths of the sea... a tidal wave of terror!\" (\"Dalle profondit\u00e0 del mare ... un'ondata di terrore!\")."}
{"id": "3017229", "revid": "73843", "url": "https://it.wikipedia.org/wiki?curid=3017229", "title": "Asociaci\u00f3n Nacional de Gu\u00edas Scouts del Ecuador", "text": "L'Asociaci\u00f3n Nacional de Gu\u00edas Scouts del Ecuador \u00e8 l'associazione del guidismo in Ecuador. Il guidismo in Ecuador fu fondato nel 1919 e l'organizzazione divenne un membro del WAGGGS nel 1966.\nProgramma.\nL'associazione \u00e8 divisa in quattro branche in rapporto all'et\u00e0:\nEmblema.\nNel distintivo dei membri dell'Asociaci\u00f3n Nacional de Gu\u00edas Scouts del Ecuador \u00e8 presente il \"Mitad del Mundo\", monumento rappresentante l'equatore."}
{"id": "3017234", "revid": "33091853", "url": "https://it.wikipedia.org/wiki?curid=3017234", "title": "Medabots", "text": ""}
{"id": "3017236", "revid": "300067", "url": "https://it.wikipedia.org/wiki?curid=3017236", "title": "Demarcus Cousins", "text": ""}
{"id": "3017238", "revid": "300067", "url": "https://it.wikipedia.org/wiki?curid=3017238", "title": "De Marcus Cousins", "text": ""}
{"id": "3017239", "revid": "1793900", "url": "https://it.wikipedia.org/wiki?curid=3017239", "title": "National Defence Headquarters", "text": "La National Defence Headquarters (NDHQ) ha sede in Ottawa ed \u00e8 il quartier generale delle forze armate canadesi.\nAl NDHQ si riuniscono il ministero della difesa e i rappresentanti delle Forze Armate Canadesi ed \u00e8 diviso in vari uffici:"}
{"id": "3017240", "revid": "287204", "url": "https://it.wikipedia.org/wiki?curid=3017240", "title": "Asociaci\u00f3n de Muchachas Gu\u00edas de El Salvador", "text": "L'Asociaci\u00f3n de Muchachas Gu\u00edas de El Salvador \u00e8 l'associazione del guidismo in El Salvador. Il guidismo in El Salvador fu fondato nel 1945 e l'organizzazione divenne un membro del WAGGGS nel 1960.\nProgramma.\nL'associazione \u00e8 divisa in quattro branche in rapporto all'et\u00e0:\nIl loro motto \u00e8 \"Siempre Listas\"\nPromessa della guida.\nYo prometo por mi honor hacer cuanto de m\u00ed dependa para:"}
{"id": "3017241", "revid": "72396", "url": "https://it.wikipedia.org/wiki?curid=3017241", "title": "Liga II 2009-2010", "text": "Il campionato di Liga II di calcio 2009-2010 \u00e8 stata la settantesima stagione del secondo livello del campionato rumeno.\nSi sono qualificate per la Liga I come da regolamento anche le seconde classificate dei gironi, lo Sportul Studentesc per la Serie I e l'U Cluj per la Serie II.\nSerie I.\nLegenda:\n\u00a0\u00a0\u00a0\u00a0\u00a0 Promossa in Liga I 2010-2011\n\u00a0\u00a0\u00a0\u00a0\u00a0 Retrocesse in Liga III 2010-2011\nSerie II.\nLegenda:\n\u00a0\u00a0\u00a0\u00a0\u00a0 Promossa in Liga I 2010-2011\n\u00a0\u00a0\u00a0\u00a0\u00a0 Retrocesse in Liga III 2010-2011"}
{"id": "3017242", "revid": "1543377", "url": "https://it.wikipedia.org/wiki?curid=3017242", "title": "Giorgio Scarpati", "text": "e mosaicista anche.\nBiografia.\nNato e cresciuto a San Giorgio a Cremano, Giorgio Scarpati lasci\u00f2 il paese natio per Napoli, dove frequent\u00f2 la locale Accademia di Belle Arti. Non complet\u00f2 gli studi perch\u00e9, a ventuno anni, si trasfer\u00ec a Milano. Inizialmente trov\u00f2 lavoro presso un'incisoria, poi fu assunto dalla Societ\u00e0 Telefonica Interregionale Piemontese e Lombarda (Stipel).\nL'impiego fisso e il matrimonio non gli impedirono di coltivare i propri interessi artistici, che mantenne vivi fin dopo la seconda guerra mondiale, allorch\u00e9 decise d'abbandonare il posto sicuro alla Stipel per intraprendere il mestiere del pittore.\nLa sua prima \u201cpersonale\u201d si tenne a Milano nel 1947, lo stesso anno in cui Lucio Fontana fondava il suo Movimento Spazialista. Bench\u00e9 avesse fissato dimora a Giussano, Scarpati si mantenne culturalmente vicino al capoluogo lombardo e, contemporaneamente, riprese contatto con la terra d'origine mettendo in mostra le sue opere a Napoli.\nAlla pittura affianc\u00f2 altre due arti: l'illustrazione e il mosaico. Con la prima egli cre\u00f2 numerose e pregevoli opere, sulle quali spiccano le tavole ispirate alla vicenda dei Promessi Sposi. Con la seconda abbell\u00ec chiese (sopra tutte, quella dei Santi Filippo e Giacomo a Giussano) e mausolei privati (in particolare, la cappella Mattioni e Rossi a Gemonio).\nRest\u00f2, con orgogliosa determinazione, lontano dall'orbita delle tendenze di mercato. Dedicatosi all'arte sacra, compens\u00f2 la modesta remunerativit\u00e0 del proprio lavoro con il piacere di fare ci\u00f2 che pi\u00f9 lo ispirava. \u00abLa vita di artista \u00e8 stata dura e bellissima\u00bb, scrisse a un amico poco prima di morire.\nSi spense a Giussano, il 2 novembre 1987, all'et\u00e0 di 79 anni.\nTemi, stili e orientamenti.\nGiorgio Scarpati coniug\u00f2 l'arte alla fede. La sua opera, a partire dagli anni '50, si leg\u00f2 strettamente ai temi propri della religione cattolica. Segno distintivo delle sue creazioni \u00e8 una sorta di eterea, spirituale leggerezza, unita a una forte tensione verso l'alto. Il disegno di Scarpati procede per linee verticali e per piani sovrapposti. Capace di soavi equilibri compositivi, l'artista era parco nell'uso del colore e prodigo nella costruzione di trame, talvolta complicatissime, dove innumerevoli linee si intrecciano formando immagini di grande suggestione. Lontanissimo dallo stereotipo dell'artista stravagante e bizzoso, egli si mantenne al di fuori delle correnti e delle mode, non cerc\u00f2 di imporsi alla pubblica attenzione con gesti eclatanti (alla maniera, per es., di Piero Manzoni) e pag\u00f2, a causa della propria riservatezza, il prezzo di una scarsa notoriet\u00e0."}
{"id": "3017246", "revid": "287204", "url": "https://it.wikipedia.org/wiki?curid=3017246", "title": "7163 Barenboim", "text": "7163 Barenboim \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,2796153\u00a0UA e da un'eccentricit\u00e0 di 0,1871429, inclinata di 20,74370\u00b0 rispetto all'eclittica.\nL'asteroide \u00e8 dedicato al pianista e direttore d'orchestra argentino-israeliano Daniel Barenboim."}
{"id": "3017248", "revid": "131358", "url": "https://it.wikipedia.org/wiki?curid=3017248", "title": "Viitorul Costanza", "text": ""}
{"id": "3017249", "revid": "767487", "url": "https://it.wikipedia.org/wiki?curid=3017249", "title": "The Asphix", "text": "The Asphix \u00e8 un film del 1972, diretto da Peter Newbrook. \u00c8 una storia di ambientazione fantascientifica.\nTrama.\nUno scienziato di nome Hugo Cunningham, riesce a prevedere osservando un'aura oscura che appare vicino ad alcuni, chi sta per morire. L\"'Asphyx\" del titolo \u00e8 il nome, secondo antiche leggende, dello spirito che appare vicino alle persone preannunciandone la morte. Con l'aiuto del suo figlio adottivo cercher\u00e0 di vincere questo spirito ottenendone l'immortalit\u00e0 pagandone alla fine il prezzo."}
{"id": "3017251", "revid": "1305772", "url": "https://it.wikipedia.org/wiki?curid=3017251", "title": "Dominicus", "text": ""}
{"id": "3017258", "revid": "124808", "url": "https://it.wikipedia.org/wiki?curid=3017258", "title": "Torna a casa Lassie", "text": ""}
{"id": "3017261", "revid": "385321", "url": "https://it.wikipedia.org/wiki?curid=3017261", "title": "Support Your Local Sheriff!", "text": ""}
{"id": "3017262", "revid": "547034", "url": "https://it.wikipedia.org/wiki?curid=3017262", "title": "Anton Haus", "text": "Biografia.\nHaus entr\u00f2 nella marina austro-ungarica nel 1869, distinguendosi successivamente come istruttore all'Accademia Navale di Fiume, presso la quale pubblic\u00f2 anche un suo studio dal titolo \"Oceanografia e meteorologia marittima\" (1891). Ritornando al comando sul mare, Haus divenne capitano di corvetta durante l'operazione multinazionale nella Ribellione dei Boxer in Cina nel 1900-1901. Dopo la soppressione dell'insurrezione, egli rimase a Pechino sino al 1902.\nPromosso Viceammiraglio nel 1907, Haus fu inviato austro-ungarico alla conferenza di pace dell'Aia dal maggio al giugno di quello stesso anno. Nominato Ispettore di Flotta nel 1912, Haus succedette a Rodolfo Montecuccoli come Comandante di Marina e Capo della sezione navale del ministro della guerra dal 24 febbraio 1913.\nPer\u00f2, per via della gravit\u00e0 della situazione internazionale, Haus fu inspiegabilmente assente durante la crisi del luglio del 1914 che port\u00f2 allo scoppio del primo conflitto mondiale. Al cruciale consiglio della corona del 7 luglio 1914 si serv\u00ec di Karl Kailer von Kaltenfels quale suo rappresentante. Dallo scoppio della guerra, Haus venne nominato Comandante di Flotta. Quando l'Italia entr\u00f2 in guerra, Haus venne inviato con la propria flotta a bombardare Ancona e altri porti dell'Adriatico nella notte tra il 23 ed il 24 maggio 1915, lasciando ad ogni modo il combattimento a forze leggere di marina quali cacciatorpediniere, incrociatori e sottomarini.\nGrande stratega navale, Haus cerc\u00f2 ad ogni modo di rivalutare il ruolo della flotta durante la prima guerra mondiale anche se gran parte dei combattimenti si svolsero via terra, ricevendo nel contempo anche profonde critiche dalla sua controparte tedesca Alfred von Tirpitz e dallo staff generale dell'esercito tedesco che vedeva nel mantenimento di una flotta armata permanente nell'Adriatico un'inutile perdita di denaro. Egli comunque ricevette l'approvazione da parte del proprio comando generale ed in particolare dall'arciduca Carlo Stefano d'Asburgo-Teschen, comandante generale della flotta austriaca.\nNel 1916 fu l'unico ufficiale in servizio attivo nella marina militare austriaca (eccetto alcuni membri della famiglia imperiale) a venire promosso al grado di Grand'Ammiraglio.\nMor\u00ec di polmonite a Pola l'8 febbraio 1917 e venne sepolto nel cimitero navale (\"k.u.k. Marinefriedhof\").\nL'imperatore Carlo I d'Austria partecip\u00f2 ai suoi funerali e gli confer\u00ec postuma l'onorificenza di Commendatore dell'Ordine Militare di Maria Teresa.\nQuando Pola pass\u00f2 sotto l'amministrazione italiana, la salma di Haus venne trasferita a Vienna nel 1925."}
{"id": "3017264", "revid": "1305772", "url": "https://it.wikipedia.org/wiki?curid=3017264", "title": "New Alexandra", "text": ""}
{"id": "3017265", "revid": "88740", "url": "https://it.wikipedia.org/wiki?curid=3017265", "title": "New Athens", "text": ""}
{"id": "3017266", "revid": "88740", "url": "https://it.wikipedia.org/wiki?curid=3017266", "title": "New Auburn", "text": ""}
{"id": "3017269", "revid": "1983214", "url": "https://it.wikipedia.org/wiki?curid=3017269", "title": "New Baltimore", "text": ""}
{"id": "3017270", "revid": "88740", "url": "https://it.wikipedia.org/wiki?curid=3017270", "title": "New Boston", "text": ""}
{"id": "3017271", "revid": "106456", "url": "https://it.wikipedia.org/wiki?curid=3017271", "title": "New Brighton", "text": ""}
{"id": "3017275", "revid": "767487", "url": "https://it.wikipedia.org/wiki?curid=3017275", "title": "Burgus", "text": "Burgus (in latino, \"Burgi\" al plurale o \"Turris\") era una fortificazione di tarda et\u00e0 imperiale, nel cui significato poteva comprendere sia una torre sia un piccolo fortino, dotato di una fossato o di un \"vallum\" circostante. Il termine latino \"burgus\" deriverebbe dal greco \"purgos\".\nLa parola Burgus appare per la prima volta nei testi tardo antichi, come ad esempio con Flavio Vegezio nella sua \"Epitomae rei militaris\" o in Orosio, nella \"Historiae contra paganos\".\nA partire dal 369 sotto Valentiniano I, cominciarono ad essere creati i primi esempi di \"burgi\", vale a dire torri rettangolari a due piani, alte in media 8\u201312 m e larghe altrettanto, quasi fossero dei mini fortini che potevano contenere dei piccoli granai per le truppe di frontiera in movimento. Questo genere di costruzioni era essenzialmente uno sviluppo successivo delle torri di avvistamento del \"limes\" del I e II secolo, con torri molto pi\u00f9 grandi, spesso circondate da una palizzata e da un fossato. La prima datazione di queste costruzioni risalirebbe al IV secolo. Essi rappresentavano spesso un avamposto difensivo, che poteva comunicare con le retrovie o i grandi accampamenti militari dell'epoca, tramite un sistema di comunicazione visiva con torce o fal\u00f2.\nPresso queste costruzioni soggiornavano piccoli contingenti di soldati (\"limitanei\"), che avevano pi\u00f9 che altro il compito di vigilare lungo le frontiere. \u00c8 vero anche che col tempo, questi \"burgi\" cominciarono ad ingrandirsi fino ad avere la funzione di fortezza a protezione dei vicini villaggi, dentro la quale tendeva a rifugiarsi la popolazione contadina in caso di pericolo (invasioni barbariche), e comunque poteva ricoprire anche la funzione di \"riserva di grano\".\nLa base era normalmente di forma quadrata o rettangolare, in rari casi trapezoidale o circolare. Questa diversit\u00e0 non era casuale, torri quadrate se da un lato erano pi\u00f9 facili da costruire in tempi relativamente brevi, erano certamente meno resistenti all'impatto di proiettili o di arieti, mentre quelle circolari, tuttavia, erano molto pi\u00f9 difficili da costruire, sebbene fossero molto pi\u00f9 solidi."}
{"id": "3017276", "revid": "300067", "url": "https://it.wikipedia.org/wiki?curid=3017276", "title": "Waldyr Boccardo", "text": ""}
{"id": "3017277", "revid": "1714743", "url": "https://it.wikipedia.org/wiki?curid=3017277", "title": "Boleslao I di Boemia", "text": "Biografia.\nEra figlio di Vratislao I di Boemia e della di lui consorte Dahomira. Divenne duca di Boemia grazie all'assassinio di Venceslao I, suo fratello. L'omicidio avvenne durante un banchetto; pentito per il crimine commesso, Boleslao giur\u00f2 di educare suo figlio secondo i precetti della religione e d'iniziarlo alla carriera ecclesiastica. Sebbene sia stato ipotizzato che il fratricidio sia stato commesso anche per le politiche di Venceslao I, che si dimostravano molto liberali rispetto al Cristianesimo, \u00e8 necessario sottolineare che Boleslao I non ostacol\u00f2 affatto lo sviluppo del Cristianesimo in Boemia; ad esempio, richiese al Pontefice, tramite sua sorella Mlada, una suora, il permesso di edificare a Praga una diocesi; essa venne eretta un anno dopo la sua morte, nel 973, sottomessa all'arcivescovado di Magonza.\nDiversamente dal regno di Venceslao I, sotto Boleslao I la Boemia si oppose strenuamente al controllo imperiale, entrando in conflitto con Ottone I di Sassonia. Lo scontro, presumibilmente limitato ai confini fra i possedimenti imperiali e quelli boemi, si concluse nel 950, quando Boleslao I firm\u00f2 la pace con Ottone, promettendo di pagargli i tributi. Egli venne quindi sottoposto al di lui fratello Enrico I di Baviera. Nel 953, Boleslao I aiut\u00f2 l'imperatore a contrastare l'avanzata degli slavi. Due anni pi\u00f9 tardi, le armate germaniche e ceche si allearono contro i magiari nel vittorioso scontro di Lechfeld (955). \nDopo quest'ultima battaglia, le armate magiare tornarono in Boemia, da dove furono condotte nell'Alta Slesia e nella Piccola Polonia, sottomesse al dominio boemo.\nIl crescente peso politico della Polonia indusse Boleslao I a concordare un matrimonio fra sua figlia Dubrawka ed il principe Mieszko I di Polonia (965).\nAlla sua morte, sal\u00ec al trono suo figlio Boleslao il Pio.\nFamiglia e figli.\nSpos\u00f2 Biagota, si ascendenza sconosciuta. Bolesalo ebbe quattro figli, non si sa se tutti figli di Biagota. Essi erano:"}
{"id": "3017278", "revid": "1305772", "url": "https://it.wikipedia.org/wiki?curid=3017278", "title": "New Cumberland", "text": ""}
{"id": "3017281", "revid": "1305772", "url": "https://it.wikipedia.org/wiki?curid=3017281", "title": "New Florence", "text": ""}
{"id": "3017282", "revid": "88740", "url": "https://it.wikipedia.org/wiki?curid=3017282", "title": "New Hampton", "text": ""}
{"id": "3017284", "revid": "1305772", "url": "https://it.wikipedia.org/wiki?curid=3017284", "title": "New Harmony", "text": ""}
{"id": "3017285", "revid": "767487", "url": "https://it.wikipedia.org/wiki?curid=3017285", "title": "Commissario europeo per il mercato interno e i servizi", "text": "Il commissario europeo per il mercato interno ed i servizi \u00e8 un membro della Commissione europea. L'incarico \u00e8 attualmente ricoperto dal francese Thierry Breton.\nCompetenze.\nIl commissario ha il compito di dirigere lo sviluppo del Mercato unico europeo, promuovendo il libero movimento di persone, beni, servizi e capitali. Quindi \u00e8 chiaramente un incarico di primaria importanza ed \u00e8 divenuto ancora pi\u00f9 complesso per lo sviluppo del mercato unico dei servizi; perci\u00f2 un ampio settore di lavoro \u00e8 ora il controllo dei servizi finanziari, un argomento politicamente sensibile per alcuni stati membri.\nAl Commissario per il mercato interno e i servizi fa capo la Direzione generale per il mercato interno e i servizi, attualmente diretta dal britannico Jonathan Faull. Il commissario dirige anche l'Ufficio per l'armonizzazione nel mercato interno.\nIl commissario attuale.\nL'incarico \u00e8 attualmente ricoperto da Thierry Breton."}
{"id": "3017288", "revid": "1305772", "url": "https://it.wikipedia.org/wiki?curid=3017288", "title": "New Hartford", "text": ""}
{"id": "3017289", "revid": "647919", "url": "https://it.wikipedia.org/wiki?curid=3017289", "title": "Commissario europeo per il Mercato Interno", "text": ""}
{"id": "3017295", "revid": "484362", "url": "https://it.wikipedia.org/wiki?curid=3017295", "title": "Eritrea italiana", "text": ""}
{"id": "3017297", "revid": "1305772", "url": "https://it.wikipedia.org/wiki?curid=3017297", "title": "New Hudson", "text": ""}
{"id": "3017300", "revid": "88740", "url": "https://it.wikipedia.org/wiki?curid=3017300", "title": "New Lebanon", "text": ""}
{"id": "3017301", "revid": "88740", "url": "https://it.wikipedia.org/wiki?curid=3017301", "title": "New Lisbon", "text": ""}
{"id": "3017302", "revid": "88740", "url": "https://it.wikipedia.org/wiki?curid=3017302", "title": "New London", "text": ""}
{"id": "3017303", "revid": "287204", "url": "https://it.wikipedia.org/wiki?curid=3017303", "title": "Unagi", "text": "L' \u00e8 un ingrediente tipico della cucina giapponese. Sebbene in giapponese il termine indichi semplicemente l'anguilla (e pi\u00f9 esattamente dell\"anguilla japonica\"), un'anguilla tipica delle acque giapponesi, in italiano e nelle lingue occidentali in genere il termine viene usato per la sua carne preparata alla griglia e spesso insaporita con salsa di soia e altri aromi chiamata in giapponese kabayaki, a sua volta essenziale per la preparazione dell'unadon, una delle forme pi\u00f9 famose di donburi, e per il sushi.\nStoria.\nLe anguille sono state mangiate in Giappone per almeno 1.300 anni. Il primo documento, che si riferisce all'anguilla come alimento, \u00e8 il Fudoki, che fu pubblicato nel 713dC. A quel tempo, la gente tagliava le anguille in piccoli pezzi (ma poteva essere anche utilizzata una intera), poi li infilzava su uno spiedo, grigliandoli e poi immergendoli in pasta di soia o aceto. Da allora il modo di tagliare un'anguilla \u00e8 cambiato. Ora l'anguilla viene tagliata longitudinalmente e aperta, la lisca viene quindi rimossa prima di essere infilzata. Con la diffusione della salsa di soia in stile orientale-giapponese, chiamata koikuchi-shoyu, sono diventate sempre pi\u00f9 popolari le anguille marinate in questa salsa. A met\u00e0 del 1700, alcuni negozi di anguille iniziarono a servire anguille insaporite alla griglia o \"kabayaki\" avvicinando il sapore a quello che assaggiamo oggigiorno. Intorno al 1800, i ristoranti, che servivano una ciotola di riso condita con il kabayaki, chiamato unadon, divennero pi\u00f9 comuni, sebbene alcuni fossero piuttosto esclusivi. Alla fine dell'era Edo, il kabayaki era al contempo un piatto servito in alcuni ristoranti esclusivi, cos\u00ec come un cibo di strada da acquistare da un carrello o una bancarella di strada.\nProblematiche odierne.\nIl New Yorker ha riportato nel 2017 come nel 2013, il governo giapponese ha aggiunto l'Anguilla japonica alla sua Lista rossa ufficiale di pesci in via di estinzione, dopo che i ricercatori hanno scoperto che le popolazioni selvatiche di unagi erano diminuite di circa il 90% nel corso di soli tre decenni.\nI prezzi all'ingrosso delle anguille allevate e importate dalla Cina sono saliti immediatamente a un livello record facendo crescere ancora di pi\u00f9 i gi\u00e0 altissimi prezzi delle anguille \"selvatiche giapponesi\", catturate in natura, fino al cinquanta o al sessanta per cento in pi\u00f9.\nIl governo era in ritardo per riconoscere l'entit\u00e0 del problema, che aveva gi\u00e0 messo a dura prova molti famosi ristoranti specializzati. Alcuni, anche tra i pi\u00f9 famosi, avevano gi\u00e0 chiuso i battenti un anno prima che la specie fosse dichiarata in pericolo, e i ristoranti sopravvissuti acquistavano anguille a un prezzo dieci volte superiore al prezzo che avevano pagato solo otto anni prima.\nLe uova di anguilla si schiudono in mare ma l'animale cresce in acqua dolce, non pu\u00f2 essere efficacemente allevato in cattivit\u00e0, quindi gli stock allevati si affidano a giovani anguille, ossia le cieche conosciute in Giappone come \"anguille di vetro\", che vengono raccolte in mare, quindi portate a maturit\u00e0 in allevamenti di anguille in Cina, Corea e Giappone (spesso si tratta di cieche di origine europea con ricadute anche sulle specie nostrane).\nProprio la pesca eccessiva delle cieche \u00e8, senza dubbio, la fonte del problema. Ogni anno, i giapponesi mangiano pi\u00f9 di centomila tonnellate di anguille, che di solito ammontano a circa il settantacinque per cento del totale delle catture globali (scritto nel 2017). Circa la met\u00e0 di quel consumo annuale di anguille avviene durante i mesi estivi, quando la tradizione giapponese sostiene che il nutriente unagi aiuta a mantenere la propria resistenza contro gli effetti dell'afa estiva.\nNel settembre 2016, il Convenzione sul commercio internazionale delle specie minacciate di estinzione si \u00e8 riunito in Sudafrica, dove l'umore prevalente ha suggerito che l'Unione europea potrebbe appoggiare una moratoria sulla raccolta delle anguille, che potrebbe entrare in vigore in tre anni se passa. Ci\u00f2 potrebbe, in teoria, limitare il flusso di anguille di vetro europee verso i vivai cinesi che allevano anguille principalmente per il mercato giapponese. Ma si teme che ci\u00f2 comporterebbe semplicemente una crescente domanda di cieche catturate negli Stati Uniti.\n\u00c8 stato inoltre proposto di sostituire l'anguilla con un tipo di grongo (Conger myriaster) chiamato in giapponese anago, che per\u00f2 ha una forma simile ma una consistenza diversa una volta preparato. Un altro possibile sostituto \u00e8 il \"pesce gatto kindai\", un prodotto sviluppato dalla stessa universit\u00e0 che ha aperto la strada all'allevamento di tonno rosso a ciclo chiuso. L'universit\u00e0 ha affermato che il pesce gatto kindai non ha l'odore di pesce tipico del pesce gatto, risultato ottenuto attraverso uno speciale regime alimentare.\nPreparazione e caratteristiche.\nL'anguilla ovviamente \u00e8 cucinata in Giappone in molti modi. Ma ci\u00f2 che in Occidente chiamiamo \"unagi\" \u00e8 la preparazione secondo il metodo pi\u00f9 comune: il metodo \"kabayaki\" come menzionato prima. L'anguilla, aperta e diliscata, viene grigliata, quindi viene marinata in un composto che include salsa di soia, mirin e zucchero, alcune ricette prevedono anche sak\u00e8 e spezie. Viene poi servita glassata con una salsa simile alla marinatura.\nLo \"shirayaki unagi\", \u00e8 simile al kabayaki in quanto l'anguilla \u00e8 sfilettata, disossata, infilzata e grigliata. Tuttavia, nella cottura in stile shirayaki, l'anguilla viene arrostita senza \"salsa tare\" e condita solo con sale, un metodo di cottura che assicura che si riveli il sapore genuino dell'anguilla.\nIl modo di preparare l'anguilla in Giappone differisce da regione a regione. Ad esempio a Kant\u014d, che si trova nella parte orientale del Giappone, l'anguilla viene tagliata aperta lungo la spina dorsale e grigliata dalla parte posteriore. La ragione storica \u00e8 di evitare di tagliare l'anguilla dalla parte anteriore, come avrebbe fatto su di s\u00e9 un seguace del Bushido (che l\u00ec ha le sue radici) per motivi di onore.\nNel Kansai, invece tagliano il loro \"unagi\" dalla parte anteriore sin dal periodo Edo. Questa abitudine aveva un senso positivo perch\u00e9 rimandava ad un modo di dire della classe mercantile molto numerosa of Osaka, che si trova nel Kansai, in quel periodo.\nImpiego.\nOltre al diffuso \"nigiri sushi\" con unagi, ben noto anche nei ristoranti giapponesi in Italia, l\"'unagi\" viene usato anche in molti altri piatti, tra i quali il pi\u00f9 famoso \u00e8 l'unadon. Inventato nell'era Edo, circa 400 anni fa, questo stile rimane uno dei piatti standard della cucina giapponese.\nL'unadon viene preparato servendo piccole fette di unagi su una ciotola di riso. \nLo Hitsumabushi era originariamente un \"meibutsu\" (specialit\u00e0 locale) di Nagoya, tuttavia \u00e8 diventato popolare in altre parti del Giappone grazie al suo stile di servizio unico. L'unagi viene diviso in quattro porzioni. La prima porzione viene consumata sulla ciotola di riso, cos\u00ec come \u00e8. Il secondo viene coperto con condimenti come wasabi, cipolle verdi finemente affettate e nori tagliuzzata. La terza porzione viene consumata in modo simile alla seconda, cio\u00e8 con l'aggiunta di condimenti, ma ci viene versato sopra del t\u00e8 verde appena preparato o del brodo, in stile ochazuke. Per la quarte parte, si sceglie lo stile preferito da ripetere. Questo stile di anguilla si pensa abbia avuto origine alla fine dell'era Meiji.\nL\"'umaki\" invece \u00e8 un \"maki\" (rotolo) fatto con una frittata (tamago) sottilissima avvolta molte volte intorno ad un pezzo di unagi.\nEsiste anche un biscotto dolce chiamato \"torta Unagi\"."}
{"id": "3017304", "revid": "767487", "url": "https://it.wikipedia.org/wiki?curid=3017304", "title": "Shan Foster", "text": ""}
{"id": "3017306", "revid": "767487", "url": "https://it.wikipedia.org/wiki?curid=3017306", "title": "Draft NBA 2010", "text": "Il Draft NBA 2010 si \u00e8 svolto il 24 giugno 2010 al Madison Square Garden di New York."}
{"id": "3017308", "revid": "1442080", "url": "https://it.wikipedia.org/wiki?curid=3017308", "title": "Israel Open 2010 - Singolare", "text": "Il singolare dell'Israel Open 2010 \u00e8 stato un torneo di tennis facente parte dell'ATP Challenger Tour 2010.\nLu Yen-Hsun era il detentore del titolo, ma ha perso nel 2\u00ba turno contro Denis Gremelmayr.\nConor Niland ha battuto in finale 5\u20137, 7\u20136(5), 6\u20133 Thiago Alves."}
{"id": "3017310", "revid": "98077", "url": "https://it.wikipedia.org/wiki?curid=3017310", "title": "Matthew C. Perry", "text": ""}
{"id": "3017312", "revid": "765341", "url": "https://it.wikipedia.org/wiki?curid=3017312", "title": "Israel Open 2010 - Doppio", "text": "Il doppio dell'Israel Open 2010 \u00e8 stato un torneo di tennis facente parte dell'ATP Challenger Tour 2010.\nGeorge Bastl e Chris Guccione erano i detentori del titolo. Guccione non ha partecipato e Bastl ha partecipato al Sanremo Tennis Cup 2010.\nJonathan Erlich e Andy Ram hanno battuto in finale 6\u20134, 6\u20133 Alexander Peya e Simon Stadler."}
{"id": "3017315", "revid": "92723", "url": "https://it.wikipedia.org/wiki?curid=3017315", "title": "Palm Hills International Tennis Challenger 2010 - Singolare", "text": "Il singolare del Palm Hills International Tennis Challenger 2010 \u00e8 stato un torneo di tennis facente parte dell'ATP Challenger Tour 2010.\nIvo Min\u00e1\u0159 ha battuto in finale 3\u20136, 6\u20132, 6\u20133 Simone Vagnozzi."}
{"id": "3017317", "revid": "92723", "url": "https://it.wikipedia.org/wiki?curid=3017317", "title": "Palm Hills International Tennis Challenger 2010 - Doppio", "text": "Il doppio del Palm Hills International Tennis Challenger 2010 \u00e8 stato un torneo di tennis facente parte dell'ATP Challenger Tour 2010.\nMartin Slanar e Simone Vagnozzi hanno battuto in finale 6\u20133, 6\u20134 Andre Begemann e Dustin Brown."}
{"id": "3017318", "revid": "767487", "url": "https://it.wikipedia.org/wiki?curid=3017318", "title": "Kabayaki", "text": "Il \u00e8 un piatto tipico della cucina giapponese preparato con l'\"unagi\" (\"Anguilla japonica\"), ed \u00e8 parte dell'\"unadon\" (piatti donburi a base di anguilla), una delle forme pi\u00f9 famose di \"donburi\" (piatti preparati nelle ciotole). In Giappone, per tradizione viene consumato in particolare in un preciso giorno di fine estate chiamato \"Doyo-no-Ushi-no-Hi \"(Giorno del bue).\nPreparazione.\nSi prepara mettendo allo spiedo e alla griglia su fuoco a legna l\"'unagi\", insaporendo con una salsa a base di brodo d'anguilla, con l'aggiunta di \"sak\u00e8\" e salsa di soia. La pietanza \u00e8 ricca di proteine e molto nutriente.\nVarianti.\nNella regione del Kant\u014d viene passato al vapore prima di cuocere, mentre nel Kansai va direttamente alla griglia senza essere cotto a vapore."}
{"id": "3017319", "revid": "1442080", "url": "https://it.wikipedia.org/wiki?curid=3017319", "title": "Sanremo Tennis Cup 2010 - Singolare", "text": "Il singolare dello Sanremo Tennis Cup 2010 \u00e8 stato un torneo di tennis facente parte dell'ATP Challenger Tour 2010.\nKevin Anderson era il detentore del titolo, ma quest'anno ha partecipato al BMW Open 2010.\nGast\u00f3n Gaudio ha battuto in finale 7\u20135, 6\u20130 Mart\u00edn Vassallo Arg\u00fcello."}
{"id": "3017322", "revid": "1442080", "url": "https://it.wikipedia.org/wiki?curid=3017322", "title": "Sanremo Tennis Cup 2010 - Doppio", "text": "Il doppio dello Sanremo Tennis Cup 2010 \u00e8 stato un torneo di tennis facente parte dell'ATP Challenger Tour 2010.\nJurij \u0160\u010dukin e Dmitrij Sitak erano i detentori del titolo, ma quest'anno non hanno partecipato.\nDiego Junqueira e Mart\u00edn Vassallo Arg\u00fcello hanno battuto in finale 2\u20136, 6\u20134, [10\u20138] Carlos Berlocq e Sebasti\u00e1n Decoud."}
{"id": "3017325", "revid": "31886", "url": "https://it.wikipedia.org/wiki?curid=3017325", "title": "VDC Technologies", "text": "VDC Technologies S.p.A. \u00e8 stata un'azienda italiana operativa nel settore dell'elettronica, con sede e stabilimento ad Anagni, in provincia di Frosinone. Fondata nel 1964, dal 2005 faceva parte del gruppo multinazionale indiano Videocon.\nStoria.\nLa Ergon (1964-1970).\nL'azienda fu fondata nel 1964 a Roma, con la denominazione sociale \"Ergon S.p.A.\", come produttrice di cinescopi con la finalit\u00e0 di affrancare l'Italia dalle importazioni di televisori a colori, su iniziativa dell'imprenditore Arnaldo Piccinini, presidente della FARET-Voxson.\nNell'ambito del progetto di finanziamento dello sviluppo industriale e la realizzazione di infrastrutture di base nelle regioni meridionali, grazie ai contributi erogati dalla Cassa del Mezzogiorno e dall'Istituto Mobiliare Italiano, ad Anagni, in provincia di Frosinone, su un terreno di 168.000 m\u00b2 situato in localit\u00e0 Fratta Rotonda, fu costruito un ampio complesso industriale di 73.000 m\u00b2, inaugurato nel 1968, in cui furono trasferiti sede e produzione della Ergon, che inizialmente impieg\u00f2 2.000 addetti.\nDa Ergon a Videocolor (1971-2004).\nNel 1971, Ergon venne ceduta alla Videocolor SA, una \"joint-venture\" della francese Thomson-Brandt (51%) e della statunitense RCA (49%), e perci\u00f2 gli venne modificata la ragione sociale in \"Videocolor S.p.A.\". Videocolor divenne una delle pi\u00f9 importanti realt\u00e0 dell'industria componentistica elettronica nazionale, con prodotti venduti e installati a partner commerciali di livello internazionale. Fino al 1977, anno in cui sono partite le trasmissioni televisive a colori in Italia, il 95% dei cinescopi prodotti veniva esportato all'estero.\nNel 1982, Thomson-Brandt, nazionalizzata dallo Stato francese, assunse il controllo totale di Videocolor con l'acquisizione del 100% del suo capitale. L'azienda ciociara, malgrado fosse controllata da capitali stranieri, risent\u00ec comunque della situazione generale di crisi in cui precipit\u00f2 l'industria italiana dell'elettronica civile e della componentistica negli anni ottanta. Per queste ragioni, il Comitato Interministeriale per il coordinamento della Politica Industriale (CIPI), a seguito di richiesta pervenuta dal Ministero dell'industria, con deliberazione del 9 febbraio 1984, autorizz\u00f2 l'intervento pubblico con l'ingresso della REL, finanziaria del predetto ministero, nel capitale sociale di Videocolor con l'acquisizione di una quota del 20% e di un'iniezione di liquidit\u00e0 per 6 miliardi di lire, al fine di permettere la sua ristrutturazione e il risanamento. L'ingresso della REL favor\u00ec la ripresa di Videocolor, che nel 1986, con un fatturato di 400 miliardi di lire, fu l'unica tra tutte le aziende partecipate a registrare il bilancio in utile (1,5 miliardi di lire). Nel 1989, Videocolor riacquistava la quota del 20% della REL e l'azionista di riferimento tornava ad essere il Gruppo Thomson.\nIl periodo di massimo successo della Videocolor sono stati gli anni dal 1989 al 1996, quando si arrivavano a produrre annualmente 4,2 milioni di cinescopi (di cui molti di tipo flat) e si impiegavano circa 2.500 lavoratori. I cinescopi venivano montati non soltanto sui televisori Thomson, ma anche su quelli SABA e Telefunken. Il centro di ricerca e sviluppo situato all'interno dell'area industriale seguiva anche gli altri stabilimenti produttivi del Gruppo ed era tra i pi\u00f9 avanzati al mondo nella progettazione di nuovi processi industriali e macchinari per contenere gli scarti di produzione al di sotto dell'1%. Nel 1995, con una popolazione di 2.337 addetti, di cui 1.574 addetti alla produzione, il fatturato raggiunse i 1.018 miliardi di lire, il 5% del quale veniva impegnato in nuovi investimenti.\nDalla Thomson alla Videocon: la VDC Technologies ed il fallimento (2005-2012).\nNel 2005, il Gruppo Thomson decise di cedere la Videocolor insieme a tutti gli altri stabilimenti produttivi di tubi a raggi catodici nel mondo alla Videocon, multinazionale indiana produttrice di elettrodomestici. \nLa nuova propriet\u00e0 cambia denominazione all'azienda in \"VDC Technologies S.p.A.\", e muta anche tipo di produzione passando dai tubi catodici a 4 nuove linee: l'assemblaggio di televisori, la produzione di pannelli al plasma, di condizionatori d'aria, e la ricerca per un nuovo plasma. L'unico ramo di attivit\u00e0 che per\u00f2 mostra segni di crescita \u00e8 quello della produzione di televisori, sia - per qualche anno ancora, nonostante siano obsoleti - CRT, che, soprattutto, di tipo LCD, dal 2007 prodotti con il marchio Nordmende. L'investimento previsto dalla Videocon sulla fabbrica di Anagni \u00e8 di 307 milioni di euro per sostenere attivit\u00e0 industriali e di ricerca e sviluppo (di cui 185 milioni lasciati in dote dalla Thomson), a cui si aggiungevano i 36 milioni dello Stato e gli 11 milioni della Regione Lazio.\nNel giugno 2008, nell'ambito dell'incontro tenutosi presso il Ministero dello sviluppo economico e alla presenza delle parti sociali, la Videocon ha espresso la volont\u00e0 di disattendere gli impegni assunti, proponendo, come unica alternativa alla chiusura dello stabilimento, un ridimensionamento delle attivit\u00e0 al mero assemblaggio di prodotti propri. Per l'attivit\u00e0 di solo assemblaggio dei televisori, la manodopera impiegata \u00e8 di appena 400 unit\u00e0. Per la produzione di schermi al plasma di nuovo tipo, la propriet\u00e0 aveva addirittura comprato un'intera linea di produzione - nuova - a Taiwan, smontandola a importandola ad Anagni, in container con tutti macchinari che rimarranno per\u00f2 parcheggiati attorno al sito, chiusi ed inutilizzati. Pi\u00f9 tardi si scopr\u00ec che quella linea di produzione non era nuova, ma dismessa perch\u00e9 obsoleta da un produttore orientale mai identificato, e che i televisori al plasma commercializzati fino a quel momento erano stati importati tali e quali dalla Videocon, e non assemblati nello stabilimento di Anagni. Questi apparecchi rimasero per gran parte invenduti, perci\u00f2 nel 2009, le attivit\u00e0 della VDC vengono interrotte, e di conseguenza i 1.300 lavoratori dello stabilimento ciociaro vengono messi in cassa integrazione.\nVideocon mette in liquidazione l'azienda laziale nel 2010, e due anni pi\u00f9 tardi, il 25 giugno 2012, il Tribunale di Frosinone dichiara il fallimento della medesima con una perdita di 100 milioni di euro. Contestualmente, gli oltre mille dipendenti della VDC vengono messi in mobilit\u00e0. La Procura della Repubblica del tribunale del capoluogo laziale, esegu\u00ec successivamente un'indagine che rilev\u00f2 che si \u00e8 trattato di bancarotta fraudolenta, causata dalla cattiva condotta dei vertici della multinazionale indiana e degli amministratori.\nNell'ottobre del 2018, il compendio industriale ed immobiliare, oramai abbandonato ed in degrado, viene acquistato dalla societ\u00e0 Secomit Srl, con l'obbiettivo di una riacquisizione, recupero e reindustrializzazione dell'area.\nInformazioni e dati.\nVDC Technologies S.p.A. \u00e8 stata un'azienda controllata dalla multinazionale indiana Videocon della famiglia Dhoot, con sede e stabilimento ad Anagni, in provincia di Frosinone, che operava nel settore dell'elettronica di consumo. A sua volta, VDC possedeva una controllata, la Cervino Technologies S.r.l., anch'essa con sede ad Anagni, che si occupava dello stampaggio di materie plastiche.\nNel 2009, l'azienda laziale aveva in organico 1.296 dipendenti, e realizzava un fatturato di 93,1 milioni di euro ed una perdita dell'esercizio di 154 milioni.\nLo stabilimento di Anagni rappresenta il secondo sito industriale per dimensioni del Lazio dopo lo Stabilimento FCA di Cassino."}
{"id": "3017326", "revid": "226458", "url": "https://it.wikipedia.org/wiki?curid=3017326", "title": "Tubuli malpighiani dei ragni", "text": "I tubuli malpighiani negli aracnidi sono organi deputati al trasporto e all'escrezione situati nell'opistosoma.\nInsieme alle ghiandole coxali sono deputati all'escrezione soprattutto di guanina, adenina, xantina e di acido urico.\nEtimologia.\nIl nome deriva dal latino \"tubulus\", che significa \"canaletto, tubicino\", per la forma sottilissima; e dal nome del fisiologo italiano Marcello Malpighi che ne descrisse per primo struttura e funzione.\nMorfologia.\nQuesti organi hanno forma diverticolare e sono situati nell'opistosoma, presso il punto d'incontro fra l'intestino medio e l'intestino posteriore, o direttamente dall'intestino medio.\nI tubuli sono presenti anche negli artropodi tracheati (Esapodi e Miriapodi); mentre nei ragni sono organi interni e prendono forma soprattutto dall'intestino medio, nei tracheati sono posizionati nel derma e prendono forma dall'intestino posteriore."}
{"id": "3017327", "revid": "1442080", "url": "https://it.wikipedia.org/wiki?curid=3017327", "title": "Tail Savannah Challenger 2010 - Singolare", "text": "Il singolare del Tail Savannah Challenger 2010 \u00e8 stato un torneo di tennis facente parte dell'ATP Challenger Tour 2010.\nMichael Russell era il detentore del titolo, ma ha partecipato al Serbia Open 2010.\nKei Nishikori ha battuto in finale 6\u20134, 6\u20130 Ryan Sweeting."}
{"id": "3017328", "revid": "110157", "url": "https://it.wikipedia.org/wiki?curid=3017328", "title": "Hlohovec", "text": "Hlohovec (in ungherese \"Galg\u00f3c\", in tedesco: \"Freistadt(l) an der Waag\") \u00e8 una citt\u00e0 della Slovacchia, capoluogo del distretto omonimo, nella regione di Trnava.\nStoria.\nLa prima fonte storica a riferire di Hlohovec, il \"Secondo documento Zobor\", risale al 1113, quando viene menzionata una citt\u00e0 col nome di \"G\u00e1lg\u00f3c\". Nel 1362 Hlohovec ottenne il riconoscimento dei privilegi relativi all'essere una citt\u00e0. Le truppe ottomane presero la citt\u00e0 e la annessero al proprio impero nel 1663, mantenendone il controllo sino al 1685, anno in cui le truppe austriache ne sottrassero il controllo ai turchi.\nMonumenti.\nL'edificio pi\u00f9 importante del luogo \u00e8 un castello del 1720, costruito al posto di un insediamento slavo con roccaforte. Nel distretto del castello \u00e8 inoltre presente il teatro imperiale, costruito nel 1802 ed un padiglione barocco.\nPresso la piazza di San Michele \u00e8 situata la chiesa gotica dedicata all'omonimo santo. Accanto alla chiesa si trova la cappella di sant'Anna risalente al XVIII secolo. Ai margini della parte settentrionale del centro cittadino \u00e8 collocata la chiesa francescana, con relativo monastero, edificata nel 1492; parte del monastero \u00e8 occupata dal Museo di Storia nazionale e Geografia.\nIl luogo pi\u00f9 visitato della citt\u00e0 \u00e8 il parco antistante il castello ed il suo laghetto, su cui si affacciano rare specie vegetali, soprattutto vecchi aceri montani.\nSociet\u00e0.\nEvoluzione demografica.\nSecondo il censimento del 2001, la citt\u00e0 \u00e8 abitata da 23.729 cittadini; il 97,85% dei quali \u00e8 slovacco, lo 0,72% rom e lo 0,63% ceco. Inoltre, il 79,58% della popolazione cittadina \u00e8 cattolica, il 14,85% non \u00e8 legata ad alcun culto ed il 2,44% \u00e8 luterana."}
{"id": "3017330", "revid": "124747211", "url": "https://it.wikipedia.org/wiki?curid=3017330", "title": "HMS Grenade (H86)", "text": "La HMS \"Grenade\" (Pennant number H86), seconda nave da guerra britannica a portare questo nome, \u00e8 stata un cacciatorpediniere classe G della Royal Navy. Costruito nei cantieri Alexander Stephen and Sons, venne impostato il 3 ottobre 1934, varato il 12 novembre 1935 ed entr\u00f2 in servizio il 28 marzo 1936.\nServizio.\nAl momento dell'ingresso in servizio venne assegnata alla 1 Squadriglia cacciatorpediniere della \"Mediterranean Fleet\", rimanendo nel Mediterraneo fino allo scoppio della seconda guerra mondiale nel settembre 1939. Dopo l'inizio delle ostilit\u00e0 venne utilizzata con compiti di pattuglia e vigilanza anticontrabbando, venendo poi inviata in patria il 25 ottobre. Giunta a Plymouth il 2 novembre seguente venendo quindi utilizzata con compiti di pattuglia nelle acque sudoccidentali e nel canale della Manica. Il 7 novembre rimase danneggiata in una collisione con il cacciatorpediniere \"Grenville\", riportando danni alla poppa ed entrando quindi in cantiere a Falmouth per riparazioni. Tornata in servizio il 9 dicembre oper\u00f2 con base ad Harwich insieme alla flottiglia. Il 19 gennaio 1940 insieme alla \"Griffin\" recuper\u00f2 i sopravvissuti della \"Grenville\", affondata da una mina.\nIl 27 gennaio entr\u00f2 in cantiere per un raddobbo della durata di un mese, iniziando quindi le prove in mare il 27 febbraio ed entrando in collisione con l'incrociatore \"Orion\" il giorno stesso. Dopo alcune riparazioni di fortuna, venne trasferita ad Harwich per le riparazioni definitive che durarono fino al 3 aprile quando salp\u00f2 per riunirsi alla flottiglia ora con base a Scapa Flow. Dal 10 aprile scort\u00f2, insieme al cacciatorpediniere \"Encounter\" la petroliera \"British Lady\" a Skelfjord, nell'ambito degli sbarchi alleati in Norvegia, denominati Operazione Wilfred. Dal 14 aprile venne impiegata come scorta alla nave da battaglia \"Warspite\" e in missioni di supporto alle operazioni a terra. Il 27 aprile scort\u00f2 la portaerei \"Glorious\" diretta in patria per imbarcare nuovi aerei. Tornata nelle acque norvegesi due giorni dopo, partecip\u00f2 all'evacuazione delle truppe alleate da Namsos. Il 3 maggio soccorse, insieme alla \"Imperial\", i sopravvissuti del cacciatorpediniere \"Bison\", gravemente danneggiato in un attacco aereo e successivamente autoaffondato.\nTornata in patria dopo il fallimento della campagna di Norvegia, venne impiegata nel canale della Manica con compiti di pattuglia, rimanendo danneggiata in una collisione con il peschereccio \"Clayton Wyke\" nei pressi di Dover. Entrata in cantiere a Sheerness per riparazioni il 15 maggio, torn\u00f2 in servizio dieci giorni dopo venendo immediatamente impiegata nell'evacuazione delle truppe britanniche da Dunkerque, denominata Operazione Dinamo. Il 28 maggio soccorse i sopravvissuti della SS \"Abukir\", utilizzata per il trasporto truppe e affondata da una S-boot. In seguito nello stesso giorno imbarc\u00f2 871 soldati trasportandoli in patria, tornando nella zona il giorno seguente insieme ai cacciatorpediniere \"Gallant\" e \"Jaguar\". La \"Grenade\" venne quindi fatta oggetto di un attacco aereo durante il quale non riport\u00f2 danni. Poco dopo in un secondo attacco tre bombe colpirono l'unit\u00e0 causando un grave incendio. Dopo un tentativo di rimorchiarla in salvo, l'equipaggio abbandon\u00f2 la nave in fiamme. Poco dopo l'incendio, non pi\u00f9 controllato, giunse nelle stive causandone l'esplosione."}
{"id": "3017332", "revid": "1442080", "url": "https://it.wikipedia.org/wiki?curid=3017332", "title": "Tail Savannah Challenger 2010 - Doppio", "text": "Il doppio del Tail Savannah Challenger 2010 \u00e8 stato un torneo di tennis facente parte dell'ATP Challenger Tour 2010.\nCarsten Ball e Travis Rettenmaier erano i detentori del titolo. Ball non ha partecipato e Rettenmaier ha partecipato al Serbia Open 2010.\nJamie Baker e James Ward hanno battuto in finale 6\u20133, 6\u20134 Bobby Reynolds e Fritz Wolmarans."}
{"id": "3017333", "revid": "729019", "url": "https://it.wikipedia.org/wiki?curid=3017333", "title": "Corpo ciliare", "text": "Il corpo ciliare \u00e8 una struttura del bulbo oculare che forma, insieme alla coroide e all'iride la tonaca vascolare dell'occhio o uvea.\nDisposizione e rapporti.\nIl corpo ciliare si porta dall'iride alla coroide con la quale confina attraverso un solco, l'ora serrata.\n\u00c8 in rapporto posteriormente con la retina che lo ricopre con la sua parte ciliare.\nVascolarizzazione e innervazione.\nNel corpo ciliare, soprattutto nei processi ciliari, sono presenti capillari e vene tortuose.\nCome tutte le strutture del bulbo oculare, drenaggio linfatico si costituisce in spazi perivascolari, che comunicano con gli spazi delle meningi encefaliche dove poi la linfa si riversa.\nIl corpo ciliare \u00e8 servito dai \"nervi ciliari\" del ganglio ciliare che portano fibre sensitive ed effettrici viscerali. Queste ultime sono fibre parasimpatiche postgangliari del ganglio ciliare che si distribuiscono al muscolo ciliare che riceve anche fibre pregangliari dal nucleo viscerale dell'oculomotore.\nStruttura.\nIl corpo ciliare \u00e8 di forma circolare con uno spessore anteriore maggiore di quello posteriore. \u00c8 formato, in sezione trasversale, da:\nLungo i meridiani (sezione sagittale) viene suddiviso in:\nInoltre il corpo ciliare presenta diversi rilievi, i \"processi ciliari\", separati l'un l'altro dalle \"vallecule\" dalle quali dipartono fibre che si dirigono al cristallino formando l'apparato zonulare di Zinn.\nDerivazione embriologica.\nIl corpo ciliare si forma come un'estensione della coroide. I processi ciliari si formano dalla sua proiezione sul cristallino mentre la parte pigmentata dallo strato esterno del calice ottico che continua con lo strato dell'epitelio pigmentato della retina. La parte non pigmentata \u00e8 invece di dipendenza retinica, essendo la parte cieca. Il muscolo ciliare deriva dal mesenchimac tra i due foglietti del calice ottico.\nFunzione.\nLa presenza del muscolo ciliare rende il corpo ciliare una struttura determinante per la messa a fuoco degli oggetti durante la visione nel fenomeno dell'accomodamento. La contrazione delle fibre longitudinali spostano il corpo ciliare verso la cornea, mentre quelle circolari verso l'asse dell'occhio: le fibre zonulari si rilassano e il cristallino non essendo pi\u00f9 teso aumenta la sua curvatura.."}
{"id": "3017334", "revid": "1610933", "url": "https://it.wikipedia.org/wiki?curid=3017334", "title": "Il romanzo", "text": "Il romanzo \u00e8 una sorta di enciclopedia della collana \"Grandi opere\" di Einaudi, divisa in 5 volumi, a cura di Franco Moretti, che si \u00e8 avvalso di collaboratori della Stanford University e d'altri studiosi invitati secondo il campo di competenza. Ognuno dei volumi ha un inserto fotografico.\nStruttura dell'opera.\nI.\nIl primo volume, intitolato \"La cultura del romanzo\", si apre con un'introduzione di Mario Vargas Llosa che si chiede se \"\u00c8 pensabile il mondo moderno senza il romanzo?\" e si chiude con la riflessione speculare di Claudio Magris se \"\u00c8 pensabile il romanzo senza il mondo moderno?\" Nelle pagine centrali il volume cerca di organizzare la materia a partire dall'oralit\u00e0 come riflessione antropologica sul narrare, nei suoi rapporti con il soprannaturale, con la tradizione storiografica, e nelle varie forme: dal \"romance\" medievale di compagnia a corte, al romanzo dell'Ottocento, con i problemi di costruzione dell'interiorit\u00e0 e dei sentimenti borghesi, dalla scrittura femminile al rapporto epico con le popolazioni dell'America latina, dal consumo del libro di viaggio alle patologie derivate dalla lettura, dalla rappresentazione della complessit\u00e0 urbana ai rapporti con il cinema e il fumetto. \nII.\nIl secondo volume, intitolato \"Le forme\", analizza le forme che si sono susseguite storicamente, con riferimenti alla narratologia e alle tecniche (costruzione di mondi, rapporto dialogo-monologo, questioni di stile e di intreccio), ai manifesti di poetica, al rapporto con la realt\u00e0 e con l'industria editoriale, secondo la tradizione occidentale e orientale, in particolare cinese, giapponese e indiana.\nIII.\nIl terzo volume, intitolato \"Storia e geografia\", individua i luoghi di sviluppo della forma romanzo a partire dal Midrash e dalla Grecia antica, seguendo le varie lingue attraverso cui ha visto luce la narrazione.\nIV.\nIl quarto volume, intitolato \"Temi, luoghi, eroi\", spazia intorno a temi e \"topoi\" letterari senza distinzione di provenienza, ma in riferimento ai generi e ai \"trucchi del mestiere\" (manoscritto ritrovato, romanzo epistolare, meta-romanzo, cultura visiva) o ai luoghi d'elezione (la foresta, il mare, la strada).\nV.\nIl quinto volume, intitolato \"Lezioni\", raccoglie una serie di monografie su romanzi particolari (in qualche modo iniziate nei volumi precedenti, ma sviluppate qui pi\u00f9 a fondo secondo tipologie pi\u00f9 ampie).\nRomanzi e romanzieri messi in evidenza.\nTra i libri e gli autori presi in esame dall'opera, in ordine come appaiono nei volumi, spiccano Stendhal, Harriet Beecher Stowe, F\u00ebdor Dostoevskij, George Eliot, \u00c9mile Zola, Joseph Conrad, Marcel Proust, \"I dolori del giovane Werther\", \"Madame Bovary\", F\u00e9nelon, Eliza Haywood, \"Ettore Fieramosca\" di Massimo d'Azeglio, \"I quaderni di Malte Laurids Brigge\" di Rilke, Virginia Woolf, Luigi Pirandello, \"Il paesano di Parigi\" di Louis Aragon, M\u00e1rio de Andrade, \"Il maestro e Margherita\" di Bulgakov, Chr\u00e9tien de Troyes, il \"Lazarillo de Tormes\", Madeleine de Scud\u00e9ry, le \"Lettere persiane\" di Montesquieu, \"Il castello di Otranto\" di Horace Walpole, il \"Wilhelm Meister\" di Goethe, Walter Scott, Eug\u00e8ne Sue, H.G. Wells, Alejo Carpentier, \"Ulisse\" di Joyce, \"Satyricon\" di Petronio, Laurence Sterne, Gustave Flaubert, Raymond Roussel, Gertrude Stein, Fernando Pessoa, Jos\u00e9 Lezama Lima, Georges Perec, Ignacy Krasicki, Jos\u00e9 Joaqu\u00edn Fern\u00e1ndez de Lizardi, Futabatei Shimei, \"Chaka\" di Thomas Mofolo, \"La civetta cieca\" di Sadegh Hedayat, Samuel Beckett, Juan Rulfo, Jo\u00e3o Guimar\u00e3es Rosa, Julio Cort\u00e1zar, Alain Robbe-Grillet, Thomas Pynchon, Art Spiegelman, \"I promessi sposi\", \"L'ultimo dei Mohicani\", Emilio Salgari, Rudyard Kipling, Carlos Fuentes, Chinua Achebe, Vidiadhar Surajprasad Naipaul, Toni Morrison, Lu Xun, Milo\u0161 Crnjanski, Boris Pasternak, Beppe Fenoglio, Mario Vargas Llosa, Peter Weiss, Mao Dun, Leopoldo Marechal, Cyprian Ekwensi, Nagib Mahfuz, Guillermo Cabrera Infante, Orhan Pamuk, \"Clarissa\" di Richardson, \"Le affinit\u00e0 elettive\", \"La lettera scarlatta\" di Hawthorne, \"Guerra e pace\", \"Anna Karenina\", \"Nan\u00e0\", \"Tess dei D'Urbervilles\", Assia Djebar, \"Frankenstein\" di Mary Shelley, \"Notre-Dame de Paris\", \"Pinocchio\", \"Dr Jekyll e Mr Hyde\", \"Dracula\" di Bram Stoker, Frank Norris, Andr\u00e9 Breton, Apuleio, il \"Genji Monogatari\", il \"Roman de la Rose\", Fran\u00e7ois Rabelais, Miguel de Cervantes, Luis V\u00e9lez de Guevara, Madame de La Fayette, \"Il sogno della camera rossa\", Denis Diderot, Alessandro Manzoni, Honor\u00e9 de Balzac, \"Le anime morte\" di Gogol', \"Max Havelaar\" di Multatuli, \"Alice\" di Lewis Carroll, Ippolito Nievo, Victor Hugo, Joaquim Maria Machado de Assis, Henry James, Giovanni Verga, Mark Twain, Benito P\u00e9rez Gald\u00f3s, Boles\u0142aw Prus, Thomas Mann, Rabindranath Tagore, S\u014dseki Natsume, Jaroslav Ha\u0161ek, James Joyce, Italo Svevo, Franz Kafka, Alberto Moravia, Robert Musil, Carlo Emilio Gadda, Elsa Morante e Gabriel Garc\u00eda M\u00e1rquez.\nCome si vede una prospettiva mondiale che non si attarda sui prodotti di nessuna lingua, pur privilegiando i grandi romanzi russi, francesi e inglesi.\nCollaboratori.\nEspen Aarseth, Alberto Abruzzese, Aduke Adebayo, Eraldo Affinati, Roger Allen, April Alliston, Perry Anderson, Benedict Anderson, Susan Andrade, Giovanna Angeli, Jonathan Arac, Nancy Armstrong, Alberto Asor Rosa, John Austin, Giuliano Baioni, Mieke Bal, Ann Banfield, Walter Barberis, Mario Barenghi, Alessandro Baricco, Stefano Bartezzaghi, Piergiorgio Bellocchio, Marco Belpoliti, Alfonso Berardinelli, Mariolina Bertini, Clotilde Bertoni, Maurizio Bettini, Benedetta Bini, Piero Boitani, M. Keith Booker, Adriana Boscaro, Rachel Bowlby, John Brenkman, Jeffrey Brooks, Stefano Brugnolo, Christa B\u00fcrger, Peter Burke, Antonia Susan Byatt, Massimo Cacciari, Stefano Calabrese, Monica Centanni, Margaret Cohen, Paola Colaiacomo, Vittorio Coletti, Luiz Costa Lima, Daniel Cou\u00e9gnas, Pier Luigi Crovetto, Valentine Cunningham, Marco D'Eramo, Seamus Deane, Daniele Del Giudice, Michael Denning, Maria Di Salvo, Giuseppe Dierna, Thomas Dipiero, Lubom\u00edr Dole\u017eel, Milena Dolezelov\u00e1-Velingerov\u00e1, Margaret Doody, Ian Duncan, Umberto Eco, Ernest N. Emenyonu, Hans Magnus Enzensberger, Antonio Faeti, Nathalie Ferrand, Federico Ferrari, Giorgio Ficara, Franco Fido, Norma Field, Francesco FIorentino, Philip Fisher, Kate Flint, Ambrosio Fornet, L.O. Aranye Fradenburg, Roberto Francavilla, Ernesto Franco, Ken Frieden, Massimo Fusillo, Nadia Fusini, Andreas Gailus, Catherine Gallagher, Cesare Garboli, Mohammad R. Ghanoonparvar, Simon Gikandi, Roberto Gilodi, Sergio Givone, Jack Goody, Helena Goscilo, Wendy Griswold, Hans Ulrich H\u00e4gg, Ursula Heise, Jan Herman, Anne Herschberg Pierrot, Niklas Holzberg, Jongyon Hwang, Siberl Irzik, Fredric Jameson, Michel Jeanneret, Myra Jehlen, Steven Johnson, Priya Joshi, Eileen Julien, Declan Kiberd, Abdelfattah Kilito, Mladen Kozul, Efra\u00edn Kristal, Thomas Lahusen, Andreina Lavagetto, Fran\u00e7oise Lavocat, Stefano Levi Della Torre, Romano Luperini, Sergio Luzzatto, Peter Madsen, Claudio Magris, Giorgio Mariani, Elisa Mart\u00ed-L\u00f3pez, Gerald Martin, Edoarda Masi, Richard Maxwell, Donata Meneghelli, Pier Vincenzo Mengaldo, Marco Meriggi, Stephanie Merrim, Juliet Mitchell, Franco Moretti, Meenakshi Mukherjee, Francis Mulhern, Jean-Luc Nancy, Lorri G. Nandrea, Ardis L. Nelson, Salvatore Silvano Nigro, Marie-Louise Ollier, Francesco Orlando, Maria Teresa Orsi, Leo Ou-fan Lee, Jos\u00e9 Miguel Oviedo, Gioia Paradisi, Jale Parla, Nicol\u00f2 Pasero, Jos\u00e9 Luiz Passos, Thomas Pavel, Michael Peled Ginsburg, Gian Piero Piretto, Andrew H. Plaks, Christine Plant\u00e9, Alessandro Portelli, Marco Praloran, Maria Grazia Profeti, Adriano Prosperi, Ato Quayson, Jean-Michel Rabat\u00e9, Giovanni Ragone, James Raven, Franco Rella, Joan Ramon Resina, Francisco Rico, Bruce Robbins, Gian Carlo Roscioni, Rossana Rossanda, Edoardo Sanguineti, Giuseppe E. Sansone, Mario Santana, Beatriz Sarlo, Emanuella Scarano, Klaus R. Scherpe, Roberto Schwarz, Giuseppe Sertoli, Zohar Shavit, Klaus Shere, Walter Siti, Doris Sommer, Vittorio Strada, Enrico Testa, Sylvie Thorel-Cailleteau, William M. Todd, Paolo Tortonese, Katie Trumpener, Patrizio Tucci, Mario Vargas Llosa, Alberto Varvaro, Luisa Villa, Enrica Villari, Hayden White, Geoffrey Winthrop Young, Alex Woloch, Francesco Zambon, Susana Zanetti, Sofia Zani, Judith T. Zeitlin, Giorgio Ziffer, Clarisse Zimra e Jonathan Zwicker."}
{"id": "3017335", "revid": "1718925", "url": "https://it.wikipedia.org/wiki?curid=3017335", "title": "Marvel Entertainment", "text": "Marvel Entertainment, LLC (precedentemente nota come Marvel Enterprises (1998-2005) e Toy Biz, Inc.) \u00e8 un'azienda statunitense specializzata nell'intrattenimento, nata nel giugno 1998 dalla fusione di Marvel Entertainment Group, Inc. e ToyBiz. L'azienda \u00e8 una sussidiaria della Walt Disney Company ed \u00e8 nota principalmente per le sue divisioni Marvel Comics e, precedentemente, Marvel Television e Marvel Animation, ora parte dei Marvel Studios. I Marvel Studios, nati come divisione di Marvel Entertainment e noti per le loro produzioni cinematografiche, sono stati inglobati nei Walt Disney Studios nel 2015."}
{"id": "3017336", "revid": "212348", "url": "https://it.wikipedia.org/wiki?curid=3017336", "title": "New Castle (Pennsylvania)", "text": ""}
{"id": "3017340", "revid": "834", "url": "https://it.wikipedia.org/wiki?curid=3017340", "title": "New Castle, Delaware", "text": ""}
{"id": "3017341", "revid": "1305772", "url": "https://it.wikipedia.org/wiki?curid=3017341", "title": "Newtonia", "text": "Newtonia pu\u00f2 riferirsi a:"}
{"id": "3017342", "revid": "1305772", "url": "https://it.wikipedia.org/wiki?curid=3017342", "title": "Cevoli (disambigua)", "text": ""}
{"id": "3017346", "revid": "834", "url": "https://it.wikipedia.org/wiki?curid=3017346", "title": "Les amours de Lady Hamilton", "text": ""}
{"id": "3017350", "revid": "729019", "url": "https://it.wikipedia.org/wiki?curid=3017350", "title": "Maximilian Njegovan", "text": "Biografia.\nI primi anni.\nNjegovan nacque nel 1858 a Agram (attuale Zagabria). Dopo il diploma all'Accademia Navale di Fiume, egli entr\u00f2 nella flotta di stanza a Pola nel 1877 come \"Seekadett\". Nel 1893, dopo aver frequentato un breve corso d'istruzione per torpedinieri sulla \"Alpha\", ricevette il proprio primo comando sulla nave \"Condor\".\nDal 1898 al 1905 fu istruttore all'Accademia Navale di Fiume. Njegovan ottenne quindi il comando della nave da guerra \"Budapest\" sino al 1907. Dal 1907 al 1909 prest\u00f2 servizio come Comandante di Marina sotto la direzione di Rodolfo Montecuccoli, e come capo delle operazioni della sezione navale del ministero della guerra di cui Montecuccoli era a capo.\nPromosso contrammiraglio nel 1911 e viceammiraglio nel 1913, allo scoppio della prima guerra mondiale nel 1914 venne nominato comandante della 1\u00aa divisione del 1\u00ba squadrone da battaglia, piazzandosi sulla \"Tegetthoff\". Njegovan venne decorato con la croce di cavaliere dell'Ordine di Leopoldo per la sua brillante condotta nella direzione del bombardamento di Ancona quando l'Austria dichiar\u00f2 guerra all'Italia il 23/24 maggio 1915.\nComandante di flotta.\nNel febbraio del 1917 egli succedette al Grand'Ammiraglio Anton Haus come Comandante di Flotta. Promosso al rango di Ammiraglio, venne nominato capo della sezione della marina del ministero della guerra austriaco nell'aprile del 1917, succedendo a Karl Kailer von Kaltenfels. Dopo la Battaglia di Otranto del 14/15 maggio 1917 ricevette la I classe dell'Ordine della Corona Ferrea.\nNjegovan continu\u00f2 la strategia di Haus preservando la gran parte della flotta austriaca non direttamente coinvolta nel conflitto data la sua posizione pur non riuscendo a risolvere problematiche di peso come il problema del carburante o dei rifornimenti oltre alla naturale divisione etnica sulle opinioni della guerra di molti dei marinai, in parte austriaci e in parte italiani. Nel 1917, inoltre, si oppose categoricamente all'idea progettata dal \"Kaiser\" Guglielmo II di Germania ed avallata dall'Imperatore Carlo I d'Austria di invadere l'Italia passando per Venezia, via mare, utilizzando l'intera flotta austriaca per questo scopo. Egli giudic\u00f2 infatti tale azione improponibile e soprattutto inutile a livello strategico.\nL'ammutinamento di matrice comunista scoppiato a Cattaro nel febbraio del 1918, sottoline\u00f2 ulteriormente la necessit\u00e0 di avere un comandante di flotta maggiormente energico. Sollevato dal proprio incarico, Njegovan venne perci\u00f2 succeduto nella sua posizione da Mikl\u00f3s Horthy.\nRitiratosi il 1\u00ba marzo 1918, Njegovan trascorse il resto del periodo bellico a Pola. Pensionato e promosso Grand'Ammiraglio venne decorato con la gran croce dell'Ordine di Leopoldo in riconoscimento del servizio prestato a favore dell'Impero Austro-Ungarico.\nGli ultimi anni.\nDopo la guerra, Njegovan visse per un certo periodo a Venezia. La sua madrepatria Croazia divenne parte della nuova nazione di Iugoslavia, ed egli nel 1930 mor\u00ec a Zagabria, all'et\u00e0 di 71 anni, venendo sepolto nel cimitero di Mirogoj."}
{"id": "3017351", "revid": "1442080", "url": "https://it.wikipedia.org/wiki?curid=3017351", "title": "Canella Challenger 2010 - Singolare", "text": "Il singolare del Canella Challenger 2010 \u00e8 stato un torneo di tennis facente parte dell'ATP Challenger Tour 2010.\nBj\u00f6rn Phau ha battuto in finale 6\u20134, 6\u20132 Simone Bolelli."}
{"id": "3017352", "revid": "287204", "url": "https://it.wikipedia.org/wiki?curid=3017352", "title": "Stradivari Generale Kid", "text": "Lo Stradivari Generale Kid, ex-Stern \u00e8 un antico violoncello realizzato nel 1684 dal liutaio cremonese Antonio Stradivari. Tale violoncello \u00e8 stato suonato dal violoncellista inglese Leo Stern alla prima del concerto per violoncello in Si minore di Dvo\u0159\u00e1k a Londra, nel 1896.\nAlla morte di Stern (1904), il violoncello era valutato 6000$ statunitensi. Il suo valore attuale \u00e8 di circa 3,5 milioni di dollari.\nIl violoncello attualmente \u00e8 propriet\u00e0 della Los Angeles Philharmonic ed \u00e8 suonato da Peter Stumpf. Questi \u00e8 stato derubato dello strumento nel 2004; il violoncello \u00e8 stato successivamente recuperato."}
{"id": "3017353", "revid": "1442080", "url": "https://it.wikipedia.org/wiki?curid=3017353", "title": "Canella Challenger 2010 - Doppio", "text": "Il doppio del Canella Challenger 2010 \u00e8 stato un torneo di tennis facente parte dell'ATP Challenger Tour 2010.\nJames Cerretani e Adil Shamasdin hanno battuto in finale 6\u20133, 2\u20136, [11\u20139] Dustin Brown e Alessandro Motti.\nTeste di serie.\nLa prima testa di serie ha ricevuto un bye per il 2\u00ba turno"}
{"id": "3017356", "revid": "287204", "url": "https://it.wikipedia.org/wiki?curid=3017356", "title": "BNP Paribas Primrose Bordeaux 2010 - Singolare", "text": "Il singolare del BNP Paribas Primrose Bordeaux 2010 \u00e8 stato un torneo di tennis facente parte dell'ATP Challenger Tour 2010.\nMarc Gicquel era il detentore del titolo, ma quest'anno non ha partecipato.\nRichard Gasquet ha battuto in finale 4\u20136, 6\u20131, 6\u20134 Micha\u00ebl Llodra."}
{"id": "3017357", "revid": "486946", "url": "https://it.wikipedia.org/wiki?curid=3017357", "title": "Horatio McAllister", "text": ""}
{"id": "3017358", "revid": "287204", "url": "https://it.wikipedia.org/wiki?curid=3017358", "title": "BNP Paribas Primrose Bordeaux 2010 - Doppio", "text": "Il doppio del BNP Paribas Primrose Bordeaux 2010 \u00e8 stato un torneo di tennis facente parte dell'ATP Challenger Tour 2010.\nPablo Cuevas e Horacio Zeballos erano i detentori del titolo. Cuevas ha partecipato al Mutua Madrile\u00f1a Madrid Open 2010 e Zeballos non ha partecipato.\nNicolas Mahut e \u00c9douard Roger-Vasselin hanno battuto in finale 5\u20137, 6\u20133, [10\u20137] Karol Beck e Leo\u0161 Friedl."}
{"id": "3017359", "revid": "254059", "url": "https://it.wikipedia.org/wiki?curid=3017359", "title": "Tamagoyaki", "text": "Il , chiamato anche tamago o dashimaki, (letteralmente \"uovo fritto\" ) \u00e8 un piatto tipico della cucina giapponese, si tratta di una omelette giapponese. Viene chiamato anche atsuyaki Tamago che significa \"grosso uovo fritto\". \nPreparazione.\nLe uova vengono sbattute aggiungendo mirin e zucchero (per renderlo pi\u00f9 dolce) o salsa di soia e spezie. Poi il tutto viene fritto in una Makiyakinabe (una padella speciale) e, in alcune ricette, viene aggiunto del sak\u00e8.\nIl tamagoyaki \u00e8 uno dei piatti serviti a colazione e spesso viene incluso nel bent\u014d. Alcune preparazioni del sushi prevedono come avvolgimento il tamagoyaki al posto dell'alga nori.\nEsistono diversi tipi di tamagoyaki, sia dolci che salati.\nVarianti.\nIl \"dashimaki Tamago\" lo si ottiene aggiungendo del dashi, mentre diverso \u00e8 il \"usuyaki tamago\". "}
{"id": "3017362", "revid": "287204", "url": "https://it.wikipedia.org/wiki?curid=3017362", "title": "Busan Open Challenger Tennis 2010 - Singolare", "text": "Danai Udomchoke era il detentore del titolo, ma quest'anno non ha partecipato.\nLim Yong-Kyu ha battuto in finale 6\u20131, 6\u20134 Lu Yen-Hsun."}
{"id": "3017365", "revid": "287204", "url": "https://it.wikipedia.org/wiki?curid=3017365", "title": "Busan Open Challenger Tennis 2010 - Doppio", "text": "Il doppio del Busan Open Challenger Tennis 2010 \u00e8 stato un torneo di tennis facente parte dell'ATP Challenger Tour 2010.\nSanchai Ratiwatana e Sonchat Ratiwatana erano i detentori del titolo, ma hanno perso in semifinale contro Pierre-Ludovic Duclos e Yang Tsung-hua.\nRameez Junaid e Alexander Peya hanno battuto in finale 6\u20134, 7\u20135 Duclos e Yang."}
{"id": "3017367", "revid": "118031", "url": "https://it.wikipedia.org/wiki?curid=3017367", "title": "Caff\u00e8 Marocchino", "text": ""}
{"id": "3017369", "revid": "1442080", "url": "https://it.wikipedia.org/wiki?curid=3017369", "title": "Sarasota Open 2010 - Singolare", "text": "Il singolare dello Sarasota Open 2010 \u00e8 stato un torneo di tennis facente parte dell'ATP Challenger Tour 2010.\nJames Ward era il detentore del titolo, ma ha perso nel 1\u00ba turno contro V\u00edctor Estrella.\nKei Nishikori ha battuto in finale 2\u20136, 6\u20133, 6\u20134 Brian Dabul."}
{"id": "3017370", "revid": "484362", "url": "https://it.wikipedia.org/wiki?curid=3017370", "title": "Brooks Sports", "text": "Brooks Sports Inc. \u00e8 un'azienda fondata nel 1914 da Morris Goldenberg che produce scarpe da ginnastica e attrezzature sportive per calcio e sport da corsa. Brooks, in origine, produceva scarpe per sport come baseball e tacchetti per il calcio intorno agli anni '20.\nNel 1979, Brooks vest\u00ec i campioni del mondo di baseball dei Pittsburgh Pirates negli Stati Uniti e in seguito cominciarono anche delle sponsorizzazioni nel mondo del calcio, iniziando dalla Federazione calcistica cilena.\nIl nome Brooks deriva dall'inglesizzazione del cognome Bruchs, appartenente alla moglie del fondatore."}
{"id": "3017371", "revid": "83531", "url": "https://it.wikipedia.org/wiki?curid=3017371", "title": "Stradivari Servais", "text": "Lo Stradivari Servais (pronunciato ) \u00e8 un violoncello realizzato nel 1701 da Antonio Stradivari. Prende il nome dal violoncellista belga Adrien-Fran\u00e7ois Servais (1807-1866), che suon\u00f2 questo strumento. Si tratta di uno strumento eccellente e in ottimo stato di conservazione, munito ancora dell'etichetta originale.\nIl violoncello \u00e8 stato acquistato per Servais dal principe russo Yusupov intorno al 1845 ed \u00e8 stato poi ceduto a suo figlio. Lo strumento \u00e8 stato infine donato da Charlotte Bergen al \"Museo Nazionale di Storia Americana\" dello Smithsonian Institution. Il Servais \u00e8 stato impiegato nel 1992 da Anner Bijlsma per registrare le suite per violoncello solo di Johann Sebastian Bach."}
{"id": "3017372", "revid": "1442080", "url": "https://it.wikipedia.org/wiki?curid=3017372", "title": "Sarasota Open 2010 - Doppio", "text": "V\u00edctor Estrella e Santiago Gonz\u00e1lez erano i detentori del titolo, ma Gonz\u00e1lez ha partecipato al Zagreb Open 2010.\nEstrella ha fatto coppia con Bruno Rodr\u00edguez, ma ha perso nei quarti di finale contro Treat Conrad Huey e Harsh Mankad.\nIl doppio del torneo di tennis Sarasota Open 2010, facente parte della categoria ATP Challenger Tour, ha avuto come vincitori Brian Battistone e Ryler DeHeart che hanno battuto in finale 5\u20137, 7\u20136(4), [10\u20138] Gero Kretschmer e Alex Satschko."}
{"id": "3017373", "revid": "1442080", "url": "https://it.wikipedia.org/wiki?curid=3017373", "title": "Zagreb Open 2010 - Singolare", "text": "Il singolare dello Zagreb Open 2010 \u00e8 stato un torneo di tennis facente parte dell'ATP Challenger Tour 2010.\nMarcos Daniel era il detentore del titolo, ma ha perso in semifinale contro Jurij \u0160\u010dukin.\nSchukin ha battuto in finale 6\u20133, 7\u20135 Santiago Ventura."}
{"id": "3017375", "revid": "1442080", "url": "https://it.wikipedia.org/wiki?curid=3017375", "title": "Zagreb Open 2010 - Doppio", "text": "Peter Luczak e Alessandro Motti erano i detentori del titolo, ma Luczak non ha partecipato e Motti ha deciso di partecipare al Canella Challenger 2010.\nIl doppio del torneo di tennis Zagreb Open 2010, facente parte della categoria ATP Challenger Tour, ha avuto come vincitori Andre Begemann e Matthew Ebden che hanno battuto in finale 7\u20136(5), 5\u20137, [10\u20133] Rub\u00e9n Ram\u00edrez Hidalgo e Santiago Ventura."}
{"id": "3017377", "revid": "287204", "url": "https://it.wikipedia.org/wiki?curid=3017377", "title": "Trofeo Paolo Corazzi 2010 - Singolare", "text": "Il singolare del Trofeo Paolo Corazzi 2010 \u00e8 stato un torneo di tennis facente parte dell'ATP Challenger Tour 2010.\nBenjamin Becker era il detentore del titolo, ma quest'anno non ha partecipato.\nDenis Gremelmayr ha battuto in finale 6\u20134, 7\u20135 Marius Copil."}
{"id": "3017385", "revid": "1442080", "url": "https://it.wikipedia.org/wiki?curid=3017385", "title": "Tendon (gastronomia)", "text": "Il , \u00e8 un piatto tipico della cucina giapponese, ricorda per preparazione il katsudon.\nPreparazione.\nViene preparato in una ciotola (ovvero il donburi, costituito con una base di riso) con uovo e tempura di scampi o gamberi."}
{"id": "3017386", "revid": "767487", "url": "https://it.wikipedia.org/wiki?curid=3017386", "title": "Carlos Cill\u00f3niz", "text": "Carriera.\nIn carriera, Cill\u00f3niz gioc\u00f2 per l'Universitario e per il col quale prese parte al Mondiale 1930."}
{"id": "3017389", "revid": "729019", "url": "https://it.wikipedia.org/wiki?curid=3017389", "title": "Jean de Corbeil", "text": "Biografia.\nEra figlio di Jean de Corbeil signore di Grez-sur-Loing, nipote del vescovo Guillaume de Grez conte di Beauvais e Pari di Francia, e fratello di Guillaume de Corbeil vescovo di Auxerre e cancelliere di Francia nel 1308.\nEra maresciallo di Francia quando fu inviato da Filippo IV nelle Fiandre nel 1308.\nNell'accordo fra Roberto III delle Fiandre e gli abitanti di Douai, confermato dal re di Francia nell'ottobre 1311, \u00e8 menzionato coi titoli di maresciallo di Francia e commissario del Re.\nDi nuovo nelle Fiandre nel 1313, fu tra i signori che Luigi X nomin\u00f2 nel maggio 1315 per trattare la pace con Luigi I di Nevers, figlio di Roberto III.\nServ\u00ec ancora nelle Fiandre nel 1318 sotto Luigi d'\u00c9vreux e mor\u00ec nel novembre dello stesso anno."}
{"id": "3017390", "revid": "110157", "url": "https://it.wikipedia.org/wiki?curid=3017390", "title": "Richard Dawkins Foundation for Reason and Science", "text": "La Richard Dawkins Foundation for Reason and Science (RDFRS o RDF) \u00e8 un'organizzazione no-profit fondata dal biologo britannico Richard Dawkins nel 2006.\nLa fondazione.\nI suoi amministratori sono Richard Dawkins e Claire Enders nel Regno Unito, con J. Anderson e Todd Thomson Stiefel negli Stati Uniti.\nTra i suoi scopi la RDF intende finanziare la ricerca sugli aspetti psicologici della \"credenza\" e della religione, finanziare programmi di educazione scientifica, pubblicizzare e sostenere le organizzazioni caritatevoli di stampo laico.\nIl 2 aprile 2007, sul sito web della Fondazione \u00e8 stato lanciato un negozio online, con \"Growing Up in the Universe\", un DVD di lezioni a partire dal 1991. Da allora, sotto la supervisione del direttore creativo Josh Timonen, molti altri progetti video sono stati lanciati sul sito. Brevi filmati sulle idee e sui concetti basilari della scienza, disponibili on line gratuitamente per essere utilizzati come una risorsa didattica.\nDawkins, in una nota a pi\u00e8 di pagina del libro \"Il pi\u00f9 grande spettacolo della Terra\", si lamenta che lo status privilegiato di esentasse pu\u00f2 essere acquisito molto pi\u00f9 facilmente dalle organizzazioni religiose, in caso contrario occorre le organizzazioni laiche \"devono fare i salti mortali\" per dimostrare di esserne degni. In quanto per ottenere tale stato per l'organizzazione sono state necessarie procedure burocratiche \"lunghe\" e \"molto costose\". Egli cita una lettera del \"Charity Commission\", che dichiar\u00f2: \"Non \u00e8 chiaro come il progresso della scienza possa portare verso un miglioramento mentale e morale dei cittadini. Vi preghiamo di fornirci le prove di ci\u00f2 o di spiegarci come [la RDF] sia collegata alla promozione dell'umanesimo e del razionalismo.\" A partire dal 14 settembre 2007, \u00e8 stato accettata la richiesta dello status di no-profit per la RDF negli Stati Uniti e nel Regno Unito.\nLo scrittore credente Marion Ledwig suggerisce che la fondazione potrebbe essere nata con lo scopo di essere una controparte atea della John Templeton Foundation, un'organizzazione accusata da Dawkins, ne \"L'illusione di Dio\", di voler corrompere la scienza."}
{"id": "3017391", "revid": "767487", "url": "https://it.wikipedia.org/wiki?curid=3017391", "title": "De poetis", "text": "Il De poetis era un'opera di Marco Terenzio Varrone, non pervenuta. \nStruttura.\nL'opera, in pi\u00f9 di un libro apparteneva al gruppo di studi storico-letterari e filologici dell'erudito reatino, che si doveva ispirare al \"Sui poeti\" di Aristotele.\nL'opera, con cui Varrone perfezion\u00f2 il genere della biografia letteraria (inaugurato da Santra), era probabilmente una piccola storia della produzione letteraria latina in poesia; ogni biografia doveva chiudersi con un epigramma sulla gloria o la morte del poeta, viste le citazioni di questo tipo negli antichi, con tre epigrammi funebri per Nevio, Plauto e Pacuvio, attestati esplicitamente da Aulo Gellio come di Varrone. Si pu\u00f2 pensare che anche un epigramma su Ennio riportato da Cicerone, grande amico del Reatino, sia tratto da quest'opera."}
{"id": "3017395", "revid": "1305772", "url": "https://it.wikipedia.org/wiki?curid=3017395", "title": "Charles Philippe Lafont", "text": "Biografia.\nLafont ha ricevuto le sue prime lezioni di musica da sua madre. Successivamente ha studiato con Rodolphe Kreutzer e Pierre Rode, che l'hanno impostato sulla scuola di Viotti.\nLafont \u00e8 stato uno dei pi\u00f9 importanti esponenti della scuola violinistica francese. Gi\u00e0 nel 1792 inizi\u00f2 una proficua tourn\u00e9e di concerti in Europa. Allo scoppio della Rivoluzione francese Lafont abbandon\u00f2 la Francia, dove sarebbe tornato nel 1815, viaggiando in Europa. Durante questo periodo divenne violinista presso la corte dello zar Alessandro I. Al ritorno in patria divenne primo violino presso la corte di Luigi XVIII e accompagnatore musicale della duchessa di Berry. Lafont \u00e8 morto in un incidente nel 1839, sulla strada tra Bagn\u00e8res-de-Bigorre e Tarbes, a causa del ribaltamento della carrozza sulla quale viaggiava."}
{"id": "3017396", "revid": "1305772", "url": "https://it.wikipedia.org/wiki?curid=3017396", "title": "ORF 1", "text": "ORF 1 \u00e8 un canale televisivo austriaco appartenente all'azienda di radiotelevisione pubblica ORF. Oltre che in Austria, questo canale si pu\u00f2 ricevere anche in Alto Adige tramite il canale televisivo RAS.\nProgrammazione.\nORF 1 \u00e8 dedicata soprattutto a programmi sportivi e a programmi per giovani."}
{"id": "3017397", "revid": "486946", "url": "https://it.wikipedia.org/wiki?curid=3017397", "title": "ORF1", "text": ""}
{"id": "3017398", "revid": "121677285", "url": "https://it.wikipedia.org/wiki?curid=3017398", "title": "Mario de las Casas", "text": "Carriera.\nIn carriera, de las Casas gioc\u00f2 per l'Universitario e per il col quale prese parte al Mondiale 1930 e al Campeonato Sudamericano de Football 1935."}
{"id": "3017401", "revid": "106870", "url": "https://it.wikipedia.org/wiki?curid=3017401", "title": "Santa Croce al Flaminio", "text": ""}
{"id": "3017403", "revid": "767487", "url": "https://it.wikipedia.org/wiki?curid=3017403", "title": "Bengt J\u00f6nsson Oxenstierna di Svezia", "text": "Biografia.\nDurante l'Unione di Kalmar assunse il potere dello stato insieme al fratello, per pochi mesi nell'anno 1448. Ricopr\u00ec innumerevoli cariche importanti al tempo, fu membro del consiglio superiore della Svezia e primo ministro in Uppland (l'anno \u00e8 incerto 1439 o 1440)."}
{"id": "3017406", "revid": "287204", "url": "https://it.wikipedia.org/wiki?curid=3017406", "title": "Falling into You Tour", "text": "Il Falling into You Tour \u00e8 il terzo tour mondiale della cantante pop C\u00e9line Dion. Fu organizzato per supportare il suo album \"Falling into You\", che divenne uno dei dischi pi\u00f9 venduti della storia con 32 milioni di copie.\nInformazioni sul tour.\nIl suo precedente \"D'eux Tour\" termin\u00f2 solo poco pi\u00f9 di un mese prima dell'inizio di questo, che visit\u00f2 un numero maggiore di Nazioni.\nNel febbraio 1996, C\u00e9line Dion ha annunciato il lancio del suo \"Falling into You Tour\" a sostegno di un nuovo album.\nC\u00e9line part\u00ec da Perth, Australia Occidentale, nel marzo 1996, e si esib\u00ec in un primo momento in Australia, con un concerto anche in Nuova Zelanda.\nIn seguito la Dion approd\u00f2 in Canada e Stati Uniti.\nTenne poi concerti nelle arene in Europa, come Bercy a Parigi e il FilaForum di Assago a Milano, il suo primo concerto in Italia.\nC\u00e9line Dion si esib\u00ec in numerosi concerti in Giappone, e tenne un concerto anche in Corea del Sud. Le venne commissionato inoltre un concerto privato dal Sultano del Brunei a Bandar Seri Begawan.\nNel giugno 1997, C\u00e9line Dion si esib\u00ec infine in alcuni dei pi\u00f9 grandi stadi europei, cantando di fronte a folle che andavano dai 35.000 ai 70.000 spettatori. Si esib\u00ec a Dublino, Londra, Amsterdam, Bruxelles, Copenaghen, Berlino e Zurigo, dove il \"Falling into You Tour\" si concluse il 26 giugno al Letzigrund Stadion.\nComplessivamente, il tour dur\u00f2 pi\u00f9 di un anno, contando 149 concerti in 18 Paesi diversi (includendo il concerto in Brunei).\nBroadcasts and recordings.\nIl 14-15 marzo 1997, mostra presso la Mid-South Coliseum a Memphis, sono stati filmati e il concerto trasmesso in televisione. \u00c8 stato inoltre pubblicato il VHS nel novembre 1998. Il DVD avrebbe dovuto essere pubblicato il 27 febbraio 2008 in Giappone, ma \u00e8 stato annullato."}
{"id": "3017408", "revid": "121676945", "url": "https://it.wikipedia.org/wiki?curid=3017408", "title": "Alberto Denegri", "text": "Carriera.\nIn carriera, Denegri gioc\u00f2 per l'Universitario e per il col quale prese parte al Mondiale 1930 giocando contro la Romania e l'."}
{"id": "3017411", "revid": "1318658", "url": "https://it.wikipedia.org/wiki?curid=3017411", "title": "Joseph Lambert Massart", "text": "Venne avviato alla carriera musicale dal padre e dal fratello Jean-Joseph, quindi studi\u00f2 con Ambroise Delaveux. Debutt\u00f2 in pubblico presso il \"Th\u00e9\u00e2tre Royal\" di Liegi il 26 marzo 1822. Nonostante l'appoggio del re, non venne ammesso al Conservatorio di Parigi (allora diretto da Cherubini), in quanto straniero. Studi\u00f2 violino in privato presso Rodolphe Kreutzer, entrando in conservatorio solo nel 1829, come studente di composizione (allievo di P.J. Zimmerman). Inizi\u00f2 a riscuotere successo pubblico come violinista negli anni '30, dopo aver suonato in alcuni Concert Spirituel. Nel 1837 ebbe in breve tempo (due settimane) una serie di importanti concerti con Franz Liszt, Sigismund Thalberg e Th\u00e9odore Labarre che accrebbero notevolmente la sua reputazione. La sua collaborazione con Listz dur\u00f2 diversi anni.\nNel 1843 \u00e8 divenuto insegnante presso lo stesso Conservatorio di Parigi, dove rimase in carica per 47 anni. Fu un grande didatta, fra i suoi allievi spiccano Fritz Kreisler, Eug\u00e8ne Ysa\u00ffe, Henryk Wieniawski, Alfred De S\u00e8ve e Charles Martin Loeffler. Nonostante ci\u00f2, non si interess\u00f2 alla composizione e non scrisse alcun lavoro didattico proprio. Ha pubblicato \"L'arte di studiare i capricci di Kreutzer\", un supplemento di 412 variazioni da studio dei capricci con diteggiature e arcate, desunte dallo studio con il suo maestro.\nDal suo ingresso in cattedra presso il conservatorio, concentr\u00f2 la sua attivit\u00e0 concertistica nell'ambito cameristico abbandonando le esibizioni solistiche. Infatti, Massart aveva una brillante tecnica, ma era molto modesto e non aveva il carattere forte di un solista virtuoso. Egli fu anche un valido quartettista e suon\u00f2 spesso con sua moglie, la pianista Louise Agia\u00e9 Masson (1827\u201387). Suonava spesso con i suoi migliori allievi e teneva serate musicali con artisti prestigiosi presso la sua abitazione. Dopo il 1850 le sue apparizioni pubbliche divennero sempre pi\u00f9 rare, ma la sua grande fama continuava ad attirare allievi da tutta Europa, grazie anche al fatto che il Conservatorio di Parigi non impediva pi\u00f9 l'ammissione agli stranieri, diversamente da quando egli era studente.\nMor\u00ec a Parigi il 13 febbraio 1892."}
{"id": "3017414", "revid": "283141", "url": "https://it.wikipedia.org/wiki?curid=3017414", "title": "Lambert Massart", "text": ""}
{"id": "3017415", "revid": "921573", "url": "https://it.wikipedia.org/wiki?curid=3017415", "title": "Masanobu And\u014d", "text": "Biografia.\nEntrato adolescente nel mondo dello spettacolo, And\u014d ha dimostrato nella sua ricca carriera di essere estremamente duttile e portato per una vasta gamma di ruoli: ha interpretato il tarato mentale in \"Innocent World\", il banchiere di \"Space Travelers\", il dottore in \"Transparent\", il ninja e samurai in \"Red Shadow\" e persino un cadavere in \"Monday\". Tuttavia, il ruolo per cui \u00e8 pi\u00f9 conosciuto a livello mondiale \u00e8 quello di uno dei pi\u00f9 grandi cattivi della storia del cinema giapponese, il gelido Kazuo Kiriyama, nel controverso quanto celebre capolavoro di Kinji Fukasaku, \"Battle Royale\".\nVive a Tokyo e nel tempo libero si dedica alla fotografia."}
{"id": "3017416", "revid": "283141", "url": "https://it.wikipedia.org/wiki?curid=3017416", "title": "Joseph Massart", "text": ""}
{"id": "3017417", "revid": "2015849", "url": "https://it.wikipedia.org/wiki?curid=3017417", "title": "Villa Da Sacco", "text": "Villa Albertini, Da Sacco, Bottura, detta \"Villa Giulia\" \u00e8 una villa veneta risalente al 1840. Essa si trova ad \"Arc\u00e9\", nel comune di Pescantina, in Valpolicella, nella provincia di Verona. \nSi hanno notizie della villa fin dal 1713 quando era di propriet\u00e0 del conte Alessandro Sansebastiani. Nel 1825 passa di propriet\u00e0 venendo acquistata dal conte Alberto degli Albertini.\nTra il 1840 e il 1856 fu oggetto di sostanziali restauri da parte del celebre architetto Francesco Ronzani. \nNel 1919 con il matrimonio di Giulia degli Albertini con Alberto Da Sacco, la villa entr\u00f2 nei beni dei conti Da Sacco.\nL'edificio signorile ha la forma rettangolare con due facciate quasi uguali, una a nord verso il giardino e una a sud verso l'Adige. La villa \u00e8 strutturata su tre piani, con al centro un ampio salone. \nAl di fuori del muro di cinta si trovano alcuni antichi rustici che costituivano la darsena sull'Adige.\nNella cappella si trova una tela attribuita a Giorgio Vasari, raffigurante una \"Madonna e Santi\"."}
{"id": "3017421", "revid": "1543377", "url": "https://it.wikipedia.org/wiki?curid=3017421", "title": "Trofeo Paolo Corazzi 2010 - Doppio", "text": "Il doppio del Trofeo Paolo Corazzi 2010 \u00e8 stato un torneo di tennis facente parte dell'ATP Challenger Tour 2010.\nColin Fleming e Ken Skupski erano i detentori del titolo, ma quest'anno hanno partecipato all'Open de Nice C\u00f4te d'Azur 2010.\nAlexander Peya e Martin Slanar hanno battuto in finale 7\u20135, 7\u20135 Rik De Voest e Izak van der Merwe."}
{"id": "3017422", "revid": "767487", "url": "https://it.wikipedia.org/wiki?curid=3017422", "title": "Federico Vismara", "text": "Carriera.\nInizia la sua carriera nell'Estudiantes de La Plata. Nel 2004 passa al El Porvenir, squadra che all'epoca milita nella Primera B Nacional del campionato argentino. Nel 2006 si trasferisce nell'Aldosivi de Mar del Plata. Nel 2008 passa al Chacarita Juniors con cui gioca nella Primera Divisi\u00f3n argentina e colleziona 13 presenze con un gol nella partita contro il Lan\u00fas. Dopo essersi svincolato dal Chacarita, il 25 giugno viene ingaggiato dall'Ascoli con cui firma un contratto triennale. Il 22 settembre rescinde consensualmente il contratto."}
{"id": "3017424", "revid": "287204", "url": "https://it.wikipedia.org/wiki?curid=3017424", "title": "Fergana Challenger 2010 - Singolare", "text": "Il singolare del Fergana Challenger 2010 \u00e8 stato un torneo di tennis facente parte dell'ATP Challenger Tour 2010.\nLuk\u00e1\u0161 Lacko era il detentore del titolo, ma quest'anno non ha partecipato.\nEvgenij Kirillov ha battuto in finale 6\u20133, 2\u20136, 6\u20132 Zhang Ze."}
{"id": "3017425", "revid": "121677269", "url": "https://it.wikipedia.org/wiki?curid=3017425", "title": "Pl\u00e1cido Galindo", "text": "Carriera.\nIn carriera, Galindo gioc\u00f2 per l'Universitario e per il col quale disput\u00f2 il Mondiale 1930 dove gioc\u00f2 due partite. Fu il primo a ricevere il cartellino rosso in un campionato mondiale."}
{"id": "3017426", "revid": "1442080", "url": "https://it.wikipedia.org/wiki?curid=3017426", "title": "Fergana Challenger 2010 - Doppio", "text": "Il doppio del Fergana Challenger 2010 \u00e8 stato un torneo di tennis facente parte dell'ATP Challenger Tour 2010.\nPavel Chekhov e Aleksej Kedrjuk erano i detentori del titolo, ma Chekhov non ha partecipato.\nKedryuk ha fatto coppia con Michail Elgin, ma ha perso nel 1\u00ba turno contro Andis Ju\u0161ka e Artem Sitak.\nBrendan Evans e Toshihide Matsui hanno battuto in finale 3\u20136, 6\u20133, [10\u20138] Gong Mao-Xin e Li Zhe."}
{"id": "3017427", "revid": "124123", "url": "https://it.wikipedia.org/wiki?curid=3017427", "title": "Nils J\u00f6nsson Oxenstierna di Svezia", "text": "Biografia.\nFiglio di importanti nobili e proprietari terrieri, fu un celebre statista, durante l'Unione di Kalmar assunse il potere dello stato insieme al fratello, per pochi mesi nell'anno 1448. Ricopr\u00ec innumerevoli cariche importanti al tempo, fu membro del consiglio superiore della Svezia (intorno al 1432), nel 1418 prese la citt\u00e0 di Djursholm dove costru\u00ec un castello.\n "}
{"id": "3017429", "revid": "203463", "url": "https://it.wikipedia.org/wiki?curid=3017429", "title": "Toyota Racing Series", "text": "La Toyota Racing Series \u00e8 una competizione automobilistica destinata alle monoposto a ruote scoperte che si svolge in Nuova Zelanda. La serie include gare valide per i pi\u00f9 importanti trofei motoristici che vengono assegnati nel Paese, come la \"New Zealand Motor Cup\" e il \"Denny Hulme Memorial Trophy\". Con queste vetture viene anche disputato il Gran Premio della Nuova Zelanda, con il Gran Premio di Macao sono le uniche gare al di fuori della Formula 1, alle quale la FIA consente di aggiungere l'appellativo di \"Gran Premio\".\nStoria.\nLa serie \u00e8 stata fondata dalla associazione Motorsport New Zealand. nel 2005 con lo scopo quello di aiutare la crescita dei giovani piloti neozelandesi, in precedenza, molti piloti neozelandesi dovevano lasciare il paese per iniziare la carriera nel mondo dei motori. Nel corso degli anni diversi piloti partiti da questo campionato sono arrivati in Formula 1, come il neozelandese Brendon Hartley, il russo Daniil Kvjat e il canadese Lance Stroll. \nNel 2008 \u00e8 diventata la prima categoria 'verde' al mondo. I combustibili per tutte le vetture della serie sono alimentate da un biocarburante E85, miscela che ha l'85% di etanolo a base di siero di latte, cio\u00e8 un sottoprodotto di una industria lattiero-casearia. Il Gran Premio della Nuova Zelanda 2008 \u00e8 stato il primo gran premio nella storia dell'automobilismo a usare biocarburante.\nLa breve serie estiva (cinque week-end in cinque settimane, tutti tra gennaio e febbraio) organizzata durante l'estate dell'emisfero australe ha reso la serie attraente per i piloti dell'emisfero boreale visto che la serie si svolge durante \"l'off-season\" delle altre categorie. La stagione 2015 ha visto il pilota canadese Lance Stroll vincere il campionato e la partecipazione attiva alla serie di piloti provenienti sia dall'Europa che dall'America in quanto viene permesso loro di continuare a gareggiare senza che ci sia un accavallamento tra i campionati.\nNel 2021 a causa Pandemia di COVID-19 e delle restrizioni per entrare in Nuova Zelanda i piloti con nazionalista straniera non sono riusciti a partecipare al campionato. La stagione 2021 \u00e8 stata anche la prima dove i piloti non corrono divisi in team, ma tutti sotto uno striscione, quello di Toyota Racing, per questo non \u00e8 stato assegnato il titolo per team ma solo quello piloti. Anche la stagione 2022 \u00e8 condizionata dalle restrizioni per la Pandemia di COVID-19, si svolger\u00e0 solo la 67esima edizione del Gran Premio della Nuova Zelanda, in programma ad Hampton Downs nel fine settimana del 11-13 febbraio con ammessi solo piloti neozelandesi.\nCircuiti.\nNel 2021 si \u00e8 disputata la diciassettesima edizione, a causa della Pandemia di COVID-19 si \u00e8 corso solo su due circuiti con un dei layout diversi:\nLe vetture.\nLa Toyota Racing Series utilizza vetture Toyota, costruite dalla casa italiana Tatuus, modello TT104ZZ con versioni modificate del motore da 1.8L Toyota, quattro cilindri di normale produzione, che pu\u00f2 erogare 200 CV; il cambio \u00e8 a sei rapporti con trasmissione sequenziale Sadev e differenziale a slittamento limitato.\nIl telaio \u00e8 un monoscocca in fibra di carbonio costruito seguendo le specifiche FIA per la F3. Le vetture utilizzano pneumatici Michelin S308 (20x54x13 anteriore, posteriore 24x57x13) e pesano circa 480\u00a0kg."}
{"id": "3017430", "revid": "767487", "url": "https://it.wikipedia.org/wiki?curid=3017430", "title": "Domingo Garc\u00eda Heredia", "text": "Carriera.\nIn carriera, Garc\u00eda gioc\u00f2 per l'Alianza Lima e per il con il quale disput\u00f2 il Mondiale 1930 giocando una sola partita contro la Romania."}
{"id": "3017434", "revid": "297059", "url": "https://it.wikipedia.org/wiki?curid=3017434", "title": "Francesco Ronzani", "text": "Biografia.\nLe notizie che ci sono giunte sulla sua vita, sono state tramandate da un suo scritto autobiografico \"Notizie sulla vita dell'architetto Francesco Ronzani\".\nRonzani inizi\u00f2 a praticare l'intaglio di pietre ornamentali fin dall'et\u00e0 di sette anni. A dieci frequenta il biennio ginnasiale in un liceo cittadino.\nDurante i suoi studi conobbe Bartolomeo Giuliari e Gaetano Pinali. Si occup\u00f2 di effettuare degli studi su Michele Sammicheli pubblicando \"Fabbriche civili, ecclesiastiche e militari di Michele Sammicheli\". Tra il 1829 e il 1830 studi\u00f2 le opere di Andrea Palladio.\nNel 1838 fu chiamato a far parte della Commissione d'Ornato del comune di Verona.\nNel 1844 effettua un viaggio a scopo di studio visitando Roma, Napoli e Pompei."}
{"id": "3017435", "revid": "729019", "url": "https://it.wikipedia.org/wiki?curid=3017435", "title": "De poematis", "text": "Il De poematis libri III, o pi\u00f9 semplicemente De poematis, \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nL'opera, di carattere pi\u00f9 tecnico che teorico, affrontava questioni di poetica (riguardanti probabilmente i personaggi della commedia), suddivise in tre libri. "}
{"id": "3017436", "revid": "56620", "url": "https://it.wikipedia.org/wiki?curid=3017436", "title": "Universit\u00e0 di Erlangen", "text": ""}
{"id": "3017437", "revid": "767487", "url": "https://it.wikipedia.org/wiki?curid=3017437", "title": "Bartleby", "text": "Bartleby \u00e8 un film del 2001 diretto da Jonathan Parker, con Crispin Glover e David Paymer. Il film \u00e8 l'adattamento della novella di Herman Melville \"\". Il film diverge dalla storia di Melville, ambientandola in un ufficio moderno e aggiungendo umorismo in stile sitcom, con un elemento di surrealismo.\nTrama.\nIn un ufficio pubblico di registrazione, un capoufficio apparentemente normale ha ingaggiato un nuovo impiegato di nome Bartleby. Bartleby, comunque, \u00e8 eccentrico e con ogni giorno che passa, comincia a rifiutare gli ordini del suo capo, rispondendosi sempre per giustificarsi: \"Preferirei di no.\". Infine, il capo trova se stesso incapace su cosa fare per Bartleby e scopre anche strane cose su di lui."}
{"id": "3017438", "revid": "121677237", "url": "https://it.wikipedia.org/wiki?curid=3017438", "title": "Jorge G\u00f3ngora", "text": "Carriera.\nIn carriera, G\u00f3ngora gioc\u00f2 per l'Universitario e per il col quale prese parte al Mondiale 1930."}
{"id": "3017447", "revid": "110157", "url": "https://it.wikipedia.org/wiki?curid=3017447", "title": "Museo del ricamo", "text": "Il Museo del ricamo \u00e8 situato nel Palazzo Rospigliosi a Pistoia e custodisce ed espone una collezione di ricami, realizzati dal XVII al XX secolo, e gli strumenti e le tecniche di lavorazione della tradizionale arte del ricamo pistoiese.\nIl museo.\nIl museo \u00e8 stato fondato nel 2004 su iniziativa della Provincia di Pistoia e del Comune di Pistoia, e del Movimento Italiano Casalinghe (MOICA). \u00c8 ospitato in due sale al piano terreno dell'antico palazzo Rospigliosi, edificato alla fine del Cinquecento, che comprende anche il Museo diocesano e il Museo Clemente Rospigliosi.\nL'arte del ricamo si svilupp\u00f2 nel pistoiese dal XVII secolo, tramandata nel corso dei secoli per opera delle monache dei monasteri di clausura, dei collegi femminili, e poi di vere e proprie scuole-laboratorio di ricamo.\nI tessuti ricamati erano destinati prevalentemente ai corredi per la casa e alla biancheria personale delle famiglie pi\u00f9 agiate e nobili, come segno di prestigio e ricchezza. Di rilievo anche la produzione di tessuti ricamati per gli arredi e gli abiti d'uso ecclesiastico.\nIl percorso espositivo.\nIl percorso si articola in due sale:\nNei grandi pannelli sono descritti gli strumenti usati per secoli dalle donne per la filatura e il ricamo, e le tecniche di lavorazione, con i punti da ricamo tipici della tradizione locale: il \"punto antico\", lo \"sfilato\", il \"punto di Casalguidi, il punto Pistoia\". Il punto Pistoia \u00e8 un mix fra il \"punto lanciato\" e il \"punto filza\". Con questo punto \u00e8 stato realizzato il manufatto artistico raffigurante una scena domestica formata da cinque donne che ricamano, tratta da un disegno del pistoiese Mario Nannini morto nel 1918 a soli ventitr\u00e9 anni. L'immagine per la perfezione di esecuzione che sembra simulare una incisione o un disegno a china, e per il pathos trasmesso \u00e8 diventata l'emblema del museo. \nNelle teche sono esposti alcuni strumenti di lavoro: aghi, punteruoli (piccolo bastoncino appuntito in metallo, avorio o plastica che serve per ricami particolari, specie il Madera, con il quale si pu\u00f2 forare il tessuto da rifinire con il punto cordonetto), uncinetti, forbici, porta fili, ditali, puntaspilli ecc.\nDi alto pregio \u00e8 anche il parato della \"Domenica in Albis\" o pi\u00f9 esattamente il parato per la festa dell'Annunciazione (secolo XVIII) proveniente dal Monastero di Santa Maria degli Angeli, importante per tipologia e raffinatezza decorativa. Tutti gli elementi del parato sono ricamati in oro e seta dalle mille sfumature. "}
{"id": "3017448", "revid": "1516566", "url": "https://it.wikipedia.org/wiki?curid=3017448", "title": "Latte evaporato", "text": "Il latte evaporato, noto in alcuni paesi come latte condensato non zuccherato, \u00e8 un prodotto lattiero-caseario in scatola da conservare a temperatura ambiente e composto da latte fresco che \u00e8 stato privato da circa il 60% di acqua. Si differenzia dal latte condensato zuccherato che invece contiene dello zucchero. Il latte condensato zuccherato richiede una lavorazione meno complessa in quanto lo zucchero aggiunto inibisce la crescita batterica. Il processo di produzione prevede l'evaporazione del 60% dell'acqua dal latte, seguita da una fase di omogeneizzazione, una di inscatolamento e infine una di sterilizzazione a caldo.\nIl latte evaporato occupa met\u00e0 del volume del suo equivalente nutrizionale nel latte fresco. Quando il prodotto liquido viene miscelato con una quantit\u00e0 proporzionata di acqua (150%), il latte evaporato diventa l'equivalente approssimativo del latte fresco. Ci\u00f2 rende i tempi di conservazione del latte evaporato molto lunghi e che dipendono dal suo contenuto di grassi e zuccheri. Ci\u00f2 rese il latte evaporato molto popolare prima della diffusione della refrigerazione come sostituto sicuro e affidabile del latte fresco deperibile, in quanto poteva essere spedito facilmente in luoghi privi dei mezzi per produrre o conservare il latte in sicurezza."}
{"id": "3017449", "revid": "767487", "url": "https://it.wikipedia.org/wiki?curid=3017449", "title": "Jos\u00e9 Mar\u00eda Lavalle", "text": "Carriera.\nClub.\nIn carriera, Lavalle gioc\u00f2 per l'Alianza Lima, club con cui vinse 5 campionati peruviani nel 1927, 1928, 1931, 1932 e 1933.\nNazionale.\nPer il disput\u00f2 10 incontri tra il 1927 e il 1937, mettendo a segno una rete.\nTra l'altro prese parte al Mondiale 1930 giocando contro la Romania e l'."}
{"id": "3017453", "revid": "1305772", "url": "https://it.wikipedia.org/wiki?curid=3017453", "title": "Newington (disambigua)", "text": ""}
{"id": "3017460", "revid": "1983214", "url": "https://it.wikipedia.org/wiki?curid=3017460", "title": "Newtown", "text": ""}
{"id": "3017461", "revid": "767487", "url": "https://it.wikipedia.org/wiki?curid=3017461", "title": "Marty Stuart", "text": "Biografia.\nGli inizi.\nStuart ha gi\u00e0 un'ossessione per la musica country a tal punto che pensa a come imparare la chitarra e il mandolino.\nFin dall'inizio della sua carriera si presenta come uno dei cantanti country pi\u00f9 eclettici per l'esibizione di una vasta serie di diversi tipi di country, e questa \u00e8 una delle ragioni per cui durante gli anni novanta ottenne successo.\nGi\u00e0 nel 1980 si aggiunge al gruppo di supporto di Johnny Cash. L'anno precedente Stuart aveva realizzato il suo primo album, \"With A Little Help From My Friends,\" pubblicato dalla Ridge Runner Records, mentre nel 1982 ne realizz\u00f2 un secondo chiamato \"Busy Bee Cafe\", ma nessuno dei due ottiene successo. Nel 1983 Stuart sposa la figlia di Johnny Cash, Cindy, dalla quale divorzier\u00e0 dopo cinque anni. Nel 1985 lascia la band di Cash per iniziare una carriera da solo.\nCarriera.\nLasciata la band di Cash, realizz\u00f2 un contratto con la Columbia Records nello stesso anno. Nonostante una sua canzone, \"Arlene\", sia entrata nella Top 20, il suo album del 1986, \"Marty Stuart\", non ottenne alcun successo.\nNel 1989 firm\u00f2 un contratto con la MCA Records, che formalmente era Decca Records, e pubblic\u00f2 l'album \"Hillbilly Rock\". L'anno seguente quindi ottenne successo. Nel 1991 realizz\u00f2 l'album \"Tempted\".\nDurante tutti gli anni '90 pubblic\u00f2 albums che ottennero sempre pi\u00f9 successo, continuando ad entrare nelle varie classifiche, e ottenendo posizioni molto buone.\nNel 1997 spos\u00f2 la cantante country Connie Smith. Nel 2000 lasci\u00f2 la MCA Records, riunendosi alla Columbia Records, e realizza un nuovo album nel 2003, che non raggiunge lo stesso successo di tutti gli albums realizzati negli anni '90"}
{"id": "3017466", "revid": "1543377", "url": "https://it.wikipedia.org/wiki?curid=3017466", "title": "Cordigliera di Apolobama", "text": "La Cordigliera di Apolobama \u00e8 una catena montuosa che fa parte delle Ande. Si erge al confine tra Per\u00f9 e Bolivia a nord del Lago Titicaca, specificamente nel Chaupi Orco, nel nord-est del dipartimento di La Paz e termina nell'Altopiano di Guarayos. Si estende lungo una distanza di 50\u00a0km da Est a Ovest e 30\u00a0km da Nord a Sud.\nLe cime pi\u00f9 importanti sono delle cordigliera sono il Chaupi Orco (6.044\u00a0m), Cololo (5.915\u00a0m), Palomani Grande (5.730\u00a0m), Nubi (5.710\u00a0m), Canisaya (5.706\u00a0m), Montserrat Norte (5.655\u00a0m), Cuchillo (5.655\u00a0m), Katantica Central (5.630\u00a0m), Ascarani (5.580\u00a0m) e l'Akamani (5.400\u00a0m).\nLa citt\u00e0 principale della regione \u00e8 Curva, situata ad oltre 3800 metri sul livello del mare. La citt\u00e0 \u00e8 considerata la capitale dell'etnia Kallawaya e della sua cultura, famosa per la sua conoscenza della natura e della medicina naturale.\nQuesta catena montuosa \u00e8 stata esplorata per la prima volta nel 1911 organizzata dalla Royal Geographical Society. La regione era rimasta un po' isolata fino a quando, dopo gli anni 60, degli scalatori riuscirono a raggiungere le vette principali."}
{"id": "3017468", "revid": "88740", "url": "https://it.wikipedia.org/wiki?curid=3017468", "title": "Niles", "text": ""}
{"id": "3017483", "revid": "1782831", "url": "https://it.wikipedia.org/wiki?curid=3017483", "title": "El Tintal", "text": "El Tintal \u00e8 un sito archeologico della civilt\u00e0 Maya situato nella regione di Pet\u00e9n in Guatemala, a circa 25\u00a0km a nord-est della citt\u00e0 moderna di Carmelita, con insediamenti datati intorno al periodo Preclassico e Classico. Si trova vicino ai siti di El Mirador (20\u00a0km a nord), al quale era collegato tramite un Sacb\u00e9, e Nakb\u00e9 (20\u00a0km a nord-est). El Tintal \u00e8 uno dei quattro maggiori siti del nord del Pet\u00e9n. El Tintal possiede monumenti datati al medio preclassico simili a quelli di El Mirador, Nakb\u00e9 e Wakna.\nIl sistema di strade che collega i siti di El Tintal, El Mirador e Nakb\u00e9 mostrano che esisteva un sistema ingegneristico abbastanza elaborato nel Preclassico.\nLe prime ricerche intensive sono state effettuate nel 2004, quando il progetto del bacino Mirador inizi\u00f2 i primi scavi.\nLuogo.\nEl Tintal si trova in una zona remota, coperta ancora da foresta pluviale e accessibile solo tramite mulattiere. Il sito occupa una collina, con quattro zone paludose all'interno del nucleo.\nOccupazione.\nL'analisi delle ceramiche rivela che El Tintal era occupato fin dal Tardo Preclassico (300 a.C. - 150 d.C.) e nel Tardo Classico. Le ceramiche trovate sono di un tipo visto anche nel bacino di Mirador, ma ve ne sono anche di diverso tipo, che giustificano l'esistenza di una diversit\u00e0 culturale che aument\u00f2 quando i livelli della popolazione calarono dopo il Preclassico.\nStoria moderna.\nEl Tintal venne visitato per la prima volta da Heinrich Berlin negli anni 50. Nel 1990 Richard D. Hansen effettu\u00f2 scavi attorno alla stele 1.\nIl sito \u00e8 stato razziato diverse volte. I razziatori hanno scavato molti sepolcri e hanno lasciato i resti umani, le ceramiche e le cose di poco valore sparpagliati nel sito.\nIl sito.\nIl Mirador Basin Project ha fatto mappe della zona attorno ai monumenti di El Tintal. Larghe strade connettevano varie parti del sito, oltre a connettere l'intera citt\u00e0 con altri siti del bacino Mirador.\nDue dei maggiori edifici di El Tintal sono strutture triadiche (El Pavo sopra i 40 metri, e Catzin 50 metri), una innovazione del periodo Preclassico con una struttura dominante affiancata da altri due edifici pi\u00f9 piccoli affacciati verso l'interno, tutti sopra una piattaforma. Queste strutture sono state pesantemente saccheggiate. Gli scavi dei razziatori non hanno rilevato tombe o sepolcri. Una delle piramidi maggiori \u00e8 una piramide triadica alta 44 metri con una base rettangolare che misura 105 per 78 metri. Nella zona nord si trovano altre due grandi piramidi denominate Henequ\u00e9n (struttura tronca che sfiora i 50 metri) e La Partida.\nIl sito venne esplorato sotto la direzione di Richard D. Hansen nel 1990. Vennero effettuati scavi su una delle fosse scavate dai razziatori. Lo scavo aveva reso evidente una stele di colore rossastro, rotta. I resti della stele si trovavano sopra un pavimento di stucco.\nNel sito si trova anche il campo da gioco della palla pi\u00f9 grande nelle terre basse Maya.\nComplesso Mano de Le\u00f3n.\nQuesto complesso \u00e8 il centro civico della citt\u00e0. \u00c8 completamente circondato da un canale scavato nel terreno, largo in media 15 metri, profondo fino a 8 metri, per una lunghezza totale di 2,2 km. Questo era stato fatto per ragioni di difesa, anche se forse aveva anche altre funzioni, come, per esempio, per trasportare acqua o per marcare un confine.\nIl complesso Mano de Le\u00f3n \u00e8 quello che \u00e8 stato maggiormente razziato nella citt\u00e0, con 945 buche scavate. Nell'acropoli centrale svetta una piramide triadica denominata El Pavo, alta ben pi\u00f9 di 40 metri.\nStele 1.\nLa Stele 1 di El Tintal, intagliata in roccia arenaria, \u00e8 stata scoperta sepolta all'interno di una struttura. La stele rimase nella piazza per secoli dopo essere stata scolpita.\nLa Stele 1 venne intagliata ancora qualche tempo prima del periodo Classico Iniziale, con degli elementi dei disegni precedenti. La stele \u00e8 stata intenzionalmente rovinata durante il periodo Tardo Classico, come le parti rimaste intatte della stele mostrano. La stele misura 4,5 metri in altezza, 2 metri in larghezza e 0,4 metri in profondit\u00e0. Venne scolpita prima della Stele 29 di Tikal, basandosi sul medesimo stile. La stele 1 di El Tintal era associata ad un altare di calcare, spostato dai razziatori. L'arenaria usata per la stele 1 proveniva probabilmente dalla regione di Altar de Sacrificios sul fiume Usumacinta, e implica un contatto culturale con quella distante zona.\nComplesso di La Isla.\nQuesto complesso contiene la pi\u00f9 grande piramide a El Tintal, una struttura triadica alta 50 metri e conosciuta con il nome di \"Catzin.\"\nGruppo di Henequ\u00e9n.\nNel complesso si trova la piramide tronca denominata Henequ\u00e9n alta 48-49 metri, probabilmente un osservatorio astronomico. Questo gruppo \u00e8 stato pesantemente razziato, in quanto ci sono 508 scavi fatti, riportati su mappa dal Mirador Basin Project."}
{"id": "3017484", "revid": "1305772", "url": "https://it.wikipedia.org/wiki?curid=3017484", "title": "North Branch", "text": ""}
{"id": "3017485", "revid": "88740", "url": "https://it.wikipedia.org/wiki?curid=3017485", "title": "North Hampton", "text": ""}
{"id": "3017486", "revid": "1305772", "url": "https://it.wikipedia.org/wiki?curid=3017486", "title": "North Miami", "text": ""}
{"id": "3017487", "revid": "125261683", "url": "https://it.wikipedia.org/wiki?curid=3017487", "title": "Holtun", "text": "Holtun, chiamato inizialmente La Maquina, \u00e8 un sito archeologico della civilt\u00e0 Maya situato nel dipartimento di Pet\u00e9n nel Guatemala settentrionale. La citt\u00e0 ebbe un lungo periodo di occupazione dal Medio Preclassico al Tardo Classico. Il sito venne scoperto negli anni 90 a causa di attivit\u00e0 di razziatori avvistati e segnalati alle autorit\u00e0.\nLuogo.\nIl sito era chiamato \"La Maquina\" ma venne rinominato in \"Holtun\" da Agust\u00edn Estrada Monroy, il direttore generale del \"Patrimonio General Cultural y Natural\". Il nuovo nome deriva dalla lingua locale Maya e significa \"testa di pietra\". La terra che circonda il sito \u00e8 stata deforestata e ora viene usata per coltivare il mais, i fagioli e altro, con la propriet\u00e0 divisa tra il comune e i privati.\nLe rovine sono vicine ad altri centri. Tikal si trova 35\u00a0km a nord ovest, Yaxh\u00e1 a 12,3\u00a0km a nord, e Naranjo a 25\u00a0km a nord. Si trovano sulla cima di una collina a un'altezza di 300 metri e confinano a sud, est e ovest con dei ruscelli stagionali.\nStoria.\nIl sito venne occupato dal Medio Preclassico fino al Tardo Classico.\nStoria moderna.\nHoltun venne scoperta ufficialmente nel febbraio 1994, quando l'istituto di antropologia e storia venne informato delle razzie che stavano avvenendo in una zona sconosciuta tra Flores e Melchor de Mencos. Gli archeologi arrivarono 6-8 mesi dopo le ultime razzie, trovando molte strutture danneggiate.\nDescrizione.\nNel sito vi sono 115 strutture distribuite lungo un asse nord-sud con sei gruppi architetturali. I quattro gruppi principali si trovano in cima a delle colline, con altri due gruppi in zone pi\u00f9 basse e secche che non vengono affette dalle inondazioni stagionali."}
{"id": "3017488", "revid": "1305772", "url": "https://it.wikipedia.org/wiki?curid=3017488", "title": "North Shore", "text": ""}
{"id": "3017495", "revid": "287204", "url": "https://it.wikipedia.org/wiki?curid=3017495", "title": "Cornelia Proll", "text": ""}
{"id": "3017496", "revid": "104458", "url": "https://it.wikipedia.org/wiki?curid=3017496", "title": "Cornelia Proell", "text": ""}
{"id": "3017497", "revid": "88740", "url": "https://it.wikipedia.org/wiki?curid=3017497", "title": "North York", "text": ""}
{"id": "3017500", "revid": "1305772", "url": "https://it.wikipedia.org/wiki?curid=3017500", "title": "Corly Verlooghen", "text": ""}
{"id": "3017503", "revid": "1862047", "url": "https://it.wikipedia.org/wiki?curid=3017503", "title": "Townes Van Zandt", "text": "Personaggio dal carattere schivo e malinconico, pur non avendo ottenuto clamorosa popolarit\u00e0 rimase sempre una figura di culto nella musica country statunitense e fu molto apprezzato dalla critica.\nBiografia.\nNacque in una famiglia ricca di petrolieri texani. La famiglia cambi\u00f2 residenza molte volte. Ci\u00f2 lo allontan\u00f2 dal senso di appartenenza nei confronti della propria terra d'origine. Fu studente modello. Durante gli anni all'Universit\u00e0 cominci\u00f2 a soffrire di psicosi maniaco-depressiva. La terapia a base di insulina cui venne successivamente sottoposto per tre mesi gli provoc\u00f2 dapprima grossi problemi alla memoria e poi lo spinse al consumo e alla dipendenza da alcool e droghe.\nInizi\u00f2 l'attivit\u00e0 da musicista suonando in piccoli locali nella zona di Houston in Texas, fece conoscenza con i pi\u00f9 grandi cantautori texani di country e blues tra cui Guy Clark, che divenne suo amico personale, Jerry Jeff Walker, e Lightnin' Hopkins. Durante un concerto Mickey Newbury lo convinse a trasferirsi a Nashville dove lo present\u00f2 al suo futuro produttore Jack Clement.\nNel 1967 Van Zandt fu coinquilino di Roky Erickson, cantante della band di rock psichedelico 13th Floor Elevators il quale insistette affinch\u00e9 suonasse il basso nel suo gruppo nonostante egli avesse sempre suonato la chitarra. Fece un provino per la band ma venne respinto per l'opposizione di Tommy Hall, membro del gruppo. Nel 1968 pubblic\u00f2 il primo disco \"\", album ancor troppo acerbo e con un eccessivo lavoro di produzione musicale.\nGli anni dal 1969 al 1972 furono quelli pi\u00f9 prolifici, videro infatti la pubblicazione di cinque album e contribuirono a crearne il mito tra gli amanti della canzone d'autore.\nNel 1975 apparve nel documentario \"Heartworn Highways\" assieme a Steve Earle e Guy Clark.\nNel 1977 venne pubblicato \"Live at the Old Quarter, Houston, Texas\", doppio album dal vivo registrato nel 1973 in un locale molto piccolo. Questa \u00e8 tuttora considerata una delle sue prove migliori.\nA met\u00e0 degli anni Settanta Van Zandt si separ\u00f2 dal suo manager di lunga data Kevin Eggers sostituendolo con John Lomax III (nipote del famoso storico della musica folk John Lomax) il quale cre\u00f2 anche un fan club di ammiratori di Van Zandt. Nonostante il club venne solo sponsorizzato da piccoli annunci su riviste musicali, Lomax cominci\u00f2 a ricevere centinaia di lettere da tutto il mondo da parte di persone che si dichiararono infatuati da Van Zandt, dal suo stile e dalla sua musica, alcune di queste raccontavano di come la musica di Van Zandt gli avesse dato sostegno nell'affrontare gravi casi di depressione. In 1978 l'artista licenzi\u00f2 Lomax e ingaggi\u00f2 nuovamente Eggers firmando per la sua nuova etichetta, la Tomato Records e l'anno successivo pubblic\u00f2 l'album \"Flyin' Shoes\". Dopo questo album Van Zandt rimase inattivo sul mercato per un decennio, continuando per\u00f2 a divenire una figura di culto e suonando abitualmente in bar e piccoli locali (spesso davanti ad un pubblico che non arrivava a cinquanta spettatori) riuscendo a suonare in posti pi\u00f9 capienti e guadagnandosi anche sporadiche apparizioni televisive solo a partire dagli anni Novanta. Per la maggior parte degli anni Settanta Van Zandt visse un vita reclusiva poco fuori Nashville in una baracca col tetto di lamiere senza riscaldamento, acqua corrente o telefono recandovisi in citt\u00e0 quasi esclusivamente per esibirsi.\nNel 1981 ottenne un notevole successo indiretto quando un suo brano, \"Pancho &amp; Lefty\", reinterpretato dal duo Willie Nelson/Merle Haggard raggiunse il primo posto nella classifica country di Billboard. Un altro suo brano ottenne un buon successo, \"If I Needed You\" che cantato da Emmylou Harris, raggiunse il 3\u00ba posto della classifica country.\nCome riferito dall'amica Susanna Clark, Van Zandt rifiut\u00f2 pi\u00f9 volte proposte di collaborazione da parte di Bob Dylan, il quale era suo grande fan, mentre Van Zandt pur amando le sue canzoni sopportava poco la sua fama e la sua personalit\u00e0.\nNel 1990 apr\u00ec alcuni concerti dei Cowboy Junkies che lo fecero conoscere alle generazioni pi\u00f9 giovani.\nMor\u00ec prematuramente il 1\u00ba gennaio 1997 per i postumi di una caduta dalle scale, mentre stava finendo di scrivere le canzoni di un nuovo album che sarebbe dovuto uscire per l'etichetta di Steve Shelley dei Sonic Youth.\nEbbe un figlio che porta il suo stesso nome.\nTributi.\nAll'artista nel 2001 \u00e8 stato dedicato un album tributo intitolato \" con la partecipazione di molti artisti country rock tra i quali: Emmylou Harris, Cowboy Junkies, Willie Nelson, Nanci Griffith, Guy Clark, Lucinda Williams, Steve Earle, John Prine.\nAl Toronto International Film Festival del 2004 fu proiettato un film documentario sulla sua vita \" diretto dalla regista Margaret Brown, pubblicato poi su DVD nel 2006.\nDal 2004 si tiene in Italia, a Figino Serenza, un festival dedicato all'artista.\nNel 2009 il cantautore country texano Steve Earle reinterpreta i suoi brani nell'album tributo \"Townes\"."}
{"id": "3017505", "revid": "767487", "url": "https://it.wikipedia.org/wiki?curid=3017505", "title": "Piccoli rumori", "text": "Piccoli rumori \u00e8 un film drammatico/commedia del 1992 diretto da Jane Spencer, con Crispin Glover e Tatum O'Neal.\nTrama.\nJoey, uno scrittore goffo e fallito, ha una relazione con la commediografa Stella e divide una stanza con l'infame attore Timmy Smith. Joey ruba i poemi di Marty, un sordo-muto. Dopo averli reclamati come suo lavoro, li mostra a Mathias, un agente letterario che ne \u00e8 talmente impressionato che anticipa allo scrittore cento dollari."}
{"id": "3017507", "revid": "1305772", "url": "https://it.wikipedia.org/wiki?curid=3017507", "title": "Nowhere to Run", "text": ""}
{"id": "3017508", "revid": "640277", "url": "https://it.wikipedia.org/wiki?curid=3017508", "title": "Sojourner", "text": "Il Sojourner (indicato nella fase di sviluppo come Microrover Flight Experiment) \u00e8 stato il primo \"rover\" a essere impiegato, dal luglio 1997, nell'esplorazione di Marte. \u00c8 stato sviluppato dalla NASA nell'ambito della missione \"Mars Pathfinder\" e fu cos\u00ec chiamato in onore alla famosa abolizionista americana Sojourner Truth.\nUno degli scopi principali della sua missione fu quello di testare le tecnologie che sarebbero state impiegate nelle successive missioni dei \"rover\" \"Spirit\" e \"Opportunity\", in particolare il sistema di locomozione, il sistema di controllo semiautomatico ed il sistema di generazione di potenza elettrica (che fu oggetto di specifici esperimenti). Il costo complessivo del \"rover\" (dallo sviluppo alle operazioni su Marte, comprese produzione e qualifica) fu di 25 milioni di dollari.\nDurante i suoi 83 sol di esercizio (pari a circa 3 mesi terrestri), invi\u00f2 alle stazioni di ascolto sulla Terra 550 fotografie e analizz\u00f2 le propriet\u00e0 chimiche di sedici siti in prossimit\u00e0 del \"lander\", fornendo prove a supporto dell'ipotesi che su Marte, tra 1,8 e 3,5 miliardi di anni fa, fosse presente acqua liquida.\nMissione.\nIl \"Sojourner\" era un veicolo sperimentale, la cui missione principale fu di testare in ambiente marziano alcune soluzioni tecniche sviluppate dagli ingegneri dei laboratori di ricerca della NASA. Da un lato, era necessario verificare se la strategia di progettazione seguita avesse permesso la costruzione di un veicolo adatto all'ambiente che avrebbe incontrato, nonostante le limitate conoscenze relative allo stesso; dall'altro, l'attenta analisi delle prestazioni che si sarebbero avute su Marte avrebbe consentito di sviluppare delle soluzioni alle eventuali criticit\u00e0 individuate o introdurre in generale dei miglioramenti in vista di successive missioni di esplorazione del pianeta.\nAspetti particolarmente innovativi erano rappresentati dal sistema di navigazione semiautomatico e dal sistema di locomozione. Inoltre, non si conoscevano con certezza gli effetti che la polvere presente su Marte avrebbe avuto sui pannelli fotovoltaici che alimentavano il \"lander\" ed il \"rover\".\nTali esigenze, d'altra parte, permisero inoltre di esplorare il sito di atterraggio che fu selezionato con cura, ottimizzando le richieste tecniche con quelle scientifiche. Era necessaria un'ampia pianura affinch\u00e9 la sonda potesse atterrare ed un terreno ricco di sassi per verificare al meglio i sistemi del \"rover\". La scelta cadde sulla Ares Vallis, nella Chryse Planitia, caratterizzata da formazioni rocciose di aspetto alluvionale. Gli studiosi ritennero che l'analisi delle rocce e dei sassi, presenti in quello che appariva come lo sbocco di un enorme canale di scolo, avrebbe potuto confermare la passata presenza di acqua liquida sulla superficie di Marte, oltre che fornire dettagli sulle zone circostanti, da cui quei sassi erano stati erosi.\nCaratteristiche tecniche.\nSviluppato dal \"Jet Propulsion Laboratory\" (JPL) della NASA, il \"Sojourner\" era un veicolo a 6 ruote lungo 65\u00a0cm, largo 48\u00a0cm ed alto 30\u00a0cm. Nella fase di crociera occupava uno spazio di 18\u00a0cm di altezza. Pesava complessivamente 10,6\u00a0kg. Altri 5\u00a0kg di equipaggiamento erano necessari per mantenere le comunicazioni tra il \"rover\" ed il \"lander\", ma erano montati su quest'ultimo.\nPoteva raggiungere una distanza di 500\u00a0m dal \"lander\" ed una velocit\u00e0 massima di 1\u00a0cm/s.\nIl dorso del \"rover\" (0,25\u00a0m\u00b2 di superficie) era rivestito da pannelli fotovoltaici, in grado di erogare 16 watt di potenza di picco (previsto al mezzogiorno marziano). Era stato inoltre dotato di batterie al litio non ricaricabili, in grado di fornire una potenza di 300 Wh, prevalentemente per le esigenze notturne. Nel 1997 non erano disponibili batterie ricaricabili con l'affidabilit\u00e0 richiesta per una missione spaziale nei limiti di peso e costo imposti dal programma Discovery della NASA.\nSistema di locomozione.\nLe ruote, realizzate in alluminio, erano di 13\u00a0cm di diametro e 7,9\u00a0cm di larghezza. Erano dotate di cingoli dentellati in acciaio inossidabile in grado di generare in condizioni ottimali, su suolo tenero, una pressione di soli 1,65 chilopascal. Durante la fase operativa, tuttavia, non si \u00e8 verificata una tale necessit\u00e0. Tutte le ruote erano motrici, ognuna azionata da un motore indipendente. Le prime e terze ruote erano sterzanti. Una configurazione con sei ruote sterzanti era stata considerata, ma secondariamente valutata troppo onerosa in termini di peso. Nel ruotare su s\u00e9 stesso, tracciava un cerchio di 74\u00a0cm di diametro.\nLe ruote erano collegate al telaio attraverso sospensioni appositamente sviluppate per assicurare che tutte e sei fossero in contatto col suolo anche su terreni accidentati. Denominate \"Rocker-Bogie\", furono sviluppate da Don Bickler del JPL per i veicoli sperimentali \"Rocky\", di cui il \"Sojourner\" rappresenta l'ottava versione. Si componevano di due elementi: il primo, denominato \"Bogie\", collegava la ruota anteriore con quella centrale; il secondo, \"Rocker\", collegava la ruota posteriore con le altre due. Il sistema non prevedeva l'uso di molle o di altri elementi elastici, che avrebbero potuto aumentare l'entit\u00e0 della pressione esercitata dalle singole ruote. Questo sistema permise il superamento di ostacoli alti anche 8\u00a0cm, ma avrebbe teoricamente consentito di superarne di pari a circa il 30 % della lunghezza del \"rover\" (20\u00a0cm). Al sistema di sospensioni fu inoltre assegnata la capacit\u00e0 di collassare su s\u00e9 stesso, di modo che, nella configurazione di crociera, il \"rover\" occupasse un'altezza di soli 18\u00a0cm.\nIl sistema di locomozione risult\u00f2 adatto all'ambiente incontrato su Marte - molto stabile ed in grado di consentire movimenti in avanti e indietro con analoga facilit\u00e0 - ed \u00e8 stato adottato con opportuni accorgimenti nelle successive missioni dei \"rover\" \"Spirit\" ed \"Opportunity\".\nNella decennale fase di sviluppo che condusse alla realizzazione del \"Sojourner\" furono vagliate varie soluzioni alternative, che poterono avvalersi della lunga esperienza maturata presso il \"Jet Propulsion Laboratory\" nello sviluppo di veicoli per la Luna e per Marte. L'utilizzo di quattro o pi\u00f9 gambe fu escluso per tre motivi: un loro basso numero avrebbe limitato i movimenti e conseguentemente la libert\u00e0 di azione del \"rover\", tuttavia, aumentarne il numero avrebbe determinato un notevole incremento nella complessit\u00e0; il procedere in questa configurazione avrebbe richiesto inoltre la conoscenza dello spazio antistante (il terreno in corrispondenza del passo successivo) e ci\u00f2 avrebbe comportato ulteriori difficolt\u00e0. La scelta di un veicolo su ruote invece risolse la gran parte dei problemi di stabilit\u00e0, comport\u00f2 una riduzione del peso e miglior\u00f2 l'efficienza ed il controllo rispetto alla soluzione precedente. La configurazione pi\u00f9 semplice consiste in un sistema di quattro ruote, che tuttavia incontra delle difficolt\u00e0 nel superare gli ostacoli. Migliori sono le soluzioni a sei o ad otto ruote, con quelle posteriori in grado di spingere e permettere cos\u00ec il superamento dell'ostacolo. Fra le due, infine \u00e8 stata preferita quella a sei ruote perch\u00e9 pi\u00f9 leggera e pi\u00f9 semplice.\nStrumentazione.\nIl computer incorporato a bordo del Sojourner era dotato di un'unit\u00e0 centrale (CPU) basata sul microprocessore Intel 8085 di 100\u00a0kHz di frequenza, con una memoria RAM di 512 KB e con un supporto di memoria flash a stato solido di 176\u00a0kB.\nIl \"rover\" era dotato di tre sistemi di raccolta immagini, composti da tre obiettivi (due frontali stereo in B/N e uno posteriore a colori) e di uno spettrometro (\"Alpha Proton X-Ray Spectrometer\" - APXS), cui spettano le principali analisi scientifiche. Era inoltre fornito di emettitori laser che, abbinati agli obiettivi frontali, costituivano un sistema di rilevamento degli ostacoli (\"Laser striper hazard detection system\"). Il sistema di controllo per la guida era completato da tre accelerometri per determinare la pendenza della superficie e da dei potenziometri, associati ad ogni ruota per controllarne l'angolo di sterzata.\nInfine, erano presenti a bordo due esperimenti: l'esperimento di abrasione delle ruote (\"Wheel Abrasion Experiment\" - WAE) e l'esperimento di aderenza del materiale (\"Material Adherence Experiment\" - MAE).\nAlpha Proton X-Ray Spectrometer.\nL'Alpha Proton X-Ray Spectrometer era uno spettrometro in grado di determinare la composizione chimica delle rocce e della polvere del suolo marziano analizzando la radiazione di ritorno nelle sue componenti alfa, protonica ed X, derivante dall'esposizione del campione ad una fonte radioattiva contenuta nello strumento. Lo strumento disponeva di 244Cm (curio 244), che emette particelle alfa con un'energia di 5,902 MeV. Quando la radiazione incidente impattava sulla superficie del campione analizzato, in parte era riflessa ed in parte interagiva con la materia. L'interazione delle particelle alfa con i nuclei atomici conduceva alla produzione di protoni, mentre quella con gli elettroni degli orbitali pi\u00f9 interni determinava l'emissione di raggi X. Lo strumento era progettato per rilevare l'energia delle tre componenti della radiazione di ritorno. Ci\u00f2 avrebbe permesso di identificare gli atomi presenti (e le loro quantit\u00e0) in alcune decine di micrometri al di sotto della superficie del campione analizzato. Il processo di rilevazione \u00e8 piuttosto lento ed ogni misurazione pu\u00f2 richiedere anche una decina di ore.\nLo strumento era stato progettato per la missione russa Mars 96, fallita al lancio. I rilevatori delle particelle alfa e dei protoni erano forniti dal Dipartimento di chimica del Max Planck Institute, mentre l'Universit\u00e0 di Chicago aveva sviluppato il rilevatore di raggi X.\nDurante ogni misura la superficie frontale dello strumento doveva essere posta in contatto con il campione. Affinch\u00e9 ci\u00f2 fosse possibile, l'APXS era montato su un braccio robotico, il cosiddetto \"Alpha-Proton-X-ray Spectrometer Deployment Mechanism\" (Meccanismo di posizionamento dell'APXS), indicato con l'acronimo ADM. L'ADM era un attuatore antropomorfo, dotato di un polso capace di rotazioni di \u00b1 25\u00b0.\nLa duplice mobilit\u00e0, del \"rover\" e dell'ADM, accrebbe le potenzialit\u00e0 dello strumento - il primo di questo tipo a raggiungere Marte.\nWheel Abrasion Experiment.\nIl \"Wheel Abrasion Experiment\" (WAE) era stato ideato per misurare l'azione abrasiva del suolo marziano su sottili strati di alluminio, nichel e platino e dedurre in tal modo informazioni sulla granulometria del suolo in corrispondenza del sito di atterraggio. A tale scopo, su una delle due ruote centrali erano stati montati 15 strati, cinque di ciascun metallo, di spessore compreso tra 200 e 1000 \u00e5ngstr\u00f6m, ed elettricamente isolati dal resto del \"rover\". Direzionando opportunamente la ruota, la luce solare incidente era riflessa verso un sensore ottico (fotovoltaico), posizionato in prossimit\u00e0 della stessa. L'analisi del segnale raccolto avrebbe dovuto consentire di determinare l'informazione desiderata. Affinch\u00e9 l'azione abrasiva fosse significativa nei tempi previsti per la missione, era stato programmato che il \"rover\" si fermasse ad intervalli frequenti e, con le altre cinque ruote frenate, imponesse una rotazione alla ruota del WAE per aumentarne l'usura. Successivamente alla conduzione dell'esperimento su Marte, si sarebbe cercato di riprodurre gli effetti osservati in laboratorio.\nL'interpretazione del risultati proposta da Ferguson \"et al.\" suggerisce che il suolo del sito di atterraggio fosse costituito da polvere a grana fine e di limitata durezza, con una dimensione dei grani inferiore ai 40\u00a0\u00b5m.\nLo strumento era stato sviluppato, costruito e diretto dal \"Lewis' Photovoltaics and Space Environments Branch\" del \"Glenn Research Center\".\nMaterial Adherence Experiment.\nIl \"Material Adherence Experiment\" (MAE) era stato ideato dagli ingegneri del \"Glenn Research Center\" per misurare l'accumulo giornaliero di polvere sul dorso del \"rover\" e la conseguente riduzione della capacit\u00e0 di conversione energetica dei pannelli fotovoltaici. Si componeva di due sensori.\nIl primo era composto da una cella fotovoltaica, coperta da un vetro trasparente che poteva essere rimosso a comando. In prossimit\u00e0 del mezzogiorno locale venivano eseguite varie misurazioni della resa energetica della cella, sia con il vetro in posizione, sia ruotato. Dal confronto era possibile dedurre di quanto la copertura della polvere avesse diminuito il rendimento della cella. Quest'ultimo era inoltre confrontato con quello di una seconda cella fotovoltaica, esposta all'ambiente marziano.\nIl secondo sensore sfruttava un Quartz crystal microbalance (QCM) per misurare il peso per unit\u00e0 di superficie della polvere depositatasi sul sensore stesso.\nNel corso della missione fu registrato un tasso giornaliero pari allo 0,28% di riduzione percentuale del rendimento energetico delle celle fotovoltaiche, indipendente dal comportamento del \"rover\" - fermo o in movimento. Ci\u00f2 suggerisce che la polvere che si depositava era in sospensione dall'atmosfera e non era stata, invece, sollevata dagli spostamenti del \"rover\".\nSistema di controllo.\nPoich\u00e9 era stato stabilito che le trasmissioni relative alla guida del \"Sojourner\" avvenissero una volta ogni sol, fu necessario dotare il \"rover\" di un sistema di controllo computerizzato che ne guidasse gli spostamenti in autonomia.\nEra stata programmata una serie di comandi, prevedendo un'opportuna strategia per il superamento di eventuali ostacoli. Uno dei comandi primari era il \"Go to Waypoint\" (raggiungi il punto di arrivo). Era stato previsto un sistema di riferimento locale (del quale il \"lander\" costituiva l'origine), le cui direzioni coordinate furono fissate al momento dell'atterraggio prendendo la direzione del Nord come riferimento. Durante la sessione di comunicazione, il \"rover\" riceveva dalla Terra una stringa di comando contenente l'indicazione delle coordinate del punto di arrivo, che autonomamente avrebbe dovuto raggiungere.\nL'algoritmo implementato sul computer di bordo tentava, come prima opzione, il raggiungimento dell'ostacolo in linea retta dalla posizione di partenza. Un sistema di obiettivi fotografici ed emettitori laser permetteva l'individuazione di ostacoli frapposti lungo tale percorso. Il computer di bordo era programmato per ricercare il segnale prodotto dai laser nelle immagini riprese attraverso le telecamere: in caso di superficie pianeggiante ed assenza di ostacoli, la posizione di tale segnale era invariata rispetto a quella di riferimento memorizzata nel computer; l'eventuale scostamento da tale posizione permetteva altres\u00ec l'individuazione del tipo di ostacolo frapposto. La scansione fotografica veniva eseguita dopo ogni avanzamento pari al diametro delle ruote (13\u00a0cm) e prima di ogni svolta.\nIn caso di presenza accertata dell'ostacolo (era prevista la possibilit\u00e0 che si verificassero tre falsi positivi su venti rilevazioni effettuate prima di procedere), il computer comandava l'esecuzione di una prima strategia per evitarlo. Il \"rover\", fermo su s\u00e9 stesso, ruotava fino a non avere pi\u00f9 in vista l'ostacolo. Quindi, dopo essere avanzato per una met\u00e0 della propria lunghezza, ricalcolava un nuovo percorso rettilineo che lo conducesse al punto di arrivo. Al termine della procedura, il computer non recava memoria dell'esistenza dell'ostacolo. Come gi\u00e0 accennato, l'angolo di sterzata delle ruote era comandato attraverso dei potenziometri.\nIn un terreno particolarmente accidentato, la procedura appena descritta sarebbe stata impedita dalla presenza di un elevato numero di ostacoli. Ne era prevista quindi una seconda, indicata come \"thread the needle\" (letteralmente, \"infilare l'ago\"), consistente nel procedere tra due ostacoli percorrendo la bisettrice tra di essi, purch\u00e9 sufficientemente distanziati da permettere il passaggio del \"rover\". Se, prima di raggiungere una distanza prestabilita, il \"rover\" avesse incontrato uno slargo, avrebbe dovuto riprendere la procedura primaria: ruotare su s\u00e9 stesso fino a calcolare una nuova traiettoria rettilinea per raggiungere l'obiettivo; viceversa, sarebbe dovuto tornare indietro e tentare una traiettoria differente. Come ultima risorsa, c'erano sensori di contatto distribuiti sulle superfici anteriore e posteriore del \"rover\".\nPer facilitare il direzionamento del \"rover\", dalla Terra poteva essere comandata anche un'opportuna rotazione sul posto. Il comando in tal caso era \"Turn\" (ruota) e veniva eseguito grazie ad un giroscopio.\nTre accelerometri che misuravano le componenti dell'accelerazione di gravit\u00e0 lungo tre direzioni perpendicolari, permettevano inoltre di misurare la pendenza della superficie. Il \"rover\" era programmato per deviare da percorsi che avrebbero richiesto una pendenza superiore a 30\u00b0, per quanto fosse stato progettato per non ribaltarsi anche se inclinato di 45\u00b0.\nLa lunghezza del tragitto percorso era infine determinata dal numero di rivoluzioni delle ruote.\nDurante la fase di operazioni su Marte, le sequenze dei comandi pi\u00f9 complessi da inviare al \"Sojourner\" erano precedentemente verificate su un \"rover\" gemello, il \"Marie Curie\", nei laboratori del JPL.\nDenominazione.\nIl nome \"Sojourner\" fu scelto attraverso una competizione indetta nel marzo 1994 dalla \"Planetary Society\" in collaborazione con il \"Jet Propulsion Laboratory\" (JPL), durata un anno ed estesa agli studenti di et\u00e0 inferiore ai 18 anni di qualunque Paese, che furono invitati ad indicare un'eroina cui dedicare il \"rover\" ed a produrre un elaborato nel quale avrebbero dovuto evidenziarne i meriti e come questi avrebbero potuto adattarsi all'ambiente marziano. L'iniziativa fu pubblicizzata negli Stati Uniti, inoltre, attraverso la rivista \"Science and Children\" della \"National Science Teachers Association\", sulla quale comparve nel numero del gennaio 1995.\nPervennero 3500 elaborati da Canada, India, Israele, Giappone, Messico, Polonia, Russia e Stati Uniti, dei quali 1700 da studenti di et\u00e0 compresa tra 5 e 18 anni. La selezione dei vincitori venne fatta sulla base di vari fattori: la qualit\u00e0 e creativit\u00e0 dell'elaborato, tenendo in considerazione l'et\u00e0 di ciascun concorrente; l'adeguatezza del nome ad un \"rover\" marziano; le conoscenze possedute dal concorrente dell'eroina e della missione della sonda.\nL'elaborato vincente fu redatto da Valerie Ambroise, dodicenne, di Bridgeport in Connecticut che sugger\u00ec di dedicare il \"rover\" a Sojourner Truth, abolizionista afro-americana e sostenitrice dei diritti delle donne, che scelse come propria missione di \"attraversare in lungo e in largo il Paese\" chiedendo che a ciascuno fosse riconosciuto il diritto ad essere libero ed alle donne fosse garantita la parit\u00e0.\nIl secondo classificato fu Deepti Rohatgi, diciottenne, di Rockville nel Maryland che sugger\u00ec di adottare il nome di Marie Curie, che fu pertanto assegnato al modello - identico al Sojourner - utilizzato nelle prove in laboratorio. Infine, terzo classificato fu Adam Sheedy, sedicenne, di Round Rock nel Texas, che sugger\u00ec il nome dell'astronauta Judith Resnik, perita nel disastro del Challenger del 1986.\nOperazioni.\nIl \"Sojourner\" raggiunse Marte il 4 luglio 1997, dopo 7 mesi di crociera a bordo della sonda \"Mars Pathfinder\". Oper\u00f2 nella Ares Vallis, in una regione chiamata Chryse Planitia, dal 5 luglio al 27 settembre 1997, quando il \"lander\" interruppe le comunicazioni con la Terra. Negli 83 sol di attivit\u00e0 (pari a dodici volte la durata prevista per il \"rover\"), il \"Sojourner\" percorse complessivamente 104\u00a0m, rimanendo sempre entro 12\u00a0m dal \"lander\"; raccolse 550 immagini; esegu\u00ec 16 analisi attraverso l'APXS, 9 di rocce e le restanti del terreno, comp\u00ec undici \"Wheel Abrasion Experiment\" e quattordici esperimenti sulla meccanica del suolo in cooperazione con il \"lander\".\nAnalisi delle rocce.\nAlle rocce del sito di atterraggio furono assegnati dei nomi di personaggi dei cartoni animati. La prima analisi venne effettuata durante il terzo sol su quella denominata \"Barnacle Bill\". La composizione venne determinata attraverso lo spettrometro APXS, che impieg\u00f2 10 ore per una completa scansione. Il decimo sol fu analizzata attraverso lo spettrometro la roccia \"Yogi\". \u00c8 stato suggerito che la conformazione del terreno a ridosso della roccia, anche visivamente ad un livello inferiore rispetto alla superficie circostante, fosse derivata dall'evaporazione di acqua trasportata l\u00ec da una inondazione.\nEntrambe le rocce si rivelarono essere delle andesiti. Ci\u00f2 gener\u00f2 una certa sorpresa tra gli studiosi, perch\u00e9 sono rocce che si formano con processi geologici che richiedono un'interazione tra materiali della crosta e del mantello. Tuttavia, mancando informazioni sugli altopiani circostanti, non fu possibile cogliere tutte le implicazioni della scoperta.\nIl \"rover\" fu quindi diretto verso il successivo obiettivo ed il quattordicesimo sol analizz\u00f2 la roccia indicata come \"Scooby-Doo\", raccogliendo inoltre immagini di \"Casper\". Entrambi sono state ritenute depositi consolidati.\nUn'altra roccia, chiamata \"Moe\", presentava segni riconducibili all'erosione dal vento. La maggior parte delle rocce analizzate mostrava un alto contenuto di silicio. In una regione soprannominata \"Rock Garden\" il \"rover\" incontr\u00f2 delle dune a forma di luna crescente, simili alle dune sulla terra.\nIl sito di atterraggio si rivel\u00f2 ricco di rocce e sassi molto variegati tra loro. Alcune di esse di chiara origine vulcanica, come \"Yogi\"; altre, invece, erano dei conglomerati, per la cui origine sono state proposte varie alternative. Una prima ipotesi prevede la loro formazione in presenza di acqua, in un remoto passato del pianeta. A sostegno di ci\u00f2, ci sarebbero la rilevazione di alti contenuti di silicio, spiegabili anch'essi come conseguenza di processi di sedimentazione e la scoperta di rocce dall'aspetto arrotondato, di varie dimensioni, oltre al fatto che la valle presenta delle forme compatibili con un ambiente di canalizzazione fluviale. D'altra parte, i sassi arrotondati pi\u00f9 piccoli potrebbero essere stati generati anche durante un impatto sulla superficie.\nIl \"Sojourner\" nella cultura di massa.\nIl \"Sojourner\" fu l'elemento principalmente responsabile del successo maturato dalla missione \"Mars Pathfinder\" nell'opinione pubblica, di cui il \"rover\" cattur\u00f2 subito l'attenzione. Un'accorta campagna mediatica della NASA, tra cui la quotidiana pubblicazione delle immagini e notiziari su Internet, infatti, evidenzi\u00f2 ogni momento degli 83 sol di attivit\u00e0 del \"rover\" e fu ampiamente ripresa dai mezzi di comunicazione generalisti. Time Magazine, che gli dedic\u00f2 la copertina del 14 luglio 1997, indic\u00f2 la missione come il pi\u00f9 importante sviluppo scientifico dell'anno.\nAssunto a rappresentante dell'ingegnosit\u00e0 del \"Jet Propulsion Laboratory\", ne furono sviluppate anche delle versioni giocattolo che ebbero un notevole successo di vendita.\nIl filmato del \"rover\" \"Sojourner\" che si avvicina alla roccia \"Yogi\" venne utilizzato nella sigla iniziale della serie televisiva \"\" rendendola il primo programma televisivo di fantascienza contenente immagini riprese su un altro pianeta.\n\u00c8 stato incluso nella \"Robot Hall of Fame\" dalla Universit\u00e0 Carnegie Mellon.\nIl \"Sojourner\" compare inoltre nella serie televisiva Big Bang Theory, dove viene pilotato da Howard Wollowitz, che lo fa finire in un cratere, e nella scena finale del film italiano \"Fascisti su Marte\".\nThe Rover Team.\nLo sviluppo del \"rover\" e dei suoi strumenti cos\u00ec come la sua guida durante le operazioni su Marte furono affidati ad un gruppo di ingegneri della NASA indicati collettivamente come \"The Rover Team\". Essi erano: J. R. Matijevic, J. Crisp, D. B. Bickler, R. S. Banes, B. K. Cooper, H. J. Eisen, J. Gensler, A. Haldemann, F. Hartman, K. A. Jewett, L. H. Matthies, S. L. Laubach, A. H. Mishkin, J. C. Morrison, T. T. Nguyen, F. A. Comoglio, A. R. Sirota, H. W. Stone, S. Stride, L. F. Sword, J. A. Tarsala, A. D. Thompson, M. T. Wallace, R. Welch, E. Wellman e B. H. Wilcox del \"Jet Propulsion Laboratory\", divisione del California Institute of Technology; e D. Ferguson, P. Jenkins, J. Kolecki, G. A. Landis, D. Wilt del \"NASA Lewis Research Center\"."}
{"id": "3017509", "revid": "767487", "url": "https://it.wikipedia.org/wiki?curid=3017509", "title": "Big Rig", "text": "I Big Rig sono stati un gruppo musicale punk rock statunitense, formato nella San Francisco Bay Area dal cantante/compositore Jesse Michaels. Quest'ultimo ha dato l'avvio al progetto Big Rig nell'intervallo di tempo tra lo scioglimento e la formazione delle sue band pi\u00f9 famose, gli Operation Ivy ed i Common Rider.\nIl gruppo ha pubblicato un album nel 1994, intitolato \"Expansive Heart\" e distribuito dall'etichetta Lookout! Records."}
{"id": "3017518", "revid": "834", "url": "https://it.wikipedia.org/wiki?curid=3017518", "title": "Nueve Reinas", "text": ""}
{"id": "3017523", "revid": "729019", "url": "https://it.wikipedia.org/wiki?curid=3017523", "title": "Accesso facilitato", "text": "Accesso facilitato \u00e8 una opzione dei sistemi operativi Windows il cui scopo \u00e8 di facilitare l'accesso del computer agli utenti che hanno problemi con la normale interfaccia.\nLe possibilit\u00e0 di modifica sono le seguenti:"}
{"id": "3017525", "revid": "834", "url": "https://it.wikipedia.org/wiki?curid=3017525", "title": "Foolish Wives", "text": ""}
{"id": "3017530", "revid": "339392", "url": "https://it.wikipedia.org/wiki?curid=3017530", "title": "SUEM", "text": ""}
{"id": "3017535", "revid": "547034", "url": "https://it.wikipedia.org/wiki?curid=3017535", "title": "Storia dell'impero bizantino (Ostrogorskij)", "text": "La Storia dell'impero bizantino \u00e8 un trattato storico del bizantinista russo Georgij Aleksandrovi\u010d Ostrogorskij. Il testo presenta tre versioni, risalenti rispettivamente al 1940, 1952 e al 1963. \nL'edizione definitiva, del 1963, venne pubblicata in lingua tedesca col titolo originale \"Geschichte des Byzantinischen Staates\" dalla casa editrice C.H. Beck'sche Verlagsbuchhandlung (Oskar Beck) di Monaco di Baviera. Il libro ottenne un buon successo a partire dalla seconda edizione, con le versioni in francese (\"Histoire de l'Etat byzantin\" nella traduzione di Jean Guillard (Payot, Parigi, 1956), e inglese (\"History of the Byzantine State\", traduzione di Joan Hussey, Blackwell, Oxford, 1956 e Rutgers University Press, New Brunswick, New Jersey, 1957), contenenti rettifiche e aggiunte rispetto alla seconda versione del '52. Altre versioni sono quella serbocroata (\"Istorija Vizantije\", Belgrado, 1959) e quella slovena (\"Zdogovina Bizanca\", traduzione di Milena Zupancic, Lubiana, 1961). La prima edizione italiana \u00e8 stata quella della Einaudi del 1968, pubblicata nella collana Biblioteca di cultura storica, via via sempre ristampata, nella traduzione di Piero Leone. \nL'opera contiene una disamina dello stato bizantino cosiddetto medioevale, limitando la trattazione relativa al primo periodo, ovvero fino all'avvento di Eraclio al trono di Bisanzio (610), il quale segna il definitivo abbandono del modello statale romano. Da qui Ostrogorsky si concentra, soffermandosi sul periodo prettamente \"greco\", terminato con la definitiva caduta della capitale Costantinopoli per mano dei turchi ottomani, avvenuta nel 1453.\nCollegamenti esterni.\n Recensione di Henry Ren\u00e9, L'Antiquit\u00e9 Classique, 1953 22-2 pp. 566-569"}
{"id": "3017539", "revid": "46291", "url": "https://it.wikipedia.org/wiki?curid=3017539", "title": "Alyogyne", "text": "Alyogyne \u00e8 un genere di piante arbustive della famiglia delle Malvacee, endemiche dell'Australia.\nEtimologia.\nIl nome del genere deriva dalle parole greche \"alytos\" (unito, non-diviso) e \"gyne\" (femminile), in riferimento allo stilo non diviso, caratteristica questa che distingue questo genere da \"Hibiscus\".\nDescrizione.\nIl genere comprende arbusti molto ramificati. Su varie parti di queste piante sono presenti peli stellati.\nI fiori sono solitari e nascono all'ascella delle foglie, sono larghi e possono essere di vari colori:lilla, malva, viola, blu, bianco o giallo.\nI petali hanno, molto spesso, una macchia pi\u00f9 scura alla base.\nAlla base del calice vi \u00e8 un epicalice formato da 4-10 bratteole lineari, saldate alla base. Il vero calice \u00e8 formato da 5 sepali saldati tra di loro.\nIl frutto \u00e8 una capsula pentaloculare deiscente.\nI semi sono spesso ricoperti da lanuggine.\nTassonomia.\nIl genere \"Alyogyne\" \u00e8 stato eretto da Friedrich Christoph Wilhelm Alefeld nel 1863 per includere una specie, \"Hibiscus hakeifolius\", che si distingueva dalle altre specie del genere \"Hibiscus\" per lo stilo non diviso.\nCol tempo altre specie prima considerate \"Hibiscus\" sono state riclassificate come \"Alyogyne\".\nAttualmente al genere sono ascritte le seguenti specie:\nUsi.\n\"Alyogyne hakeifolia\" e \"Alyogyne huegelii\" sono coltivate come piante ornamentali anche in Europa e sono conosciute come Hibiscus blu."}
{"id": "3017542", "revid": "767487", "url": "https://it.wikipedia.org/wiki?curid=3017542", "title": "Only Prettier", "text": "Only Prettier \u00e8 una canzone della cantante country statunitense Miranda Lambert, estratta come quarto singolo dal suo quarto album studio \"Revolution\". Il video \u00e8 stato filmato a Joelton, in Tennessee, nel giugno 2010. \u00c8 in tema anni '50 e in esso recitano famose artiste country come Kellie Pickler, Laura Bell Bundy e Hillary Scott dei Lady Antebellum."}
{"id": "3017552", "revid": "729019", "url": "https://it.wikipedia.org/wiki?curid=3017552", "title": "De actionibus scaenicis", "text": "Il De actionibus scaenibus libri V, o pi\u00f9 semplicemente De actionibus scaenicis (o De scaenicis actionibus), \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nL'opera, suddivisa in cinque libri, poneva l'attenzione su questioni riguardanti il teatro; sono pervenuti solamente alcuni frammenti. "}
{"id": "3017554", "revid": "767487", "url": "https://it.wikipedia.org/wiki?curid=3017554", "title": "Marcos Gelabert", "text": ""}
{"id": "3017560", "revid": "36426", "url": "https://it.wikipedia.org/wiki?curid=3017560", "title": "Lettera al Figlio del Lupo", "text": "La Lettera al Figlio del Lupo \u00e8 l'ultimo scritto di Bah\u00e1'u'll\u00e1h, il fondatore della religione bahai, prima della sua morte avvenuta nel 1892. \u00c8 un libro indirizzato a un religioso musulmano, violento oppositore dei Bahai che assieme al padre, chiamato da Bah\u00e1'u'll\u00e1h \"il lupo\", aveva fatto uccidere diversi Bahai. \nIn questo scritto Bah\u00e1'u'll\u00e1h riporta molte espressioni tratte da sue precedenti opere e ci\u00f2 rende parte della \"lettera\" un compendio di concetti gi\u00e0 espressi.\nStoria.\nI fratelli Muhammad-Husayn Nahr\u00ed e Muhammad-Hasan Nahr\u00ed, ricchi commercianti bahai di Isfahan erano creditori di Im\u00e1m-Jum'ihdel, un influente religioso locale. Quest'ultimo alla richiesta di saldare il proprio debito, non volendo eseguire la propria obbligazione, si consigli\u00f2 con Shaykh Muhammad-Baqir, un altro influente religioso di Isfahan e con Sult\u00e1n-Mas'\u00fad M\u00edrz\u00e1, figlio di Nasser al-Din Shah.\nQuesti organizzarono un piano per imprigionare i due fratelli Muhammad-Husayn Nahr\u00ed e Muhammad-Hasan Nahr\u00ed prendendo a pretesto la loro religione bahai. I due fratelli furono arrestati, esposti al dileggio della folla che si scagli\u00f2 contro di loro, e quindi giustiziati pubblicamente in maniera umiliante.\nBah\u00e1'u'll\u00e1h particolarmente colpito e addolorato per la morte dei due fratelli li elogi\u00f2 chiamandoli rispettivamente Sult\u00e1nu'sh-Shuhada' \"Re dei martiri\" e Mahb\u00fabu'sh-Shuhad\u00e1' \"Amato tra i martiri\", titoli con cui sono comunemente noti tra i Bahai.\nBah\u00e1'u'll\u00e1h scrisse il libro attorno al 1891 indirizzandolo al figlio di \u00c1q\u00e1 Najaf\u00ed, un religioso persecutore dei Bahai, che lui chiam\u00f2 \"lupo\": da qui il titolo del libro."}
{"id": "3017561", "revid": "124126727", "url": "https://it.wikipedia.org/wiki?curid=3017561", "title": "John Wall", "text": "Biografia.\nNasce a Raleigh nella Carolina del Nord, da Frances Pulley e Johnatan Wall sr., \u00e8 il secondo di tre figli. Da giovane vedeva il padre solamente nel week-end; egli infatti era stato incarcerato per furto d'armi. John e sua sorella, Cierra, erano tuttavia troppo piccoli per capire perch\u00e9 il padre fosse dietro le sbarre. Nel 1998 al padre viene diagnosticato un cancro al fegato. I medici dissero che non avrebbe superato l'anno e cos\u00ec viene liberato per passare i suoi ultimi mesi con la famiglia. Egli port\u00f2 tutti in vacanza a White Lake, vicino a Lumberton. Qui John Wall padre e figlio parlarono riguardo al futuro di John jr. Il padre spieg\u00f2 le sfide che sarebbero toccate al figlio e lo incoraggi\u00f2 a trovare il modo di essere sempre un uomo migliore e di fare tutto quello che doveva al fine di ricevere un'istruzione universitaria.\nLa morte del padre colp\u00ec tremendamente il figlio, che divenne pi\u00f9 introverso e rabbioso, spesso entrando in conflitto con le autorit\u00e0. Tuttavia, le sue grandi abilit\u00e0 di giocatore di football e basket l'hanno aiutato moltissimo in giovent\u00f9. Fu la madre a spingerlo a dedicarsi esclusivamente alla palla a spicchi, nonostante gli allenatori di football che lo allenarono lo vedessero come un ottimo \"footballer\". Frances lo spinse anche a cambiare atteggiamento, dicendogli che avrebbe avuto una pessima vita se non l'avesse fatto.\nCaratteristiche tecniche.\nPlaymaker estremamente veloce e atletico, negli anni ha affinato le proprie abilit\u00e0 difensive e migliorato la propria affidabilit\u00e0 al tiro (le sue percentuali, specialmente da tre punti, erano piuttosto basse a inizio carriera). \u00c8 un ottimo assist-man e un buon rimbalzista.\nCarriera.\nHigh school.\nJohn non segu\u00ec immediatamente i consigli della madre. Inizialmente si iscrisse alla \"Garner Magnet High School\", dove si erano diplomati anche Donald Williams e David West. La famiglia per\u00f2 si trasfer\u00ec in un'altra citt\u00e0 e cos\u00ec si iscrisse alla \"Broughton High School\". Qui per\u00f2, nonostante le buone prestazioni, viene lasciato fuori dalla squadra di pallacanestro dal coach Jeff Ferrel, a causa del suo comportamento. Cambia cos\u00ec per la terza e ultima volta scuola, frequentando la \"Word of God Christian Academy\". Qui matur\u00f2 sia come persona, sia come giocatore, attirando di conseguenza moltissimi scout dai migliori \"college\". Nell'anno da senior miglior\u00f2 ulteriormente, con una media di 19,8 punti a partita, portando la squadra della scuola, i \"Rams\", ad un passo dal titolo nazionale.\nCollege.\nTerminata l'high school, John \u00e8 uno dei talenti pi\u00f9 seguiti e voluti del panorama statunitense. Universit\u00e0 del calibro di Duke e Georgia Tech lo volevano fortemente. Kansas, che con i suoi Kansas Jayhawks aveva vinto il titolo NCAA lo voleva alla cerimonia di premiazione. Tuttavia John era fortemente attratto dall'andare a Memphis, dove erano usciti Derrick Rose e Tyreke Evans. Wall stimava anche il coach di Memphis, John Calipari. Cos\u00ec, quando \"coach Cal\" si trasfer\u00ec alla University of Kentucky, decise di seguirlo a Lexington. All'universit\u00e0 John ebbe buone medie, era cordiale e gentile con compagni e professori e spesso era seduto addirittura in prima fila. Nella prima apparizione in un'amichevole come \"Wildcat\", Wall sorprese tutti mettendo a referto ben 27 punti e nove assist in soli 28 minuti di gioco. Nel suo debutto ufficiale conferm\u00f2 le buone impressioni iniziali realizzando il tiro della vittoria a soli 5 decimi di secondo al termine del match. Nessuno alla Kentucky dubitava del suo talento. Erano certi che sarebbe stato la prima scelta al Draft 2010. All'universit\u00e0 era una sorta di stella, il cosiddetto \"Big Man On Campus\", veniva molto frequentemente fermato per delle foto o autografi. Per non ritardare alle lezioni, girava spesso con le cuffie nelle orecchie, fingendo di non sentire e tirando dritto sul suo percorso.\nConcluder\u00e0 la sua stagione con 16,6 punti, 6,5 assist, 4,3 rimbalzi, 1,8 recuperi. Ha stabilito inoltre il record di assist della sua universit\u00e0, 241, e anche il record di punti.\nNBA.\n2010-11, l'anno da rookie.\nIl 7 aprile 2010 Wall si dichiara eleggibile per il draft NBA e nei primi giorni di maggio firma con l'agente Dan Fegan; il 23 giugno 2010 raggiunge un accordo di sponsorizzazione con Reebok.Nelle settimane precedenti al draft Wall \u00e8 al centro dell'attenzione. Si d\u00e0 ormai per certo che sar\u00e0 la prima chiamata dei Washington Wizards, in cerca di un giocatore per ricostruire una franchigia ormai in declino.\nIl 24 giugno 2010 al draft NBA viene chiamato, andando a confermare tutti i pronostici della vigilia, dai Washington Wizards come prima scelta assoluta. Wall \u00e8 il primo giocatore uscente da Kentucky ad essere stato scelto con la prima scelta assoluta. Due anni dopo, al Draft 2012, un altro giocatore di Kentucky verr\u00e0 scelto alla prima posizione: Anthony Davis. Il giorno della sua presentazione \u00e8 un vero e proprio evento. Al Verizon Center di Washington oltre ai numerosissimi giornalisti giungono anche circa 1000 tifosi. Il peso che grava sulla spalle del ventenne John \u00e8 enorme. Il contesto in cui si insedia \u00e8 un misto di grande speranza e di delusione. Il roster \u00e8 un mix di buoni giovani, come Nick Young, e veterani, come Kirk Hinrich. L'uomo franchigia fino ad allora, Gilbert Arenas, viene scambiato e spetta proprio a Wall caricarsi il peso del team e diventare il nuovo punto di riferimento.Il suo debutto ufficiale in canotta capitolina \u00e8 nella trasferta contro gli Orlando Magic. I Wizards vengono sconfitti e Wall, emozionato e nervoso chiude con un misero 6-19 dal campo. Mette comunque a referto 14 punti e nove assist. Alla sua terza apparizione, la prima casalinga, contro i Philadelphia 76ers, mette a tabellino 25 punti, 13 assist e ben 9 palle rubate, stabilendo un record franchigia ed \u00e8 diventato il secondo giocatore della storia a mettere a segno 9 o pi\u00f9 assist nelle sue prime tre partite. Il 10 novembre 2010 realizza la sua prima \"tripla doppia\" in NBA, mettendo a referto 19 punti, 13 assist e 10 rimbalzi. Solo LeBron James e Lamar Odom erano riusciti nell'impresa ad un'et\u00e0 pi\u00f9 giovane. \u00c8 l'unico assieme a soli altri quattro giocatori nella storia NBA, ad averla realizzata in cos\u00ec sole poche partite dal debutto. Il match terminer\u00e0 con una vittoria all'over-time da parte di Washington, trascinata dal suo nuovo e giovanissimo leader. Dopo le prime sei partita il \"rookie\" della capitale ha totalizzato ben 61 assist, battendo il record precedente di 50 appartenuto ad Oscar Robertson.\nIl 18 febbraio 2011 al Rookie Challenge dell'All Star Game di Los Angeles realizza il record di assist in questa manifestazione, servendone ben 22, che lo aiuteranno a ricevere il premio di miglior giocatore. Nonostante abbia ricevuto durante la stagione quattro volte il titolo di \"Rookie of the Month\" per la conference orientale, il premio and\u00f2 all'ala dei Los Angeles Clippers, Blake Griffin, prima scelta assoluta al Draft dell'anno precedente, ma alla sua prima stagione NBA.\n2011-12.\nGuida indiscussa dei Wizards, nella sua seconda stagione NBA gioca da titolare tutte le 66 gare della stagione, accorciata a causa del lockout, mantenendo le proprie medie punti e assist della stagione d'esordio; conclude infatti con 16,3 punti, 8,0 assist, 1,4 rubate e 0,9 stoppate a partita. A gennaio viene selezionato ancora per l'NBA Rising Star Challenge, dove \u00e8 membro del team \"Chuck\", un misto di \"rookies\" e \"sophomores\", allenato da Charles Barkley. In questa gara mette a segno 17 punti, 8 assist, 6 rimbalzi e due stoppate, contribuendo nettamente alla vittoria della propria squadra.\nI suoi Wizards terminano l'annata con un pessimo record di 20-46, penultimi nella Southeast Division.\n2012-13, l'infortunio e il rientro.\nLa stagione 2012-13 inizia male per Wall e i suoi Wizards. Il playmaker si infortuna nella \"pre-season\" alla rotula ed \u00e8 costretto a vedere la propria squadra perdere continuamente, fino ad arrivare al clamoroso record di 0-12. Rientra a gennaio 2013 contro gli Atlanta Hawks dove, accolto dal pubblico capitolino con una enorme \"standing ovation\", mette a referto 14 punti, 4 assist e due rimbalzi in 21 minuti e contribuendo alla vittoria dei Wizards. La notte del 26 marzo nella vittoria contro i Memphis Grizzlies per 107-94, realizza il suo \"career-high\" di 47 punti. Oltre a questi, mette a tabellino anche 7 rimbalzi, 8 assist e 1 stoppata. Conclude la stagione 2012-13 con la media di 18,5 punti, 7,6 assist, 4,0 rimbalzi e 1,3 stoppate a partita in 32,7 minuti. Nonostante i Wizards abbiano concluso la stagione senza accedere ai Playoff e con un record negativo, con il ritorno di Wall da gennaio la squadra ha vistro crescere le prestazioni, chiudendo la seconda parte di stagione con un record positivo, lasciando ben sperare per la stagione successiva.\n2013-2014.\nIn estate il playmaker firma un prolungamento quinquennale del contratto a 80 milioni di dollari, legando quindi il suo nome alla franchigia capitolina. Washington ormai, dopo oltre 3 anni di permanenza, vede nel numero 2 il punto fermo attorno al quale costruire il futuro, sperando in un ulteriore affiatamento con la giovane guardia Bradley Beal e la coppia di lunghi Marcin Gortat e Nen\u00ea per giocarsi un'ottima stagione e sperare di accedere alla \"post-season\" dopo parecchi anni di assenza. Il 15 febbraio prende parte all'Slam Dunk Contest nella squadra della \"Eastern Conference\" con Paul George e Terrence Ross. La squadra risulter\u00e0 vincitrice e John Wall verr\u00e0 premiato col titolo di \"Sprite Dunker of the Night\". La \"regular season \"si chiude con il quinto posto ad est, cosa che permette a Washington di partecipare ai \"playoffs\", obiettivo stagionale. Le cifre di Wall in 82 incontri disputati recitano 19,2 punti (\"career high\"), 4,1 rimbalzi, 8,8 assist (\"career high\") e 1,8 rubate (\"career high\"), facendo di questa stagione la sua migliore dall'approdo fra i professionisti. Nella \"post-season\", dopo aver battuto i Chicago Bulls 4-1, Wall e compagni vengono eliminati in semifinale di conference 4-2 dagli Indiana Pacers.\n2014-2015.\nIn questa stagione Wall perde la sua cara amica Damiyah Telemaque-Nelson di 6 anni, morta a causa di un cancro, a cui dedica una vittoria in doppio overtime contro i Boston Celtics, scoppiando in lacrime nel post partita. Successivamente doner\u00e0 tutto il suo vestiario della partita alla famiglia. Partecipa all'All Star Game e trascina poi gli Wizards fino alle semifinali di Conference, dove perdono in sei gare contro gli Atlanta Hawks. Viene inoltre nominato nel secondo quintetto All-Defensive.\n2015-16.\nLa stagione si rivela molto deludente sia per Wall (che partecipa comunque all'All Star Game) che per gli Wizards, che non riescono nemmeno a qualificarsi per i Playoffs, complice anche l'infortunio occorso a Bradley Beal, stella con Wall della squadra.\n2016-17.\nLa stagione 2016-17 si rivela la definitiva consacrazione per il play originario del nord Carolina, convocato al All-Star game per la quarta volta in carriera, gioca una stagione con una media di doppia doppia per il terzo anno consecutivo con 10,7 assist e 23,1 punti di media a partita. Viene eletto giocatore del mese di dicembre 2016. \u00c8 protagonista di ottimi play-off dove guida i suoi Wizards fino a gara-7 di semifinali di conference contro i Celtics poi vittoriosi.\n2017-18.\nLa stagione del play parte a rilento a causa di un fastidio al ginocchio, che lo portano a saltare o a giocare fuori forma fino a dicembre. Al suo ritorno \u00e8 autore di prestazioni pi\u00f9 o meno positive anche se non eccelse, che comunque gli consento di ricevere la convocazione all'All Star Game. A fine gennaio, Wall \u00e8 vittima di un nuovo infortunio al ginocchio che lo terr\u00e0 lontano dal parquet dalle 6-8 settimane, che comunque gli consentir\u00e0 di tornare per i Play Offs.\nHouston Rockets (2020-oggi).\nIl 2 Dicembre 2020 passa agli Houston Rockets nella trade che porta Russell Westbrook a Washington. Esordisce con i Rockets il 12 dicembre 2020, nella partita vinta per 125-104 contro i Bulls, facendo registrare in appena 19 minuti 13 punti, 9 assist, 5 rimbalzi e 2 palle rubate.\nNella stagione 2021-2022 i Rockets puntano sulla scelta numero 2 al draft, Jalen Green, e lasciano fuori dal quintetto John.\nLui rompe con la dirigenza di Houston e, pur partecipando \ufffcal training Camp decide che non giocher\u00e0 pi\u00f9 con la franchigia di Houston."}
{"id": "3017562", "revid": "385321", "url": "https://it.wikipedia.org/wiki?curid=3017562", "title": "Wargames 2 - Il Codice Della Paura", "text": ""}
{"id": "3017563", "revid": "1653437", "url": "https://it.wikipedia.org/wiki?curid=3017563", "title": "John Wall (disambigua)", "text": ""}
{"id": "3017565", "revid": "1573940", "url": "https://it.wikipedia.org/wiki?curid=3017565", "title": "De origine linguae Latinae", "text": "Il De origine linguae Latinae ad Cn. Pompeium Magnum libri III, o pi\u00f9 semplicemente De origine linguae Latinae (in italiano: \"L'origine della lingua latina\") \u00e8 un'opera di Marco Terenzio Varrone in tre libri, dedicata a Gneo Pompeo Magno e appartenente al gruppo di studi storico-letterari e filologici dell'erudito reatino Di essa rimangono solamente tre frammenti.\nVarrone tratt\u00f2 il problema dell'origine della lingua. La data di composizione \u00e8 dubbia: non si sa infatti se l'opera sia anteriore o posteriore al \"De lingua Latina\"."}
{"id": "3017566", "revid": "486946", "url": "https://it.wikipedia.org/wiki?curid=3017566", "title": "A.S.D. Fiammamonza", "text": ""}
{"id": "3017571", "revid": "101175", "url": "https://it.wikipedia.org/wiki?curid=3017571", "title": "Gran Premio motociclistico d'Olanda 2010", "text": "Il Gran Premio motociclistico d'Olanda 2010 corso il 26 giugno, \u00e8 stato il sesto Gran Premio della stagione 2010. La gara si \u00e8 disputata sul circuito di Assen.\nProve e Qualifiche.\nClasse 125.\nLe prime sessioni di prove hanno visto primeggiare Marc M\u00e1rquez (Derbi) e Nicol\u00e1s Terol (Aprilia), con M\u00e1rquez che ottiene la pole position.\nRisultati dopo le qualifiche:\nMoto2.\nNelle prime sessioni di prove il pi\u00f9 veloce \u00e8 stato Andrea Iannone (Speed Up), che realizza anche la pole.\nRisultati dopo le qualifiche:\nMotoGP.\nNelle sessioni di prove il pilota pi\u00f9 veloce \u00e8 stato Jorge Lorenzo (Yamaha), seguito da Casey Stoner e Nicky Hayden (entrambi su Ducati). Nella seconda sessione il migliore \u00e8 ancora Lorenzo seguito da Stoner e Daniel Pedrosa (Honda).\nMarco Melandri, caduto nelle prove libere, non prende parte alle qualifiche e alla gara per una lussazione alla spalla sinistra.\nGare.\nMotoGP.\nValentino Rossi \u00e8 assente in quanto infortunatosi nel GP d'Italia ma la sua squadra non designa un sostituto.\nMoto2.\nAlcune defezioni colpiscono tre piloti titolari in questa classe con Yannick Guerra che viene sostituito da Xavier Sim\u00e9on, mentre Alex Deb\u00f3n e Axel Pons non prendono parte alla gara perch\u00e9 si infortunano in qualifica, il primo con la frattura della clavicola destra, il secondo con la frattura del radio del braccio destro. Sarebbero dovuti partire rispettivamente in 3\u00aa e 32\u00aa posizione.\nClasse 125.\nIn questo classe partecipano al GP come wildcard cinque piloti, che sono: Ernst Dubbink, Pepijn Bistersboch e Jerry van de Bunt su Honda; Roy Pouw su Aprilia; Toni Finsterbusch su KTM."}
{"id": "3017572", "revid": "599013", "url": "https://it.wikipedia.org/wiki?curid=3017572", "title": "Amina Zaripova", "text": "Biografia.\nAmina ha cominciato con la ginnastica ritmica nel 1986 all'et\u00e0 di 9 anni ed \u00e8 stata poi scelta dall'allenatrice della Nazionale Russa, Irina Viner, per allenarsi al Centro Nazionale di Mosca, lasciando la sua famiglia per lo sport.\nNel 1993, ai Campionati del Mondo ad Alicante, Amina ha cominciato a farsi notare per la sua incredibile flessibilit\u00e0. Nel 1995 ha vinto due finali di attrezzo ai Campionati del Mondo a Vienna, e si \u00e8 classificata quarta nello All Around.\nSbarcata per la prima volta nelle Olimpiadi del 1996 si \u00e8 classificata quarta.\nLa Zaripova \u00e8 divenuta pi\u00f9 matura, commettendo raramente errori ed era molto diversa dalle altre ginnaste. Dotata di una innata eleganza con la quale si poteva permettere di eseguire passi di danza all'interno dei propri esercizi. \u00c8 stata proprio lei la prima a introdurre elementi di flessibilit\u00e0 e questi avevano lo scopo di mostrare la sua grazia e originalit\u00e0.\nIl 21-22 marzo 1997 si \u00e8 classificata sesta ai Campionati Nazionali Russi, e terza col cerchio. Nel giugno 1997 ha partecipato alle Universiadi in Sicilia (Italia) dove \u00e8 arrivata terza, anche se ha totalizzato 10.00 nell'esercizio al cerchio, superata dalla Vitrichenko (prima) e dalla Ogryzko (seconda), in seguito ritirata.\nNei Campionati del Mondo a Berlino dell'ottobre del 1997 non ha gareggiato nelle finali individuali, perch\u00e9 la partecipazione era limitata a due ginnaste per nazione in finale: per cui, per la Russia hanno gareggiato Batyr\u0161ina e Lipovskaya, che si sono subito dopo ritirate. \nIn seguito alle Olimpiadi sub\u00ec un infortunio che la costrinse a non allenarsi per tre mesi.\nDurante il 1998 ha ricominciato ad allenarsi duramente e nel 1998 al S. Francisco Rhythmic Invitational si \u00e8 esibita in nuovi esercizi in tutte le gare e ha cos\u00ec guadagnato l'argento (l'oro \u00e8 andato alla Vitrichenko). Quanto alla Deryugina Cup dello stesso anno \u00e8 arrivata sesta.\nIn seguito, ha avuto un periodo di indecisione. Si era ufficialmente ritirata dalla ginnastica ritmica il 25 settembre 1998 per poi decidere di tornare. Ha ricominciato pertanto ad allenarsi, incoraggiata dalla sua allenatrice Irina Viner. Si \u00e8 classificata infatti quarta al LA Lights 1999 e ha vinto la gara internazionale di Schmiden. In seguito si \u00e8 ritirata dalla ginnastica ritmica, probabilmente perch\u00e9 si sentiva sfidata dalle nuove ginnaste, come Alina Kabaeva. Amina \u00e8 stata allenatrice nazionale greca nel 1999.\nAl Grand Prix di Mosca 2000 Amina Zaripova ha illuminato lo show del Grand Prix. Adesso lavora al fianco di Irina Viner come allenatrice."}
{"id": "3017573", "revid": "729019", "url": "https://it.wikipedia.org/wiki?curid=3017573", "title": "De sermone Latino", "text": "Il De sermone Latino ad Marcellum libri V, o pi\u00f9 semplicemente De sermone Latino, \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nIn quest'opera, di cui rimangono solamente alcuni frammenti, Varrone descrisse il retto uso della lingua latina, le sue parentele con altre lingue e i suoi contatti con i dialetti italici. L'opera, dedicata ad un tale Marcello, era suddivisa in cinque libri."}
{"id": "3017574", "revid": "247222", "url": "https://it.wikipedia.org/wiki?curid=3017574", "title": "Shine (Meredith Brooks)", "text": ""}
{"id": "3017580", "revid": "729019", "url": "https://it.wikipedia.org/wiki?curid=3017580", "title": "De proprietate scriptorum", "text": "Il De proprietate scriptorum libri III, o pi\u00f9 semplicemente De proprietate scriptorum, \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nL'opera, di cui rimangono solamente alcuni frammenti, era probabilmente dedicata alla riflessione sui diversi stili di scrittura degli autori latini."}
{"id": "3017583", "revid": "729019", "url": "https://it.wikipedia.org/wiki?curid=3017583", "title": "De personis", "text": "Il De personis libri III, o pi\u00f9 semplicemente De personis, \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nL'opera, di cui rimangono solamente alcuni frammenti, descriveva i personaggi e le maschere del teatro latino; era suddivisa in tre libri."}
{"id": "3017584", "revid": "1718925", "url": "https://it.wikipedia.org/wiki?curid=3017584", "title": "Condimento", "text": "Un condimento \u00e8 una sostanza utilizzata in cucina per insaporire i generi alimentari o i preparati culinari, come le salse. Sono per la maggior parte sostanze di origine vegetale, ma possono anche essere di origine animale, come il brodo di carne, o minerale, come il sale. Solitamente per condimento si intende un intingolo con pochi elementi (per esempio, olio e aceto e sale o pepe), mentre l'utilizzo di pi\u00f9 ingredienti viene denominato salsa o sugo.\nCondimenti pi\u00f9 articolati sono ad esempio il pesto alla genovese, la senape, il ketchup, la maionese, la salsa Worcester, la salsa di soia, e ancora la sambal a base di chili, l'indiano chutney e il pica lilly."}
{"id": "3017588", "revid": "599013", "url": "https://it.wikipedia.org/wiki?curid=3017588", "title": "Bianka Panova", "text": "Biografia.\nBianka Panova \u00e8 stata una grande ginnasta individuale della Bulgaria. La sua prima allenatrice \u00e8 stata Vera Tomova, l'unica a credere nel talento della Panova, visto che l'avevano definita \"senza prospettive\". \u00c8 stata la Tomova a fare di lei il \u201cprodigio Tomova\u201d.\nIl 1\u00ba agosto del 1982, l'allenatrice capo Ne\u0161ka Robeva ha deciso che Bianka poteva essere inserita nella squadra nazionale, la Panova aveva gi\u00e0 lasciato impressione per il suo stile insolito e la sua flessibilit\u00e0.\nBianka \u00e8 stata tre volte campionessa nazionale, alla sola et\u00e0 di 15 anni ha vinto la sua prima medaglia d'oro al Campionato del mondo con il nastro.\nTra il 1985 e il 1989 Bianka ha vinto nove ori, due medaglie d'argento, e una di bronzo nelle competizioni mondiali, incluso le famose 5 medaglie del 1987 che le hanno fatto conquistare un Record Guiness.\nLe Olimpiadi giunsero del 1988 trovarono Bianka in una strana situazione: alcuni disaccordi con l'allenatrice delle ginnaste a livello internazionale, la Robeva, caus\u00f2 una rottura tra le due, e Bianka arriv\u00f2 non ben preparata a Seul. Una volta ai Giochi, persa il podio con una caduta nelle clavette, cosa inusuale per lei, alla fine di un intricato esercizio. Nonostante un perfetto 40.00 alle finali, fin\u00ec con disappunto in 4\u00aa posizione, dietro a Marina Lobatch (RUS), alla sua compagna Adriana Dunavska e ad Aleksandra Timo\u0161enko (RUS).\nDopo il ritiro nel 1989, Bianka \u00e8 venuta ad allenare in Italia seguendo Katia Pietrosanti, l'unica italiana che abbia vinto una medaglia in una competizione mondiale. Sentendosi insoddisfatta, Bianka ha deciso di tornare, ma non \u00e8 riuscita a rientrare nel team delle Olimpiadi del 1992. Nel 1993 \u00e8 tornata a fare l'allenatrice, questa volta in Belgio, e le sue ginnaste hanno gareggiato in due europei e tre campionati del mondo.\nLo straordinario record di Bianka \u00e8 stato realizzato nel Campionato mondiale di Varna del 1987, quando, cosa davvero incredibile, ha ottenuto un punteggio di una serie di perfetti 10, ottenendo 5 medaglie d'oro per la sua collezione. Si \u00e8 guadagnata cos\u00ec il primo posto in tutte e 5 le specialit\u00e0.\nConsiderata uno dei pi\u00f9 grandi talenti della Ginnastica ritmica di tutti i tempi, \u00e8 stata anche una delle ginnaste pi\u00f9 versatili, capace di eseguire esercizi di grande difficolt\u00e0, originalit\u00e0 e carattere. Molto pi\u00f9 di altre ginnaste, Bianka riusciva ad adattarsi a tutti gli stili di esercizio, da quelli veloci e dinamici a quelli lenti e drammatici."}
{"id": "3017594", "revid": "2074952", "url": "https://it.wikipedia.org/wiki?curid=3017594", "title": "Evan Turner", "text": "Caratteristiche tecniche.\nTurner giocava preferenzialmente nel ruolo di guardia e ala piccola (principalmente nella seconda). \u00c8 un buon tiratore dalla media distanza. Buono nella metacampo offensiva, soffre in quella difensiva.\nCarriera.\nHa giocato prevalentemente come guardia (adattandosi in certe situazioni a fare il playmaker e l'ala piccola) negli Ohio State Buckeyes prima di entrare nel draft NBA il 7 aprile 2010.\nCollege.\nDopo aver frequentato la St. Joseph High School, Turner va a giocare con Ohio State; nella sua prima stagione da Freshman non brilla particolarmente ma chiude la stagione con la rispettabilissima media di 8,5 punti e oltre 4 rimbalzi a partita, la svolta arriva nella sua stagione da sophomore quando diviene il vero capitano della sua squadra sino alla completa esplosione nel 2009-10 quando Evan Turner diviene uno dei migliori prospetti del campionato e viene indicato fra i favoriti per le primissime posizioni del successivo draft NBA.\nNBA.\nPhiladelphia 76ers (2010-2014).\nIl 7 aprile 2010 si dichiara eleggibile per il draft e sceglie come agente David Falk (ex-agente di Michael Jordan). Fu scelto seconda scelta assoluta del Draft NBA 2010 dai Philadelphia 76ers con cui firmo un contratto di tre anni per 12 milioni di dollari.\nDebutta con la casacca dei 76ers il 27 ottobre 2010, giorno del suo ventiduesimo compleanno, nella partita persa 97-87 contro i Miami Heat, dove segno 16 punti e fece registrare 7 rimbalzi e 4 assist partendo dalla panchina e giocando 30 minuti. Il 29 dicembre realizza il suo career-high con 23 punti nella vittoria per 123 a 110 contro i Phoenix Suns, facendo registrare uno straordinario 4/4 al tiro dai 3 punti. Termina la stagione regolare con una media di 7,2 punti, 2 assist e 3 rimbalzi a partita e la sua squadra con 41 vittorie e 41 sconfitte si qualifica per i play-off come settima della Eastern Conference, venendo poi eliminati dai Miami Heat guidati da LeBron James con un netto 4-1 nella serie.\nNella stagione successiva il 7 marzo 2012 porta il suo career-high a 26 punti contro i Boston Celtics, ripetendosi poi contro i Miami Heat il 4 aprile. Il 25 aprile si migliora ulteriormente segnando 29 punti ai Milwaukee Bucks. Chiude la stagione disputando 65 incontri di cui 20 da titolare con una media di 9,4 punti, 2,8 assist e 5,8 rimbalzi e i 76ers raggiungono i play-off con 31 vittorie e 35 sconfitte, ma viene eliminato in semifinale di conference dai Boston Celtics che vincono la serie per 4-3. Nella stagione 2012-13 \u00e8 subito titolare e nel mese di novembre realizza quattro doppie doppie. Il 7 dicembre totalizza 26 punti e 10 rimbalzi contro i Boston Celtics, realizzando il canestro decisivo per la vittoria ai supplementari a 3,9 secondi dalla sirena.\nIndiana Pacers e Boston Celtics (2014-2016).\nIl 20 febbraio 2014 \u00e8 stato ceduto agli Indiana Pacers, insieme a Lavoy Allen, in cambio di Danny Granger.\nDopo un buon inizio, il suo rendimento cala alla distanza (anche per via di problemi con il compagno di squadra Lance Stephenson), in particolare nei playoffs (dove hanno influito i problemi con Stephenson). In allenamento i due hanno avuto un alterco in allenamento un giorno prima di gara-1 contro Atlanta del primo turno. La squadra \u00e8 arrivata alle finali di conference, dove, seppur mettendoli in difficolt\u00e0, \u00e8 stata eliminata dai Miami Heat di LeBron James.\nA fine anno, dopo essere stato reso free agent dai Pacers che non hanno rifirmato su di lui la \"qualifying offer\" da 8,7 milioni, un luglio ha raggiunto un accordo con i Boston Celtics. La firma ufficiale \u00e8 arrivata a settembre.\nPortland Trail Blazers (2016-2019).\nIl 6 luglio 2016 firma con i Portland Trail Blazers un quadriennale da 70 milioni di dollari. Dopo avere lottato con Moe Harkless nella pre-season per il posto di ala piccola titolare, con il portoricano che ha avuto la meglio, con l'allenatore dei Blazers che glielo ha preferito per le sue migliori capacit\u00e0 difensive.\nAtlanta Hawks (2019-2020).\nIl 25 giugno 2019 viene ceduto agli Atlanta Hawks in cambio di Kent Bazemore."}
{"id": "3017595", "revid": "2184720", "url": "https://it.wikipedia.org/wiki?curid=3017595", "title": "Chiesa di Santa Maria Maggiore (Maratea)", "text": "La chiesa di Santa Maria Maggiore altrimenti detta dell'Assunta \u00e8 un edificio di culto sito nel centro storico di Maratea, di cui \u00e8 chiesa parrocchiale. Questo, e l'importanza della chiesa nel panorama cittadino, portano la popolazione a chiamarla semplicemente chiesa madre.\nIl caratteristico aspetto della chiesa, che si staglia tra le case nella parte alta del \"Borgo\" marateota, unito al valore artistico delle sue opere, hanno portato la sopraintendenza della regione Basilicata a porla sotto tutela come \"bene architettonico\" con decreto ministeriale datato 7 luglio 1984.\nStoria.\nUna lapide posta all'interno ricorda che la chiesa fu costruita nel 1505 per opera di tale Mercurio Greco.\nAlcuni lavori di restauro hanno dimostrato che l'attuale chiesa \u00e8 stata costruita sui resti, datati al XII-XIV secolo, di una chiesetta pi\u00f9 antica, dedicata anch'essa a Santa Maria.\nLa primitiva chiesa era stata elevata a parrocchia nel 1434, emancipandosi dalla giurisdizione ecclesiastica di San Biagio al \"Castello\".\nNel 1585 il parroco della chiesa fu coinvolto in un complesso contenzioso ecclesiastico con il prelato della chiesa dell'Annunziata, che era stato innalzato anch'egli a ruolo di parroco di una parrocchia separata. Il contenzioso fu risolto nel 1589, con l'intervento delle autorit\u00e0 vescovili.\nNel XVIII secolo l'interno della chiesa fu abbellito con stucchi in stile barocco e ampliato con l'aggiunta del corpo di una torre, donata dai signori Santoro De Vescis, che attualmente ne costituisce il presbiterio.\nLa chiesa fu gravemente danneggiata dai terremoti del 2 gennaio 1831, che caus\u00f2 il crollo di un muro e del campanile, poi ricostruito nel 1885, e da quello del 16 dicembre 1857, che spiomb\u00f2 un muro portante.\nArchitettura ed Arte.\nEsterno.\nLa chiesa romanica non presenta una vera e propria facciata, ma espone un fianco su una piazzetta triangolare. Questo fianco presenta un portale barocco, in stucco, e, poco distanti, due angeli oranti in marmo, datati al XVI secolo.\nIl grande campanile romanico \u00e8 sorretto da un basamento quadrato, in stile romanico, su cui si erge la struttura ottagonale che termina con una cupola cuspidale.\nInterno.\nL'interno della chiesa era anticamente ricoperto di antichi affreschi, di cui sono state rinvenute delle tracce nei molti lavori di restauro. Oggi la chiesa si presenta con un rivestimento interno in stucco, decorato in stile barocco, che ospita molti altari marmorei policromi.\nLe principali opere d'arte conservate nella navata della chiesa sono:\nNel presbiterio, oltre alla bella cantoria del coro, in legno intagliato a mano, terminato da Marco De Sanctis nel 1729; si trovano diverse suppellettili in marmo bianco, datate al XVI secolo, che accompagnano una statuina dell'Assunzione della Vergine, chiamata \"Madonna degli Angeli\", poich\u00e9 la Vergine appare attorniata da numerosi angioletti.\nSecondo tradizione popolare, questa statua sarebbe stata portata nella chiesa dalla pi\u00f9 antica chiesa omonima sita al \"Castello\", demolita poi nelle epoche successive.\nL'antica chiesa.\nNei lavori di restauro degli anni ottanta del XX secolo hanno portato alla luce i pochi resti rimasti dell'antica chiesa originaria, che occupava parte del sito dell'attuale navata.\nTra i ruderi sono state osservate tracce di rozzi affreschi e parte del catino absidale.\nParte dei resti della chiesa antica sono visibili attraverso una lastra di vetro posta nel pavimento della navata."}
{"id": "3017596", "revid": "729019", "url": "https://it.wikipedia.org/wiki?curid=3017596", "title": "De descriptionibus", "text": "Il De descriptionibus libri III, o pi\u00f9 semplicemente De descriptionibus, \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nL'opera, suddivisa in tre libri, descriveva i caratteri dei personaggi dei drammi latini; sono pervenuti solamente alcuni frammenti."}
{"id": "3017597", "revid": "1391549", "url": "https://it.wikipedia.org/wiki?curid=3017597", "title": "Citt\u00e0 fantasma del Nevada", "text": "Lista delle Citt\u00e0 fantasma del Nevada. Molte delle cittadine furono campi di minatori in seguito abbandonate con la chiusura delle miniere."}
{"id": "3017601", "revid": "729019", "url": "https://it.wikipedia.org/wiki?curid=3017601", "title": "De scaenicis originibus", "text": "Il De scaenicis originibus (o De originibus scaenicis) \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nL'opera, di cui rimangono pochi frammenti, descriveva i vari aspetti delle rappresentazioni teatrali latine."}
{"id": "3017602", "revid": "292162", "url": "https://it.wikipedia.org/wiki?curid=3017602", "title": "De originibus scaenicis", "text": ""}
{"id": "3017603", "revid": "292162", "url": "https://it.wikipedia.org/wiki?curid=3017603", "title": "De scaenicis actionibus", "text": ""}
{"id": "3017605", "revid": "101175", "url": "https://it.wikipedia.org/wiki?curid=3017605", "title": "Metis Gilera Racing", "text": ""}
{"id": "3017607", "revid": "6923", "url": "https://it.wikipedia.org/wiki?curid=3017607", "title": "Fabrizio Perren", "text": ""}
{"id": "3017608", "revid": "767487", "url": "https://it.wikipedia.org/wiki?curid=3017608", "title": "Samuel Dickinson Hubbard", "text": "Biografia.\nFu il quindicesimo direttore generale delle poste degli Stati Uniti durante la presidenza di Millard Fillmore (13\u00ba presidente).\nNato nello stato del Connecticut, svolse studi classici al Yale College terminandoli nel 1819. Pratic\u00f2 legge, entrando poi in politica e venendo eletto pi\u00f9 volte come sostenitore del partito dei Whig. Alla sua morte il corpo venne sepolto insieme a quello della moglie Jane Miles Hubbard, nell'Indian Hill Cemetery a Middletown."}
{"id": "3017609", "revid": "101175", "url": "https://it.wikipedia.org/wiki?curid=3017609", "title": "Caja Madrid Derbi Racing", "text": ""}
{"id": "3017613", "revid": "125941083", "url": "https://it.wikipedia.org/wiki?curid=3017613", "title": "De bibliothecis", "text": "Il De bibliothecis libri III, o pi\u00f9 semplicemente De bibliothecis, \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino. \nL'opera, di cui rimangono pochi frammenti, descriveva alcuni aspetti storici della letteratura latina; era suddivisa in tre libri. Essa conteneva probabilmente sviluppi sulla produzione di \"volumina\" in papiro nonch\u00e9 sulla storia delle istituzioni bibliotecarie come appare evidente da un luogo della Storia Naturale di Plinio nel quale l'autore cita alcuni passaggi di Varrone, attribuibili al trattato. \nSono stati compiuti tentativi, anche recenti, malgrado alcune critiche, di ricostruire le linee fondamentali del trattato grazie ai capitoli 6, 3; 6, 5 e 6, 9-14 delle \"Origines\" di Isidoro di Siviglia. Il vescovo spagnolo avrebbe potuto avere accesso a tali informazioni in maniera indiretta attraverso diverse possibili fonti, tra cui spiccano breviarii o perioche; \u00e8 stata anche avanzata la possibilit\u00e0 che Isidoro potesse leggere tali informazioni nel perduto trattato di Svetonio, i \"Prata\". "}
{"id": "3017614", "revid": "204012", "url": "https://it.wikipedia.org/wiki?curid=3017614", "title": "Samuel D. Hubbard", "text": ""}
{"id": "3017619", "revid": "729019", "url": "https://it.wikipedia.org/wiki?curid=3017619", "title": "De compositione saturarum", "text": "Il De compositione saturarum \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nL'opera, di cui rimangono pochi frammenti, poneva l'attenzione sulla composizione di un genere letterario, la satira romana, largamente utilizzato da Varrone nel corso della sua vita."}
{"id": "3017625", "revid": "767487", "url": "https://it.wikipedia.org/wiki?curid=3017625", "title": "The Pietasters", "text": "I Pietasters sono un gruppo ska punk statunitense formato nel 1990 a Washington dal cantante Stephen Jackson.\nLa band inizi\u00f2 ad ottenere una certa popolarit\u00e0 quando ebbe l'occasione di aprire il tour statunitense dei Bad Manners nel 1992, e l'anno successivo pubblic\u00f2 il suo album di debutto, l'omonimo \"The Pietasters\".\nGrazie ai buoni riscontri di quest'ultimo e del successivo \"Oolooloo\" il complesso riusc\u00ec ad ottenere un contratto con la Epitaph Records, con cui pubblic\u00f2 \"Willis\" e \"Awesome Mix Tape, Vol. 6\" tra il 1997 e il 1999. Dopo aver abbandonato la Epitaph, il gruppo ha pubblicato due ulteriori album, \"Turbo\" su Fueled by Ramen e \"All Day\" su Indications Records."}
{"id": "3017627", "revid": "297802", "url": "https://it.wikipedia.org/wiki?curid=3017627", "title": "Pietasters", "text": ""}
{"id": "3017634", "revid": "767487", "url": "https://it.wikipedia.org/wiki?curid=3017634", "title": "Nordlys", "text": "Nordlys (letteralmente, in norvegese, luci del nord) \u00e8 il secondo album studio del gruppo musicale folk metal/gothic metal norvegese Midnattsol, pubblicato dall'etichetta discografica Napalm Records il 28 marzo 2008. La registrazione dell'album \u00e8 avvenuta presso gli Antfarm Studios di \u00c5rhus, Danimarca."}
{"id": "3017635", "revid": "1543377", "url": "https://it.wikipedia.org/wiki?curid=3017635", "title": "De actis scaenicis", "text": "Il De actis scaenicis libri V, o pi\u00f9 semplicemente De actis scaenicis, \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nL'opera, di cui rimangono pochi frammenti, era suddivisa in cinque libri; l'argomento dello scritto era prettamente teatrale."}
{"id": "3017637", "revid": "287204", "url": "https://it.wikipedia.org/wiki?curid=3017637", "title": "Le zucche della vendetta", "text": "Le zucche della vendetta (\"Attack of the Jack-o'-Lanterns\") \u00e8 il quarantottesimo racconto di Robert Lawrence Stine appartenente alla serie \"Piccoli brividi\".\nTrama.\nDrew Brockman \u00e8 una ragazza mingherlina di dodici anni chiamata affettuosamente da suo padre \"Folletto\" per la sua vivacit\u00e0. Drew \u00e8 figlia unica, il suo migliore amico si chiama Walker Parkes e ha una vera e propria ossessione per la festa di Halloween. Tale ossessione aveva avuto origine due anni prima lo svolgersi della vicenda narrata, quando i due amici, assieme ai gemelli Shane e Shana Martin, erano stati invitati a una festa a casa di Lee Winston, il belloccio del quartiere.\nLa festa era stata interrotta dall'arrivo di due banditi intenzionati a svaligiare la casa, ma dopo parecchi minuti di terrore, si era scoperto che si era trattato di una messa in scena, messa in piedi da Lee con l'aiuto di due ragazzi delle superiori di sua conoscenza, Todd Jeffrey e il suo amico Joe.\nL'episodio aveva provocato l'ira dei quattro ragazzi che avevano architettato una vendetta per l'anno successivo, organizzando a loro volta una festa nella quale avevano predisposto un gran numero di tranelli spaventosi per Lee e la sua migliore amica, l'odiosa e bellissima Tabitha \"Tabby\" Weiss.\nGiunto l'attesissimo giorno per\u00f2, i due invitati avevano dato forfait e la festa era saltata, e con essa la possibilit\u00e0 di vendicarsi per Drew e il suo gruppo.\nPassato un altro anno la narrazione ha inizio in autunno, quando manca poco ad Halloween. Drew invita Lee e Tabby a fare un giro del paese per il consueto \"dolcetto o scherzetto\".\nI ragazzi, ormai adolescenti, sono consapevoli del fatto che quello potrebbe essere il loro ultimo giro per le case in cerca di dolciumi e leccornie varie, perci\u00f2 accettano l'invito. Poco prima del giorno di Halloween, per\u00f2, la madre di Drew consiglia alla figlia di non uscire di casa poich\u00e9 quattro persone (estremamente obese), nei giorni seguenti, erano state rapite; suo marito, per\u00f2, la rassicura e d\u00e0 a Drew il permesso di uscire.\nUna volta iniziato il giro per\u00f2, Shane e Shana costringono il gruppo a spostarsi in un quartiere a loro sconosciuto. Le vie sono particolarmente buie e l'ora tarda \u00e8 inappropriata per continuare il giro. Ci\u00f2 nonostante i due gemellini, mascherati con delle raccapriccianti zucche sulla testa illuminate da una fiamma ardente, costringono il gruppo ad andare avanti e chiedere altri dolci. Le loro buste sono ormai piene e cos\u00ec i quattro, stanchi e affaticati devono mangiare ci\u00f2 che hanno raccolto per poter guadagnare spazio. Alla fine i ragazzi vengono circondati da esseri dotati di testa a zucca, che cominciano a girare loro intorno in un vortice di fiamme.\nSolo quando ormai Lee e Tabby, terrorizzati, fuggono via, si scopre che Shane e Shana sono in realt\u00e0 degli alieni e che il loro cibo preferito \u00e8 nient'altro che la carne umana. Drew e Walker vengono comunque rassicurati: sono ancora troppo magri per essere mangiati, poich\u00e9 il loro cibo preferito sono unicamente umani molto grassi (come le quattro persone che erano state rapite e divorate pochi giorni prima dai due extraterrestri).\nEpisodio TV.\nDi questo libro \u00e8 stata realizzata una trasposizione televisiva, chiamata \"Le zucche di Halloween\", che rispecchia quasi del tutto la trama del racconto, salvo alcune differenze:\nNote.\nLa versione francese di questa storia \u00e8 stata notevolmente modificata dai traduttori, poich\u00e9 \u00e8 stato deciso che il testo originale era troppo raccapricciante e spaventoso per i bambini. La sotto trama delle \"sparizioni di Halloween\" \u00e8 pi\u00f9 importante nel libro francese ed \u00e8 stata cambiata in modo che i ragazzi venissero rapiti i precedenti Halloween, e non gli adulti. La parte in cui i ragazzi vengono costretti a raccogliere dolci \u00e8 stata tagliata, come la parte in cui le teste di zucca stanno portando le zucche per \"sostituire\" le teste dei ragazzi.\nAnche il finale \u00e8 stato completamente cambiato. Drew era completamente inconsapevole del fatto che Shana e Shane fossero alieni, e questo arriva come una grande rivelazione. Le teste di zucca spiegano che ci sono dietro le \"sparizioni di Halloween\" perch\u00e9 hanno bisogno di giovani soggetti di prova per i loro esperimenti scientifici, e rapiscono Lee e Tabby, sperando che con loro le loro esperienze finiscano. Non viene fatta menzione degli alieni che mangiano carne umana. Shane e Shana menzionano anche che lasceranno la Terra per sempre, perch\u00e9 sono troppo \"vecchi\" per fare \"dolcetto o scherzetto\", prima di scomparire su di un UFO.\nIl libro termina con Drew e Walker in una stazione di polizia, cercando di spiegare gli eventi della notte di Halloween. Vedendo che i poliziotti non sono convinti della sua storia, la ragazza decide di scriverne un libro, perch\u00e9 \"milioni di lettori\" le crederanno sicuramente.\nIl traduttore francese ha anche aggiunto piccoli pezzi di testo completamente a caso: per esempio, il libro non si apre sul padre di Drew che la chiama \"folletto\" ma piuttosto su di lui che legge un articolo di giornale sulle sparizioni di Halloween, e inoltre il primo capitolo \u00e8 stato diviso in due parti. Aggiungendo ci\u00f2 ai tagli precedentemente menzionati, il libro francese comprende 26 capitoli, mentre quello originale ne ha 29."}
{"id": "3017639", "revid": "1543377", "url": "https://it.wikipedia.org/wiki?curid=3017639", "title": "De lectionibus", "text": "Il De lectionibus libri III, o pi\u00f9 semplicemente De lectionibus, \u00e8 un'opera di Marco Terenzio Varrone, non pervenuta, appartenente al gruppo di studi storico-letterari e filologici dell'erudito reatino.\nL'opera, di cui rimangono pochi frammenti, descriveva alcuni aspetti storici della letteratura latina; era suddivisa in tre libri."}
{"id": "3017642", "revid": "22475", "url": "https://it.wikipedia.org/wiki?curid=3017642", "title": "Saturae Menippeae (Varrone)", "text": "I Menippearum saturarum libri CL, o pi\u00f9 semplicemente Saturae Menippeae (in italiano: \"Satire menippee\"), sono una vasta opera di Marco Terenzio Varrone, non pervenuta, composta tra l'80 e il 46 a.C. e appartenente al gruppo di opere letterarie dell'erudito reatino.\nSi tratta di un'opera commista di prosa e poesia; degli originali 150 libri, sono pervenuti solamente 600 versi e una novantina di titoli: ciascun componimento, infatti, recava un proprio titolo.\nArgomenti.\nGli argomenti delle \"saturae\" riguardavano la filosofia, la critica dei costumi, la morale, i vizi e i difetti degli uomini, i poeti e il mondo della politica.\nI titoli erano modi di dire, proverbi, e alludevano al contenuto della \"satura\"; erano in latino e in greco:\nStile.\nL'opera, quanto a variet\u00e0 di argomenti, si ispira alla satira romana tradizionale, soprattutto quella di Quinto Ennio e di Marco Pacuvio. Per il resto Varrone imit\u00f2 il filosofo cinico greco Menippo di Gadara (da cui il nome di satire menippee): i toni sono seri e parodistici, mordaci e scherzosi; gli stessi titoli sono arguti e burleschi, ambigui ed equivoci, dettati dallo spirito della satira."}
{"id": "3017663", "revid": "125612336", "url": "https://it.wikipedia.org/wiki?curid=3017663", "title": "Rookie Blue", "text": "Rookie Blue \u00e8 una serie televisiva canadese di genere poliziesco, ideata da Morwyn Brebner, Tassie Cameron e Ellen Vanstone, trasmessa dal 2010 al 2015 per sei stagioni. Tra gli interpreti principali figurano Missy Peregrym e Gregory Smith. La serie \u00e8 stata descritta come un \"Grey's Anatomy\" nel mondo dei novelli poliziotti.\n\"Rookie Blue\", inizialmente conosciuta come \"Copper\", ha esordito il 24 giugno 2010, trasmessa simultaneamente su Global Television Network in Canada e su ABC negli Stati Uniti. Prima dell'esordio era gi\u00e0 stata presentata al MIPTV di Cannes del 2010. Dopo il termine della sesta stagione, \u00e8 stata cancellata il 16 ottobre 2015. In Italia l'esordio televisivo, con i primi due episodi, \u00e8 avvenuto il 18 settembre 2010 su Steel, canale pay della piattaforma Mediaset Premium, mentre in chiaro \u00e8 trasmessa dal 28 maggio 2012, dapprima da Italia 1 e in seguito da Rai 4, nonch\u00e9 dal servizio di streaming on demand TIMvision.\nTrama.\nLa serie segue le vite di cinque freschi poliziotti che si sono appena formati presso l'accademia. L'addestramento \u00e8 finito, ora comincia la vita. Devono imparare non solo ad avere a che fare con i loro doveri di agenti di polizia, ma anche ad affrontare i problemi e le aspettative delle loro famiglie e amici. Sono i primi soccorritori e stanno per imparare che nessuna quantit\u00e0 di formazione ti prepara alla vita reale.\n\u00abPer servire, proteggere e...\u00bb, questa \u00e8 la frase usata nella sala riunioni prima che il turno incominci con il poliziotto che conduce l'incontro. C'\u00e8 sempre un significato importante nella trama dell'episodio o nel contesto. La frase usata pi\u00f9 spesso, tuttavia, \u00e8 \u00abservire, proteggere e non fare casini\u00bb.\nProduzione.\nSviluppo.\nLa serie nasce da una \"joint venture\" tra Canwest Broadcasting e ABC ed \u00e8 prodotta da E1 Entertainment. La sceneggiatura dell'episodio pilota \u00e8 stata scritta da Ilana Frank. Nel febbraio 2009, Canwest ha ordinato una stagione televisiva di 13 episodi, con il titolo di lavorazione \"Copper\".\nIl primo ruolo assegnato \u00e8 stato quello del personaggio Andy McNally, interpretato da Missy Peregrym, seguito da Gregory Smith, nel ruolo di Dov Epstein. Ulteriori membri del cast sono stati annunciati all'inizio di luglio, e la produzione della serie \u00e8 incominciata a Toronto, nell'Ontario, il 14 luglio 2009, per poi terminare nel novembre dello stesso anno. Tassie Cameron \u00e8 il principale sceneggiatore e lo \"showrunner\" della serie.\nLe riprese della seconda stagione si sono svolte tra il 1\u00ba settembre 2010 e 25 gennaio 2011, quelle della terza stagione tra il 25 agosto 2011 e il 23 gennaio 2012. La quarta stagione ha incominciato le riprese il 20 agosto 2012.\nAmbientazione.\nLa serie \u00e8 ambientata a Toronto, sebbene non ne vengano fatti espliciti riferimenti, nonostante l'uso dei nomi delle strade locali: tra le altre, King Street e Jameson Avenue nel Parkdale sono due delle \"location\" dell'episodio pilota."}
{"id": "3017667", "revid": "599013", "url": "https://it.wikipedia.org/wiki?curid=3017667", "title": "Mohammed Haider Alo Ali", "text": ""}
{"id": "3017668", "revid": "33689", "url": "https://it.wikipedia.org/wiki?curid=3017668", "title": "Esperimenti sulla radiazione cosmica di fondo", "text": "Dalla scoperta nel 1964 della radiazione cosmica di fondo, da parte degli astronomi Arno Penzias e Robert Woodrow Wilson, si sono susseguiti una variet\u00e0 di esperimenti finalizzati alla ricezione e allo studio della CMB. Tra i tanti esperimenti, i pi\u00f9 importanti sono stati:\nLa progettazione degli esperimenti cosmica di fondo \u00e8 un compito molto impegnativo. I maggiori problemi sono i ricevitori, le ottiche del telescopio e l'atmosfera. Sono state sviluppate molte tecnologie per i ricevitori a microonde, come l'HEMT, il superconduttore-isolante-superconduttore, il circuito integrato monolitico a microonde e il bolometro. Generalmente, gli esperimenti montano complicati sistemi di criogenia per mantenere bassa la temperatura dell'amplificatore. Altri esperimenti consistono in uno o pi\u00f9 interferometri, che si limitano a misurare le fluttuazioni spaziali dei segnali provenienti dal cosmo, e sono insensibili alla temperatura media di fondo di 2,7 K.\nUn altro problema per questi esperimenti \u00e8 il rumore 1/f intrinseco a tutti i rilevatori. Solitamente, gli esperimenti vengono progettati in maniera tale da minimizzare questo tipo di rumore. Per minimizzare i lobi secondari del segnale, i gruppi ottici solitamente usano elaborati sistemi di lenti e antenne a tromba alimentate. Infine, l'atmosfera \u00e8 un problema perch\u00e9 l'acqua assorbe le radiazioni a microonde (principio utilizzato nei forni a microonde): essendo la radiazione di fondo un segnale alla lunghezza d'onda delle microonde, questo problema ne rende difficoltosa l'osservazione da terra. Per questo, lo studio della CMB fa sempre pi\u00f9 uso di esperimenti aerei o spaziali. Gli esperimenti a terra, invece, si trovano quasi sempre in posti secchi come le Ande cilene o il Polo sud."}
{"id": "3017676", "revid": "287204", "url": "https://it.wikipedia.org/wiki?curid=3017676", "title": "James Barry Munnik Hertzog", "text": "Fu considerato uno dei maggiori leader militari della seconda guerra boera. Fu chiamato James Barry in onore del chirurgo irlandese James Barry, il primo chirurgo ad aver praticato il taglio cesareo ad una partoriente con successo (madre e figlio sopravvissero); l'intervento ebbe luogo proprio in Sudafrica nel 1826. Nel corso della sua vita ha favorito lo sviluppo della cultura afrikaner, determinato a proteggere gli afrikaner dall'influenza britannica.\nBiografia.\nI primi anni e gli studi.\nJames Barry Munnik (JBM) Hertzog nacque a Soetendal nei pressi di Wellington il 6 aprile 1866. Fu l'ottavo figlio di Johannes Albertus Munnik Hertzog, discendente dell'immigrato tedesco Johann Barthold Hertzog, e sua moglie Maria Jacoba Hamman. Frequent\u00f2 la prima scuola a Kimberley, dove manifest\u00f2 una profonda avversione per i minatori stranieri, soprattutto inglesi. Nel 1881 fu mandato, insieme ai suoi fratelli, a Stellenbosch per proseguire gli studi. Svilupp\u00f2 un forte interesse per la politica e fu un sostenitore dell'indipendenza del Transvaal dagli inglesi.\nNel 1889 si laure\u00f2 presso il Victoria College e nell'agosto dello stesso anno, si trasfer\u00ec nei Paesi Bassi per studiare giurisprudenza presso l'Universit\u00e0 di Amsterdam. Hertzog, rimase molto deluso dalle leggi inglesi che danneggiarono gli Afrikaner e ci\u00f2 lo convinse a cambiare l'indirizzo degli studi universitari da teologia a legge in quanto ritenne essere pi\u00f9 utile per i suoi compagni. La sua tesi di dottorato, conseguita il 12 novembre 1882, era intitolata \"De Income-Bond, Zijn rechtskarakter en de waarde zinjner economische en juridische beginzelen\". Non pot\u00e9 praticare la sua professione nel Capo in quanto era inquisito per le vicende del Transvaal. Si afferm\u00f2 come avvocato a Pretoria nel 1883. L'anno successivo spos\u00f2 Wilhelmina Jacoba (Mynie) Neethling che conobbe a Stellenbosch e da cui ebbe tre figli.\nTra esercito e politica.\nNel 1885 fu eletto giudice nello Stato Libero dell'Orange (OFS) e fece amicizia con il presidente M.T. Steyn. Ebbe uno studio legale a Pretoria dal 1892 fino al 1895, quando venne nominato nell'Alta Corte dell'OFS. Con lo scoppio della Seconda guerra boera nell'ottobre del 1899 si trasfer\u00ec, con il permesso di M.T. Steyn, a Kimberley per fare da consulente alle forze dell'OFS. Ottenuto il grado di generale, divenne l'assistente capo del comandante delle forze militari. Nonostante alcuni rovesci militari, guadagn\u00f2 fama come leader audace e pieno di risorse delle forze di guerriglia che continuarono a combattere gli inglesi. Poco prima della sconfitta boera, fu nominato lui stesso comandante in campo. Convinto dell'inutilit\u00e0 di ulteriori spargimenti di sangue, firm\u00f2 il Trattato di pace di Vereeniging, presso Melrose House a Pretoria.\nNel 1904 inizi\u00f2 la sua vita politica dove si mise in luce per il suo carisma. Fu il principale organizzatore dell'Orangia Unie Party. Nel 1907 vinse con ampio margine le elezioni nella circoscrizione di Smithfield dove fu eletto deputato. Rappresent\u00f2 questo collegio per trentatr\u00e9 anni consecutivi. Divenne Procuratore Generale e Ministro dell'Istruzione dell'OFS, dove fu incaricato di elaborare un programma bilingue per l'uguaglianza tra inglesi e Afrikaner. Ci\u00f2 provoc\u00f2 molte proteste, tra gli insegnanti, in quanto non erano bilingue. Pur tra queste proteste, il processo di unificazione delle quattro provincie continu\u00f2 ed Hertzog fu uno dei delegati alla convenzione nazionale del 1908-1909. Nel 1909, Hertzog e Steyn si recarono a Londra come membri della delegazione del Sudafrica ad osservare i lavori del parlamento inglese durante la stesura del South African Act che port\u00f2 alla nascita dell'Unione Sudafricana (31 maggio 1910).\nL'anno successivo fu eletto Ministro della Giustizia e Ministro per la Politica dei Nativi Africani, della nuova nazione. Il 14 ottobre 1912, nella citt\u00e0 di Smithfield, pronunci\u00f2 un discorso a favore del nazionalismo Afrikaner al di fuori delle leggi britanniche. Nel 1913 guid\u00f2 una secessione dell'Old Boer e della sezione antimperialista del Partito del Sudafrica. Allo scoppio della Prima guerra mondiale, essendo di origine tedesca, si oppose all'ingresso della nazione in guerra e condivise la ribellione del 1914 capeggiata dal generale Maritz. Con una delegazione si rec\u00f2 in Inghilterra per presentare le sue ragioni al primo ministro Lloyd George ma poich\u00e9 non ebbe un mandato ufficiale da parte del primo ministro sudafricano non pot\u00e9 parlare a nome del suo paese di questioni di politica internazionale.\nDopo le elezioni del 1914 il South African Party di Jan Smuts si trov\u00f2 impossibilitato a governare senza l'appoggio del National Party. I numerosi tentativi di trovare un accordo sfumarono per l'opposizione di Hertzog. Durante la Ribellione del Rand del 1922 nel Witwatersrand, Hertzog e F.H.P. Creswell, dirigente del South African Labour Party (Partito Laburista Sudafricano), sostennero gli scioperanti contro il governo di Jan Smuts. Questa collaborazione port\u00f2 ad un accordo politico che sfoci\u00f2 con una vittoria alle elezioni politiche del 1924. Hertzog divenne il nuovo primo ministro ed incluse due ministri laburisti nel suo gabinetto di governo.\nNel 1929, pur essendosi separato dal partito laburista, il National Party vinse le elezioni ed Hertzog riusc\u00ec a formare un governo senza l'appoggio di altri partiti. A causa della crisi economica, a seguito della Grande depressione, segu\u00ec una profonda crisi politica che port\u00f2, nel 1934, alla nascita dello United South African National Party (United Party). Questo partito nacque dalla fusione tra il National Party di Hertzog ed il South African Party di Jan Smuts.\nIl 4 settembre 1939 il comitato elettorale del Partito Unito rifiut\u00f2 di accettare la posizione di neutralit\u00e0 di Hertzog nella seconda guerra mondiale e lo depose in favore di Smuts. Nel 1940 Hertzog si ritir\u00f2 dalla vita politica attiva. Mor\u00ec il 21 novembre 1942, all'et\u00e0 di 76 anni.\nEredit\u00e0.\nUna statua di Hertzog di 4 metri venne eretta nel 1977 presso i prati anteriori dell'Union Building. La statua \u00e8 stata abbattuta il 22 novembre 2013. Era ancora in buone condizioni, salvo gli occhiali, in origine inclusi sulla statua, che erano stati rimossi. La statua \u00e8 stata rimossa per far posto ad una statua di Nelson Mandela alta 9 metri."}
{"id": "3017678", "revid": "3831", "url": "https://it.wikipedia.org/wiki?curid=3017678", "title": "Scuola Europea di Varese", "text": ""}
{"id": "3017682", "revid": "3831", "url": "https://it.wikipedia.org/wiki?curid=3017682", "title": "Scuola Europea", "text": ""}
{"id": "3017685", "revid": "3115", "url": "https://it.wikipedia.org/wiki?curid=3017685", "title": "Ebrei del Papa", "text": "Gli ebrei del Papa o ebrei contadini (o meglio ebrei del Contado) (in francese rispettivamente \"Juifs du Pape\" e \"Juifs comtadins\"), erano gli ebrei che abitavano il Contado Venassino. Nel medioevo, allorch\u00e9 gli ebrei venivano perseguitati o espulsi dalla Francia, in particolare sotto il regno di Filippo il Bello, lo stato pontificio si mostrava relativamente pi\u00f9 tollerante nei loro riguardi. Il Contado Venassino, corrispondente pressappoco alla parte occidentale della Vaucluse, era un possedimento papale dal 1274. Cos\u00ec nelle citt\u00e0 locali (Avignone, Orange, Carpentras, Valr\u00e9as, ecc.) si \u00e8 potuta sviluppare una comunit\u00e0 ebraica notevole che sar\u00e0 la pi\u00f9 antica di Francia.\nStoria.\nOrigine.\nDopo la storia antica, la presenza ebraica \u00e8 attestata a Marsiglia e nella Valle del Rodano. In epoca romana gi\u00e0 esistevano delle comunit\u00e0 attive, ma \u00e8 probabile che queste non fossero esclusivamente composte da ebrei esiliati ma anche da gallo-romani convertiti.\nIl 27 marzo del 1247, mercoled\u00ec della settimana santa, una fanciulla cristiana venne trovata morta a Valr\u00e9as. Questo evento diede luogo a una delle prime accuse del sangue contro gli ebrei. Gli ebrei di Valr\u00e9as vennero immediatamente arrestati, torturati e bruciati sul rogo. Successivamente, anche altri ebrei della regione finirono per essere perseguitati, tanto da richiedere l'intervento di papa Innocenzo IV per poter fermare questa fiammata di antisemitismo.\nIl Contado Venassino venne ceduto al papa dal re di Francia Filippo l'Ardito, il 27 gennaio 1274. Nonostante due espulsioni temporanee di ebrei, nel 1302 e nel 1322, il Contado costituir\u00e0 d'ora in poi un rifugio per gli ebrei cacciati dal regno di Francia.\nI papi e gli Ebrei del Contado.\nLa presenza ebraica \u00e8 attestata a Carpentras almeno dal 28 febbraio del 1276, secondo i \"ruoli d'imposta\" (\"r\u00f4les d'imp\u00f4ts\") di questo periodo.\nLa tolleranza dei papi permise agli ebrei del Contado di risiedervi senza essere infastiditi e a molti ebrei di Francia di sfuggire alle persecuzioni di cui erano vittime. Tuttavia, a partire dalla fine del XVI secolo, furono obbligati a sistemarsi all'interno di una delle quattro \"carri\u00e8re\"(ghetti) del contado. Queste erano le \"Arba Kehilot\", le quattro comunit\u00e0 sante d'Avignone, di Carpentras, di Cavaillon e dell'Isle-sur-la-Sorgue.\nNel 1322, papa Giovanni XXII fece espellere gli ebrei di Avignone e del Contado, i quali si rifugiarono nel Delfinato e nella Savoia. Per agevolare l'espulsione, il papa giudic\u00f2 utile e necessario abbattere le sinagoghe di B\u00e9darrides, Boll\u00e8ne, Carpentras, Le Thor, Malauc\u00e8ne, Monteux e Pernes. Questa espulsione fu di breve durata poich\u00e9 lo stesso papa, nel 1326, all'epoca del concilio d'Avignone, richiese che i ragazzi ebrei a partire dall'et\u00e0 di quattordici anni portassero un distintivo giallo (\"rouelle\"), mentre le ragazze da dodici anni in poi erano obbligate a indossare un velo distintivo (la \"cornalia\" o cornu).\nLe \"carri\u00e8re\".\nNel 1394, gli ebrei furono definitivamente espulsi dal regno di Francia. Nel Contado Venassino gli ebrei potevano continuare a risiedere ma solo rispettando una serie di condizioni : \nAll'inizio del XVI secolo, gli ebrei vennero espulsi dalla Provenza e molti si rifugiarono nel Contado.\nGli ebrei del papa non erano molto numerosi: 500 tra Avignone e Carpentras intorno all'anno 1600. Per quanto riguarda la \"carri\u00e8re\" dell'Isle-sur-la-Sorgue, essa era istituita in un vicolo cieco di 2500 m2. In queste \"carri\u00e8re\", le case arrivavano ad essere di 4-5 piani, onde poter guadagnare pi\u00f9 spazio, a scapito della solidit\u00e0: ad Avignone, nel 1314, una casa in cui si stava festeggiando un matrimonio croll\u00f2, causando la morte di 23 persone. \nThomas Platter ci descrive la \"carri\u00e8re\" di Avignone nel 1595 come una strada chiusa ai due lati. Egli segnala che la maggior parte degli ebrei erano sarti, mentre nel medioevo le loro professioni non si distinguevano da quelle degli altri avignonesi. Alcuni erano medici o anche agricoltori. La sinagoga era una specie di cantina. Gli ebrei non potevano uscire dalla \"carri\u00e8re\" se non di giorno, vestiti con abiti particolari e indossando un cappello giallo.\nLa ripetizione nel corso dei secoli di misure restrittive sembra indicare che esse fossero in realt\u00e0 poco applicate. Gli \"ebrei del papa\", come erano chiamati, parevano avere di fatto buone relazioni con i loro concittadini cristiani.\nSi svilupp\u00f2 cos\u00ec un ebraismo \"contadino\" originale, non appartenente n\u00e9 alla corrente sefardita (di origine spagnola, riscontrabile nelle regioni del bacino del mediterraneo e nel sud-ovest della Francia), n\u00e9 a quella aschenazita (dell'Alsazia-Lorena e dell'Europa centrale e orientale). Esso era caratterizzato da un'organizzazione di comunit\u00e0 molto strutturate, da una totale endogamia e da un rituale proprio. Questi ebrei parlavano lo \"shuadit\", un dialetto ebraico provenzale.\nLo sviluppo.\nNel corso del XVIII secolo, la situazione economica degli ebrei and\u00f2 migliorando. I \"contadini\" (\"comtadins\") viaggiavano in tutto il Mezzogiorno della Francia, alcuni dei quali si stabilirono in modo semi-permanente a N\u00eemes, Montpellier, ecc. L'uso del francese si allarg\u00f2. Nel 1741 venne costruita la sinagoga di Carpentras, attualmente la pi\u00f9 antica della Francia. Testimone di questa nuova prosperit\u00e0 \u00e8 la sala di preghiera, capolavoro di fabbricazione e decorazione all'italiana. Al contrario, la vita quotidiana difficilmente rifletteva l'arricchimento degli ebrei del papa, i quali non erano autorizzati a stabilirsi fuori dalle \"carri\u00e8re\" super-affollate con case di sei o sette piani, che apparivano agli occhi dei visitatori arrivati a Carpentras come dei veri grattacieli. Fu solo nel 1784 che una caffetteria di Carpentras venne autorizzata a ricevere gli ebrei.\nDalla rivoluzione ai giorni nostri.\nLa rivoluzione francese, con l'annessione alla Francia di Avignone e del Contado Venassino, segn\u00f2 per gli ebrei una vera liberazione. Nonostante un'opposizione (poco virulenta, del resto) di alcuni, gli ebrei del papa diventarono cittadini francesi. In pochi anni le \"carri\u00e8re\" si svuotarono. Gli ebrei prendevano parte attiva agli avvenimenti rivoluzionari, in modo particolare a N\u00eemes, disperdendosi in tutte le grandi citt\u00e0 del Mezzogiorno, fino a Parigi.\nDopo circa un secolo e mezzo, le comunit\u00e0 di Avignone e di Carpentras ritrovarono nuovo vigore a cominciare dal 1962, con l'arrivo degli ebrei rimpatriati dall'Algeria. La sinagoga di Carpentras, ricostruita nel XVIII secolo su fondazioni del XIV secolo, \u00e8 la pi\u00f9 antica della Francia attualmente in servizio.\nEbrei contadini celebri.\nMentre gli ebrei contadini (\"comtadins\") non hanno svolto un grande ruolo nella storia dell'ebraismo, i loro discendenti diedero alla Francia, tra gli altri, lo scrittore e massone Marc B\u00e9darride (1776-1846), Alfred Naquet (membro del governo della rivoluzione del 1848), Adolphe Cr\u00e9mieux (uomo politico, a cui dobbiamo il decreto Cr\u00e9mieux che conceder\u00e0 la nazionalit\u00e0 francese agli ebrei d'Algeria), lo scrittore Armand Lunel e il suo amico il compositore Darius Milhaud, il direttore d'orchestra Pierre Monteux e lo storico Pierre Vidal-Naquet.\nLo scrittore Bernard Lazare, il quale fu il primo a impegnarsi nella difesa del capitano Dreyfus, ben prima di Zola, era nato a N\u00eemes e discendeva, secondo la tradizione familiare, per parte di madre, da un \"tesoriere del papa\" di Avignone (secondo la biografia scritta da Jean-denis Bredin).\nAltro.\nI lavori del professore Ren\u00e9 Moulinas hanno contribuito fortemente a far conoscere la presenza ebraica nelle terre cisalpine del Papa."}
{"id": "3017690", "revid": "3831", "url": "https://it.wikipedia.org/wiki?curid=3017690", "title": "J.B.M. Hertzog", "text": ""}
{"id": "3017694", "revid": "84604", "url": "https://it.wikipedia.org/wiki?curid=3017694", "title": "Split (Pink Project)", "text": "Split \u00e8 il secondo e ultimo album in studio del gruppo musicale italiano Pink Project, pubblicato nel 1983. In Germania l'album \u00e8 stato ristampato in CD nel 1984.\nDescrizione.\nIl disco \u00e8 stato pubblicato dall'etichetta discografica Baby Records nei formati LP e musicassetta. \nDall'album sono stati estratti i singoli \"Hypnotized\", \"Stand By Every Breath\", \"B Project\"."}
{"id": "3017697", "revid": "86599", "url": "https://it.wikipedia.org/wiki?curid=3017697", "title": "Peter Ku\u0161nir\u00e1k", "text": "Lavora all'Osservatorio di Ond\u0159ejov in Repubblica Ceca.\nProlifico scopritore di asteroidi, il Minor Planet Center gli accredita la scoperta di 291 asteroidi, effettuate tra il 1999 e il 2005, di cui 185 in cooperazione con altri astronomi: Ulrika Babiakov\u00e1, Kamil Hornoch, Petr Pravec e Lenka Kotkov\u00e1 \u0160arounov\u00e1\nGli \u00e8 stato dedicato l'asteroide 17260 Ku\u0161nir\u00e1k."}
{"id": "3017698", "revid": "1494169", "url": "https://it.wikipedia.org/wiki?curid=3017698", "title": "Camis", "text": ""}
{"id": "3017699", "revid": "228587", "url": "https://it.wikipedia.org/wiki?curid=3017699", "title": "Rough Mix", "text": "Rough Mix \u00e8 un album del 1977, frutto della collaborazione tra il chitarrista dei Who Pete Townshend e il bassista dei Faces Ronnie Lane. Registrato agli Olympic Studios di Londra tra l'inverno del 1976 e la primavera del 1977, fu pubblicato nel settembre dello stesso anno. Il disco vanta numerose collaborazioni di prestigio, tra cui quelle di John Entwistle, Eric Clapton, Charlie Watts, Rabbit, Mel Collins. Ha raggiunto il 45\u00ba posto sulla classifica Billboard 200.\nL'autore della partitura orchestrale di \"Street in the City\", in cui Pete Townshend da solo affronta con la voce e la chitarra un'intera orchestra, \u00e8 il suocero Edwin Astley."}
{"id": "3017700", "revid": "37401", "url": "https://it.wikipedia.org/wiki?curid=3017700", "title": "Bijou Drains", "text": ""}
{"id": "3017701", "revid": "287204", "url": "https://it.wikipedia.org/wiki?curid=3017701", "title": "7174 Semois", "text": "7174 Semois \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 3,9860911\u00a0UA e da un'eccentricit\u00e0 di 0,1833266, inclinata di 12,69742\u00b0 rispetto all'eclittica.\nL'asteroide \u00e8 dedicato al fiume Semois che nasce presso Arlon in Belgio, si dirige verso la Gaume e le Ardenne, per poi gettarsi nella Mosa a Montherm\u00e9 in Francia."}
{"id": "3017702", "revid": "287204", "url": "https://it.wikipedia.org/wiki?curid=3017702", "title": "Shohei Suzuki", "text": ""}
{"id": "3017703", "revid": "547034", "url": "https://it.wikipedia.org/wiki?curid=3017703", "title": "Nastri d'argento 2003", "text": "La cerimonia di premiazione della 58\u00aa edizione dei Nastri d'argento si \u00e8 svolta il 14 giugno 2003 presso il Teatro Antico di Taormina.\nLe candidature sono state rese note presso Palazzo Suspisio, a Roma. In quattro categorie (regista del miglior film, regista esordiente, soggetto e sceneggiatura) le abituali cinquine sono state trasformate in sestine. Sono stati candidati complessivamente 32 film (senza considerare il premio per il film straniero).\nIl maggior numero di candidature (nove) \u00e8 stato ottenuto da \"Ricordati di me\" di Gabriele Muccino e \"La finestra di fronte\" di Ferzan \u00d6zpetek, a seguire a quota sette \"Io non ho paura\" di Gabriele Salvatores.\nI tre film sopracitati si sono equamente divisi i premi, vincendone tre ciascuno.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3017704", "revid": "122933439", "url": "https://it.wikipedia.org/wiki?curid=3017704", "title": "Nick Bostrom", "text": "Biografia.\nHa conseguito un dottorato di ricerca dalla London School of Economics nel 2000 ed \u00e8 direttore del Future of Humanity Institute presso l'Universit\u00e0 di Oxford.\nOltre a studi e scritti, tanto divulgativi quanto accademici, Bostrom ha fatto frequenti apparizioni su diversi media occupandosi soprattutto di tematiche pertinenti al transumanesimo e ad argomenti ad esso collegati, quali la clonazione, l'intelligenza artificiale, la superintelligenza, la possibilit\u00e0 di trasferimento della coscienza su supporti tecnologici, le nanotecnologie e le tesi sulla realt\u00e0 simulata.\n\u00c8 noto per essere sostenitore di una tesi secondo la quale le probabilit\u00e0 che la specie umana viva all'interno di una realt\u00e0 simulata sarebbero rilevanti dal punto di vista probabilistico.\nFilosofia.\nEtica del potenziamento umano.\nBostrom \u00e8 favorevole al cosiddetto potenziamento umano e all'automiglioramento della specie umana attraverso un uso etico del sapere e delle tecnologie scientifiche ed \u00e8 critico nei confronti del punto di vista bio-conservatore.\nNel 1998, assieme a David Pearce, fonda la \"World Transhumanist Association\"' (successivamente ridenominata Humanity+). \nNel 2004 fonda con James Hughes l\"'Institute for Ethics and Emerging Technologies\" .\nNel 2005 viene nominato direttore del neonato Future of Humanity Institute di Oxford.\nNel 2009 gli viene consegnato l'Eugene R. Gannon Award, per il \u201ccostante impegno dimostrato nella promozione della ricerca finalizzata al progresso e all'avanzamento della specie umana\u201d e nello stesso anno viene incluso dalla rivista statunitense \"Foreign Policy's\" nella lista dei pensatori mondiali di maggior peso per il \u201cradicale rifiuto di porre limiti al potenziale dello sviluppo umano\u201d.\nRischio esistenziale.\nBostrom ha affrontato il problema filosofico della possibilit\u00e0 di sopravvivenza dell'umanit\u00e0 a lungo termine.\nHa definito con l'espressione \"rischio esistenziale\" la situazione nella quale un evento, o una serie di eventi di qualsiasi natura, possano annientare del tutto, oppure limitare in modo drastico, le potenzialit\u00e0 della vita intelligente sul pianeta Terra. Nel 2008, nel volume \"Global Catastrophic Risks\", curato insieme a Milan \u010cirkovi\u0107, \u00e8 stata fornita una tassonomia dettagliata del concetto di rischio esistenziale di specie.\nIpotesi sulla Realt\u00e0 come simulazione.\nBostrom ha ipotizzato che la realt\u00e0 nella quale viviamo possa essere una simulazione creata da eventuali esseri intelligenti al di fuori di essa.\nQuesta tesi pu\u00f2 essere vista come una ipotesi scettica condotta ai limiti estremi del ragionamento, ma gli argomenti portati da Bostrom a favore della sua possibilit\u00e0 sembrano originali nel panorama filosofico occidentale.\nL'idea che la realt\u00e0 nella quale viviamo sia una sorta di illusione o allucinazione collettiva \u00e8 in realt\u00e0 molto antica e con diverse sfumature concettuali ha attraversato pi\u00f9 volte il mondo culturale, sia filosofico sia religioso, tanto in Occidente quanto in Oriente.\nNella cultura occidentale questa tesi trova un suo primo esponente storico in Platone, \u00e8 rintracciabile nella visione di Plotino, influenza il pensiero religioso gnostico e si pu\u00f2 ipotizzare abbia avuto un certo ruolo nella visione dualistica mente-corpo o anima-natura o spirito-materia di Cartesio, oltre ad essere fondamento della visione filosofica del Fenomenismo, che per breve tempo ebbe fra i suoi sostenitori anche il filosofo logico Bertrand Russell.\nIn Oriente, in particolare nella riflessione filosofica tradizionale indiana, l'ipotesi che la realt\u00e0 sia una proiezione della mente \u00e8 presente nella sua pi\u00f9 estrema rappresentazione nella filosofia dell'Advaita Ved\u0101nta e trae origine dalla speculazione psicologica, cosmogonica e teologica sulle Upanishad ind\u00f9.\nBostrom riaffronta la tematica sostenendo che ci sarebbero ragioni empiriche per le quali l'ipotesi di simulazione potrebbe avere validit\u00e0.\nBostrom afferma che almeno una delle seguenti affermazioni \u00e8 probabilmente vera:\nDeterminando cos\u00ec il seguente teorema:\n\"Se si pensa che gli argomenti (1) e (2) siano entrambi probabilisticamente falsi, si dovrebbe allora accettare come assai probabile l'argomento (3).\"\nQuella che segue \u00e8 l'equazione matematica che viene utilizzata per quantificare le tre affermazioni precedenti:\ndove: \nPoich\u00e9 N sar\u00e0 un valore molto elevato, almeno una delle tre approssimazioni sar\u00e0 vera: \n\u00c8 importante tenere conto che gli argomenti a favore di una probabile simulazione di realt\u00e0 all'interno della quale vivremmo, cos\u00ec come portati da Bostrom, non presuppongono necessariamente che anche le coscienze degli esseri viventi siano anch'esse facenti parte della presunta \"illusione\".\nQuesta ipotesi, inoltre, non sfugge alla possibilit\u00e0 di essere falsificata secondo i criteri del principio scientifico di falsificabilit\u00e0.\nSul piano logico, ad esempio, non \u00e8 infatti preclusa a priori la possibilit\u00e0, da parte di esseri intelligenti viventi all'interno della simulazione, di accorgersi di eventuali falle, errori di programmazione informatica o anomalie all'interno della stessa."}
{"id": "3017706", "revid": "86599", "url": "https://it.wikipedia.org/wiki?curid=3017706", "title": "Sh\u014dhei Suzuki", "text": "Prolifico scopritore di asteroidi, il Minor Planet Center gli accredita la scoperta di 52 asteroidi, effettuate tra il 1991 e il 1998, tutti in cooperazione con Masanori Hirasawa. Laureatosi all'Universit\u00e0 di Waseda, lavora alla Mount Nyukasa Station.\nDa non confondere col quasi omonimo astronomo Kenzo Suzuki o con gli astrofili Shigenori Suzuki e Masayuki Suzuki."}
{"id": "3017707", "revid": "88812", "url": "https://it.wikipedia.org/wiki?curid=3017707", "title": "Circolo vizioso (filosofia)", "text": ""}
{"id": "3017709", "revid": "287204", "url": "https://it.wikipedia.org/wiki?curid=3017709", "title": "7182 Robinvaughan", "text": "7182 Robinvaughan \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 3,1412673\u00a0UA e da un'eccentricit\u00e0 di 0,1610648, inclinata di 14,27683\u00b0 rispetto all'eclittica.\nL'asteroide \u00e8 dedicato alla statunitense Robin M. Vaughan, ingegnere spaziale che ha lavorato per le missioni Voyager 2, Galileo, Cassini, Mars Pathfinder e MESSENGER."}
{"id": "3017715", "revid": "729019", "url": "https://it.wikipedia.org/wiki?curid=3017715", "title": "Metropolitana di Santo Domingo", "text": "La metropolitana di Santo Domingo\u00e8 la rete di linee metropolitane gestita da OPRET a servizio della citt\u00e0 di Santo Domingo. E' l'unica rete metropolitana presente sull'isola dominicana. E' il sistema metropolitano pi\u00f9 esteso dei Caraibi e uno dei pi\u00f9 moderni dell'America Latina.\n\u00c8 composta da due linee, identificate con colori diversi, per una lunghezza totale di e 34 stazioni, una delle quali d'interscambio fra due linee (Juan Pablo Duarte). La prima linea, identificata col colore blu, fu inaugurata nel 2009, mentre la seconda, identificata col colore rosso, venne inaugurata nel 2013. La rete \u00e8 gestita da \"Oficina para el Reordenamiento del Transporte\" (OPRET) e comprende un totale di 33 stazioni.\nRete.\nLa rete \u00e8 composta da tre linee sulle quali vengono erogati quattro servizi, con le seguenti caratteristiche:\nStoria.\nIl progetto e la costruzione della prima linea.\nIl progetto per la costruzione della prima linea della metropolitana domenicana fu proposto dall'allora presidente Leonel Fern\u00e1ndez il quale grazie ad un investimento di 750 milioni di dollari inizi\u00f2 la costruzione della prima linea nello stato caraibico.\nLe linee.\nLinea 1.\nLa linea 1 conta 16 stazioni per una lunghezza di . Incontra la linea 2 nella stazione di Juan Pablo Duarte.\nLinea 2.\nLa linea 2, caratterizzata dal colore rosso, taglia la citt\u00e0 da ovest ad est; i suoi capolinea sono Mar\u00eda Montez e Concepci\u00f3n Bona.\nLa linea 2 conta 18 stazioni per una lunghezza di . Incontra la linea 1 nella stazione di Juan Pablo Duarte."}
{"id": "3017717", "revid": "2102801", "url": "https://it.wikipedia.org/wiki?curid=3017717", "title": "Carnee", "text": "Le Carnee () erano feste celebrate nel Peloponneso e nelle colonie doriche in onore di Apollo Carneio.\nDescrizione.\nLe feste avevano inizio il settimo giorno del mese Carneio (Metagitnione del calendario attico) e duravano nove giorni.\nLe Carnee erano una festa agraria-militare celebrata a Sparta e in varie citt\u00e0 del Peloponneso e della Magna Grecia (Taranto, Siracusa), oltre che a Cirene. Durante i giorni festivi venivano piantate nove tende nei pressi della citt\u00e0, in ognuna delle quali nove uomini vivevano come in un campo militare, obbedendo ai comandi di un araldo.\nIl sacerdote preposto ai sacrifici, chiamato \u1f08\u03b3\u03b7\u03c4\u03ae\u03c2, era accompagnato da cinque giovani (\u039a\u03b1\u03c1\u03bd\u03b5\u1fb6\u03c4\u03b1\u03b9) non sposati provenienti da ciascuna trib\u00f9 spartana. Alcuni di questi ricevevano l'incarico di \"staphilodr\u00f3moi\" (\"corridori con rami di vite\"), i quali rincorrevano un uomo con indosso delle ghirlande: se riuscivano a prenderlo, garantivano la buona sorte per la citt\u00e0, altrimenti il contrario.\nDurante le feste si svolgevano danze e agoni musicali; Terpandro, durante la XXVI olimpiade (676 a.C.-673 a.C.), riport\u00f2 la vittoria nel primo agone musicale in occasione delle feste da lui stesso riorganizzate.\nLe Carnee avevano un carattere sacrale e, durante i nove giorni necessari alla loro celebrazione, erano sospese tutte le attivit\u00e0 belliche. Tra i vari episodi in cui la proibizione religiosa condizion\u00f2 le azioni militari, si ricordano i seguenti:"}
{"id": "3017718", "revid": "1318658", "url": "https://it.wikipedia.org/wiki?curid=3017718", "title": "Regola di Chvorinov", "text": "La regola di Chvorinov \u00e8 una relazione matematica che mette in relazione il tempo di solidificazione di una forma qualsiasi con il suo modulo termico. L'ingegnere cecoslovacco Nicolas Chvorinov ricav\u00f2 questa relazione sperimentalmente nel 1940 studiando il tempo di solidificazione di alcune lastre, ovvero forme che hanno lunghezza molto superiore all'altezza. Sebbene industrialmente si usino ormai programmi e modelli matematici pi\u00f9 complessi, la regola di Chvorinov rimane sempre una buona approssimazione per calcolare il tempo di solidificazione di un getto. La relazione pu\u00f2 essere scritta come:\nformula_1 \ndove \"T\" \u00e8 il tempo di solidificazione, \"C\" \u00e8 una costante che dipende dal tipo di materiale fuso e dalle caratteristiche di colata, \"n\" \u00e8 una costante solitamente uguale a 2, a volte compresa tra 1,5 e 2. \"M\" \u00e8 il modulo termico espresso come \nformula_2\ndove \"V\" \u00e8 il volume del getto ed \"S\" la superficie di scambio termico.\nSi osserva come oggetti di modulo termico maggiore hanno un tempo di solidificazione maggiore. Il getto solidifica seguendo la direzione crescente dei moduli termici. Questa relazione facilita la progettazione dei sistemi di alimentazione: se si suddivide un getto in diverse parti, e si calcola il modulo termico di ogni parte, finir\u00e0 di solidificare la zona con modulo termico maggiore, nella quale sar\u00e0 quindi opportuno sistemare, ad esempio, una materozza per evitare l'effetto cono di ritiro."}
{"id": "3017720", "revid": "61051", "url": "https://it.wikipedia.org/wiki?curid=3017720", "title": "Beechcraft Model 18", "text": ""}
{"id": "3017722", "revid": "1573940", "url": "https://it.wikipedia.org/wiki?curid=3017722", "title": "Paul Scheuermeier", "text": "Biografia.\nNel 1919, a conclusione degli studi universitari a prevalente orientamento filologico, ricevette l'incarico da parte dei linguisti suoi maestri Karl Jaberg e Jakob Jud di prendere parte ai rilevamenti finalizzati alla stesura dell\u2019\"Atlante linguistico ed etnografico dell\u2019Italia e della Svizzera meridionale (AIS)\".\nL'area investita dell'ambizioso progetto di rilevamento venne divisa in tre settori: Gerhard Rohlfs venne incaricato di condurre l'inchiesta relativa all'Italia meridionale, Max Leopold Wagner quella sulla Sardegna, mentre Scheuermeier si occup\u00f2 di produrre dati concernenti l'Italia centro-settentrionale e parte della Svizzera.\nCompletata una fase di preparazione alla ricerca sul campo, lo studioso inizi\u00f2 le sue rilevazioni nei Cantoni Grigioni e nel Ticino. Nella primavera del 1920 cominci\u00f2 la lenta discesa lungo la penisola.\nIl lavoro di inchiesta, complessivamente, lo tenne impegnato fino al 1935, anche se nel frattempo gli capit\u00f2 di assumere altri impieghi professionali.\nNel corso del suo rilevamento Scheuermeier si occup\u00f2 della trascrizione fonetica delle forme linguistiche previste dal questionario che era stato stilato dai curatori dell'AIS, della descrizione e della riproduzione fotografica degli oggetti legati al lavoro nei campi e alla vita domestica, della documentazione di interi cicli produttivi.\nPer tutto il tempo tenne un diario sopra il quale annot\u00f2 le vicissitudini della ricerca sul campo (incontri, spostamenti, problemi nel rapporto con la figura dell'informatore).\nL'atlante venne pubblicato tra il 1928 e il 1940 in otto volumi. In quegli stessi anni Scheuermeier lavor\u00f2 alla scrittura di un'opera appositamente pensata per raccogliere una sintesi significativa dei risultati della ricerca etnografica condotta nell'ambito dell'AIS.\nIl lavoro, pubblicato tra il 1943 e il 1956 in due volumi, venne intitolato \"Bauernwerk in Italien\". L'edizione in lingua italiana risale al 1980. Il lavoro dei contadini. Cultura materiale e artigianato rurale in Italia e nella Svizzera italiana e retoromanza, d\u00e0 conto dei dati raccolti in 416 localit\u00e0.\nIn Umbria Scheuermeier comp\u00ec due campagne di rilevamento. La prima tra il 1924 e il 1925, e la seconda nel 1930. Undici furono i luoghi presi in considerazione nel corso del primo rilevamento: Pietralunga, Civitella Benazzone, Loreto di Gubbio, Panicale, Perugia, Nocera Umbra, Marsciano, Trevi, Norcia, Orvieto, Amelia.\nAl momento della pubblicazione dei primi volumi dall'AIS i curatori si resero conto che mentre al sezione linguistica dell'opera appariva dettagliata ed esaustiva, quella etnografica presentava delle lacune. Per rimediare a questa mancanza venne studiato un ulteriore questionario, e sulla base di quest'ultimo il ricercatore venne inviato a raccogliere dati in ventidue localit\u00e0 sparse sulla penisola.\nPer i motivi sopra esposti, nel 1930 Scheuermeier torn\u00f2 in Umbria, questa volta accompagnato dal disegnatore e silografo bernese Paul Boesch.\nNel 1963 in riconoscimento del suo lavoro, venne nominato membro corrispondente dell'Accademia della Crusca. Paul Scheuermeier mor\u00ec a Berna il 13 agosto 1973."}
{"id": "3017723", "revid": "767487", "url": "https://it.wikipedia.org/wiki?curid=3017723", "title": "Locomotiva FS 293", "text": "Le locomotive Gruppo 293 sono state un effimero gruppo di locomotive a vapore con tender, di fabbricazione inglese acquisite, all'inizio del secondo dopoguerra, dalle Ferrovie dello Stato.\nStoria.\nIl gruppo di 6 locomotive proveniva dal parco rotabili della compagnia ferroviaria inglese Great Western Railway (GWR) dove era immatricolato nella \"GWR 2301 Class\"; erano soprannominate \"Dean goods\" in quanto progettate da William Dean e costruite da Swindon railway works in numero di 260 unit\u00e0 per treni merci tra il 1883 e il 1899. Il gruppo requisito dal War Department era stato sbarcato in Tunisia e successivamente, nel 1943, in Italia in seguito all'occupazione alleata. Venne acquisito, nel 1946 in seguito alla ricostituzione delle FS, in conseguenza del fatto che occorreva sopperire alla carenza di locomotive efficienti nonostante si trattasse di macchine obsolete; erano infatti di costruzione 1895-1896. Le locomotive erano: 2521, 2463, 2548, 2545, 2478 e 2451 e vennero dislocate nei depositi locomotive di Ancona e Rimini. Le FS radiarono le locomotive gi\u00e0 nella met\u00e0 degli anni cinquanta.\nLe locomotive, forse a motivo della loro costruzione semplice e robusta vennero utilizzate in ambedue le guerre mondiali dal Dipartimento della guerra inglese. Nel 1917 62 unit\u00e0 furono inviate in Francia; a fine guerra, nel 1919, 46 ritornarono in Inghilterra mentre, delle 16 che erano state mandate a Salonicco all'inizio del 1918, due, la 2308 e la 2542, vennero vendute alle Ferrovie ottomane e rinumerate 110 e 111. Allo scoppio della seconda guerra mondiale, il Dipartimento della Guerra requis\u00ec 100 unit\u00e0 GWR e le dot\u00f2 di freni Westinghouse. 79 locomotive vennero sbarcate in Francia ma, in seguito all'invasione tedesca della Francia, alcune vennero distrutte nella ritirata di Dunkerque mentre il resto fu utilizzato, dalle forze di occupazione tedesche, nelle ferrovie francesi. Nel dicembre del 1940 il Dipartimento della Guerra ne requis\u00ec ulteriori 8 unit\u00e0.\nFinito il conflitto una ventina di queste unit\u00e0 vennero inviate in Cina come aiuti UNRRA mentre 30, restituite alla Gran Bretagna, ma non idonee al servizio, furono demolite. Una locomotiva, la 2516 restaurata \u00e8 esposta allo \"Swindon Steam Railway Museum\".\nCaratteristiche tecniche.\nLe locomotive era di classica impostazione inglese, di forma piuttosto tozza e compatta. Il motore a 2 cilindri a semplice espansione azionava i 3 assi motori accoppiati. La distribuzione era Stephenson a cassetto. Le ruote piuttosto grandi per una locomotiva merci erano coperte da copriruota nella parte superiore. La cabina di guida era piuttosto un semplice riparo, in quanto fornita di un esiguo tettuccio, per il personale di condotta."}
{"id": "3017728", "revid": "339392", "url": "https://it.wikipedia.org/wiki?curid=3017728", "title": "Mux 1 RAI", "text": ""}
{"id": "3017730", "revid": "293377", "url": "https://it.wikipedia.org/wiki?curid=3017730", "title": "Kalat", "text": "Kal\u0101t o Kal\u0101t-e N\u0101deri (farsi \u06a9\u0644\u0627\u062a) \u00e8 il capoluogo dello shahrest\u0101n di Kalat, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 6.529 abitanti. Si trova vicino al confine con il Turkestan.\n\"Kalat-i-nadiri\" era una fortezza naturale posta su di un vasto massiccio protetto dalle montagne. Fu assediata da Alessandro Magno e infine presa da Craterus, ma fu l'unica a resistere all'assedio di Tamerlano."}
{"id": "3017734", "revid": "123356985", "url": "https://it.wikipedia.org/wiki?curid=3017734", "title": "Regina Duarte", "text": "Biografia.\nHa preso parte a una cinquantina di produzioni televisive, a volte con ruoli da protagonista, come in \"Mal\u00f9 donna\", che le ha permesso di vincere il premio dell'Associa\u00e7\u00e3o Paulista de Cr\u00edticos de Arte come migliore attrice. Ha anche lavorato in teatro (cimentandosi in tre occasioni come regista degli spettacoli in cui ha recitato) ed \u00e8 apparsa in qualche film.\nNel gennaio 2020 \u00e8 stata nominata Segretaria speciale alla Cultura dal presidente brasiliano Jair Bolsonaro, incarico che ha poi lasciato il 20 maggio dello stesso anno . Da sempre anticomunista, Regina Duarte \u00e8 stata a lungo una simpatizzante del Partido de la Social Democracia Brasile\u00f1a (Psdb), per poi avvicinarsi all'estrema destra.\nSi \u00e8 sposata cinque volte e ha tre figli, tra cui Gabriela Duarte, attrice anche lei."}
{"id": "3017737", "revid": "1573940", "url": "https://it.wikipedia.org/wiki?curid=3017737", "title": "Shahr-e Zow", "text": "Shahr-e Zow (farsi \u0634\u0647\u0631\u0632\u0648) \u00e8 una citt\u00e0 dello shahrest\u0101n di Kalat, circoscrizione di Zavin, nella provincia del Razavi Khorasan in Iran. Aveva, nel 2006, una popolazione di 4.053 abitanti. "}
{"id": "3017741", "revid": "114620183", "url": "https://it.wikipedia.org/wiki?curid=3017741", "title": "Episodi di Rookie Blue (prima stagione)", "text": "La prima stagione della serie televisiva Rookie Blue, composta da 13 episodi, \u00e8 stata trasmessa in prima visione in contemporanea in Canada e negli Stati Uniti, rispettivamente sui canali Global TV ed ABC, dal 24 giugno al 9 settembre 2010.\nIn Italia la stagione \u00e8 stata trasmessa in prima visione dal canale pay Steel, della piattaforma Mediaset Premium, dal 18 settembre al 4 dicembre 2010; in chiaro \u00e8 stata invece trasmessa da Italia 1 da 28 maggio al 9 luglio 2012.\nVernice fresca.\nTrama.\nUn gruppo di novelli agenti di polizia inizia il primo giorno di servizio. Purtroppo, la prima chiamata \u00e8 quella di una lite domestica, che si riveler\u00e0 essere un omicidio. Nel tentativo di catturare un sospettato, Andy McNally arresta un poliziotto sotto copertura, rovinando otto mesi di lavoro. Tuttavia \u00e8 in grado di redimersi affrontando faccia a faccia il vero criminale.\nMercurio in opposizione.\nTrama.\nGli agenti sono tutti occupati nelle ricerche di un evaso, mentre Andy impara sulla sua pelle quali siano i pericoli di una missione sotto copertura quando in compagnia del suo agente istruttore, il detective Sam Swarek, si mettono alla ricerca di un'informatrice scomparsa il cui ruolo \u00e8 stato scoperto. Una scena alla fine dell'episodio rivela una attrazione tra i due. L'evaso verr\u00e0 poi fermato dalla matricola Dov Epstein, ma il successo dell'arresto sar\u00e0 invece dato a Gail Peck, abile nell'ammanettare il fuggitivo prima del collega.\nNotte di fuoco.\nTrama.\nLe reclute sono tutte impegnate in un'operazione sotto copertura. Sebbene l'operazione sia un successo Nash non esegue gli ordini e cattura un sospetto in fuga. Nash, che ha deciso di partecipare alla \"Fite Night\" (un evento annuale di boxe), \u00e8 sotto pressione per dover tenere viva la tradizione del 15\u00ba distretto, sempre vincente negli ultimi incontri. Nel frattempo, gli agenti McNally e Peck cercano di aiutare una donna picchiata dal marito. Nonostante i loro sforzi e i loro tentativi la donna decide di tornare dal marito. Nash alla fine riesce a vincere l'incontro di boxe.\nSegnali incrociati.\nTrama.\nGli agenti McNally, Peck e Diaz svolgono una missione travestiti da prostitute. Nash \u00e8 mandata in coppia con Callaghan sul caso dell'omicidio di uno sconosciuto (\"John Doe\"). McNally non \u00e8 in grado di eseguire gli ordini e si sente frustrata, cos\u00ec come Epstein che blocca i canali durante una chiamata d'emergenza. Per questo entrambi tentano di sgominare un traffico d'armi per riscattarsi. Nonostante il loro tentativo sia un successo, mettono a repentaglio la vita di una civile durante l'azione. Nel frattempo Diaz riesce a capire l'identit\u00e0 dello sconosciuto (\"John Doe\").\nIn pieno giorno.\nTrama.\nDopo esser stati chiamati in un'abitazione per un'effrazione, McNally e Nash sono impegnate nell'assistere la madre fino all'arrivo del marito. Nonostante ci\u00f2 Nash \u00e8 obbligata ad andarsene per recuperare suo figlio all'asilo e lascia McNally da sola. Senza che McNally se ne possa accorgere, uno dei ladri, non ancora fuggito, si nasconde nel seminterrato. Il susseguente tentativo del ladro di scappare viene bloccato, quindi l'intruso estrae la pistola prendendo in ostaggio i presenti. Nonostante McNally si sia dimenticata di caricare la sua arma, riesce a far desistere il ladro. Diaz ed Epstein sono in incognito ad un matrimonio per fermare un gruppo di rapinatori dei quartieri alti.\nA prova di pallottola.\nTrama.\nNash e Williams sventano un furto d'auto e il sospettato viene poi collegato ad un caso di omicidio su cui Callaghan stava investigando. L'accusa di omicidio per\u00f2 non era stata avanzata in quanto il proiettile non era stato ritrovato. Callaghan chiede l'aiuto di McNally per ascoltare un testimone colpito alla testa dal proiettile dopo che questo aveva ucciso la vittima del furto. Il testimone cerca di scappare ma McNally riesce a trovarlo prima che venga ucciso cos\u00ec che non possa testimoniare. Nonostante McNally riesca a trovare il testimone questo muore durante l'operazione per rimuovere il proiettile. Peck e Diaz, dopo aver arrestato un vecchio insegnante che aveva investito di proposito un ex alievo, si baciano.\nCaldo da pazzi.\nTrama.\nIl caldo estivo sembra stia portando la gente a tenere comportamenti spericolati. A complicare le cose ci si mette anche un black out della rete elettrica in citt\u00e0. McNally e Swarek arrestano un minorenne per aver rubato un furgone dei gelati. Swareck pensa che il furto sia un atto di ribellione; McNally, che invece la pensa diversamente, viene mandata con Shaw a cercare i mandanti. Poco dopo per\u00f2 vengono mandati in un'abitazione dove la madre denuncia la scomparsa della figlia. L'istinto di McNally la porta a pensare che le due ragazze siano state rapite al parco da dove il minorenne che hanno in custodia sia riuscito a scappare. Il suo istinto \u00e8 corretto e McNally e Shaw seguono le tracce della ragazza scomparsa fino ad un centro di ricreazione abbandonato. Shaw viene colpito dal malvivente e lascia McNally da sola. Dopo aver trovato la ragazza, McNally si trova di fronte al malvivente che \u00e8 costretta ad uccidere per autodifesa. Sotto shock per l'accaduto va a trovare Swarek, finendo per andare quasi a letto con lui. Epestein e Peck sono obbligati a far partorire una donna con le doglie. Le complicazioni aumentano quando i due agenti scoprono che la donna soffre di agorafobia e non vuole lasciare l'abitazione.\nLista dei migliori.\nTrama.\nMentre gli agenti anziani partecipano al riaddestramento delle reclute, vengono mandati in diversi istituti scolastici per sensibilizzare i giovani. Epstein e Nash vengono messi in coppia e si ritrovano presto a investigare su un gruppo di ragazze che stanno assumendo anfetamine. McNally e Diaz vengono mandati in pattuglia insieme dopo esser stati avvisati di essere sulla cattiva strada. Durante i loro pattugliamenti trovano un uomo che \u00e8 stato aggredito. Ulteriori indagini rivelano che l'aggressore \u00e8 un detective. McNally e Diaz sono obbligati a fare rapporto nonostante il disaccordo di Peck e di suo fratello Steven. Il detective sotto accusa \u00e8 il partner di Steven. Andy deve fare i conti con le conseguenze delle sue azioni passate.\nLa ragazza dell'anno.\nTrama.\nIl 15\u00ba distretto dirotta le sue indagini su una ragazza e sul suo rapitore. Shaw, che si \u00e8 rimesso dalle sue ferite, guida Peck, Diaz ed Epstein nelle indagini; con Nash a casa di sua mamma. Epstein riesce ad entrare nell'account del rapitore, che \u00e8 connesso alla madre ,\u00e8 un pedofilo. Swarek \u00e8 convinto che la madre stia nascondendo qualcosa e manda McNally ad interrogarla. Durante l'interrogatorio la madre rivela a McNally che era drogata al momento del rapimento della figlia. Nonostante ci\u00f2 indica un luogo dove \u00e8 possibile che la figlia sia imprigionata. L'informazione \u00e8 corretta e gli agenti riescono a salvare la ragazza. Luke scopre la relazione tra McNally e Swarek.\nIl Big Nickel.\nTrama.\nTutte le reclute, tranne McNally, non superano l'esame di tiro con la loro arma. A Peck ed Epstein viene ordinato di aiutare un uomo affetto da amnesia, mentre Nash e Diaz aiutano il Detective Barber a rimettere insieme tutti gli appunti persi per un imminente processo. McNally e Swarek sono assegnati al trasporto di un prigioniero. Nonostante pensino che la situazione sia inopportuna, i due dopo aver parlato si riconciliano. Il carcerato riesce a fuggire dalla custodia degli agenti, che si ritrovano in una frenetica caccia al prigioniero prima che arrivi la sera.\nServire o proteggere.\nTrama.\nMcNally e Swarek aiutano ad indagare sull'omicidio di un sospetto assassino stupratore. Trovano per\u00f2 delle prove che indicano come colpevole il padre di McNally, quindi gli agenti si mettono alla ricerca di prove che evidenzino la sua innocenza. Il padre di McNally viene scagionato quando la moglie del morto confessa la sua colpevolezza per l'omicidio. Nel frattempo un vigilante riesce ad avere informazioni sulla polizia tramite la macchina di pattuglia di Peck ed Epstein. Dopo esser stato catturato rivela importanti informazioni che aiutano ad eliminare un grande giro di droga. Peck confida a Nash la pressione che si sente addosso per le aspettative che hanno su di lei.\nIn blu.\nTrama.\nDurante la sua valutazione, McNally confida a Best le sue paure di rovinare la sua vita a causa del lavoro. \u00c8 evidente nel suo ultimo turno, quando McNally ha informato una madre della morte di sua figlia. Lo shock causato dalla notizia e l'aver capito di aver avuto un ruolo importante nella sua morte portano la madre a tentare il suicidio, sventato con l'intervento di Williams. Il dolore provato da McNally \u00e8 causato dal fatto che McNally si rispecchia in un caso seguito dal padre. Best consiglia a McNally di sotterrare tutti gli scheletri riguardanti il padre e di iniziare una nuova vita. Tutte le reclute passano la valutazione e diventano dei veri e propri agenti.\nColpo grosso.\nTrama.\nMcNally e Diaz compiono un arresto avventato che compromette una pi\u00f9 grande indagine su un giro di eroina; Swarek si infiltra sotto copertura travestendosi da acquirente e McNally si finge la sua ragazza, per cercare di salvare l'operazione. Peck e Diaz, parte della squadra di sorveglianza, cercano un magazzino abbandonato. Quando si allontanano Diaz viene accoltellato; mentre Peck si assicura delle sue condizioni la porta si chiude e si ritrovano bloccati in una stanza. Cercando di trovare una via di fuga attraverso il sistema di aerazione, Peck riesce a notare che l'eroina viene preparata per lo scambio. Swarek e McNally cercano di effettuare lo scambio ma il venditore ha un altro piano, cos\u00ec Swarek viene obbligato ad andarsene per concludere lo scambio in un luogo sconosciuto. Quando a McNally viene detto che allo scambio sar\u00e0 presente il capo dei trafficanti intuisce che il travestimento di Swarek sarebbe saltato e lo richiama, facendo saltare la sua copertura. Nash ed Epstein si accorgono che Peck e Diaz non sono riusciti a fermarsi nella loro posizione, portandoli a pensare che l'eroina si trovi nel magazzino. Le squadre di intervento speciale entrano nel magazzino riuscendo a salvare Swarek, Diaz e Peck, interrompendo anche il giro di droga."}
{"id": "3017744", "revid": "287204", "url": "https://it.wikipedia.org/wiki?curid=3017744", "title": "Calypsoinae", "text": "Calypsoinae \u00e8 una sottotrib\u00f9 di piante angiosperme monocotiledoni appartenenti alla famiglia delle Orchidacee composta da circa una dozzina di generi e oltre 80 specie.\nEtimologia.\nIl nome della sottotrib\u00f9 deriva dal nome greco della ninfa marina Calipso che intrattenne (e nascose) Ulisse per diversi anni durante il suo lungo viaggio di ritorno da Troia verso Itaca. Questo nome \u00e8 stato ripreso dal suo genere pi\u00f9 importante (\"Calypso\" - \u201cgenere tipo\u201d), denominazione a sua volta creata dal botanico britannico Richard Anthony Salisbury (1761 - 1829) nel 1806 probabilmente alludendo alle localit\u00e0 piuttosto nascoste nelle quali si trovano queste piante.\nQuesta sottotrib\u00f9 venne creata dal botanico studioso soprattutto delle orchidee Robert Louis Dressler (1927 - ) in una pubblicazione (Selbyana) del 1979.\nDescrizione.\nSono piante non molto alte. La forma biologica prevalente \u00e8 geofita rizomatosa (G rhiz), ossia sono piante perenni dotate di rizoma, un fusto sotterraneo dal quale, ogni anno, si dipartono radici e fusti aerei. Sono orchidee terrestri in quanto contrariamente ad altre specie, non sono \u201cepifita\u201d, ossia non vivono a spese di altri vegetali di maggiori proporzioni. \nRadici.\nLe radici sono secondarie da rizoma oppure sono assenti (piante provviste nel sottosuolo di solo rizoma). Queste piante vivono in simbiosi con altri organismi per cui le radici sono ricche di ife fungine (le stesse che servono a far germogliare i semi \u2013 vedi \u201cRiproduzione\u201d). Questo particolare tipo di micorriza endotrofica si chiama \u201cmicotrofia\u201d.\nFoglie.\nLe foglie sono poche oppure sono assenti (generi \"Corallorhiza\" e, in parte, \"Yoania\"), in questo caso sono sostituite da alcune guaine squamose di colore bruno-rossastro. Queste piante non avendo foglie verdi sono saprofite (non sono quindi capaci di produrre sostanze organiche tramite la fotosintesi clorofilliana). Nelle piante con foglie la lamina fogliare a forma pi\u00f9 o meno lanceolata \u00e8 quella tipica delle Monocotiledoni, ossia con nervature longitudinali (parallelinervie), mentre sulla superficie possono essere presenti dei peli (generi \"Calypso\", \"Govenia\", \"Tibulaira\" e altri) oppure assenti (\"Aplectrum\"). Alcune specie (genere \"Tipularia\") producono le foglie in autunno, rimangono persistenti in inverno e appassiscono in primavera. L'anatomia degli stomi di queste foglie \u00e8 spesso studiata a fondo in quanto presenta delle caratteristiche utile per la filogenesi.\nInfiorescenza.\nL'infiorescenza \u00e8 una spiga semplice con pochi (1 o 2 fiori - infiorescenza lassa) o tanti fiori (40 fiori - infiorescenza densa). I fiori possono essere sia grandi (\"Capypso\") che piccoli (\"Corallorhiza\"). In genere sono inoltre posti alle ascelle di brattee sia di tipo fogliaceo che squamiforme e membranose. I fiori possono essere resupinati, ruotati sottosopra tramite torsione dell'ovario, in questo caso il labello \u00e8 volto in basso; oppure no.\nFiori.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo).\nFrutti.\nIl frutto \u00e8 una capsula a forma pi\u00f9 o meno ellissoide. Al suo interno sono contenuti numerosi minutissimi semi cilindrico-fusiforme. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di queste piante avviene in due modi: \nDistribuzione e habitat.\nQuesta sottotrib\u00f9 \u00e8 subcosmopolita essendo diffusa in Europa, in America (entrambe le Americhe) e in Asia e in alcune zone del Pacifico australe (il genere \"Yoania\" \u00e8 endemico della Nuova Zelanda)\nL'habitat tipico per queste piante sono le zone ricche di humus e quindi i boschi densi per le specie afille (\"Corallorhiza\"), altrimenti prediligono le zone paludose, umide e ombrose (\"Calypso\" e altri generi).\nSistematica.\nFilogenesi.\nLa sottotrib\u00f9 delle Calypsoinae appartiene alla sottofamiglia Epidendroidea (una delle cinque sottofamiglie in cui \u00e8 suddivisa la famiglia delle Orchidacee \u2013 si tratta del gruppo pi\u00f9 numeroso con circa 4/5 delle specie dell'intera famiglia) che da un punto di vista filogenetico (insieme alla sottofamiglia delle Orchidoideae) rappresentano l'ultima fase dello sviluppo delle Orchidee. Insieme alla sottofamiglia pi\u00f9 primitiva delle Vanilloideae (priva di pollinii) fanno parte del ben distinto clado delle \u201cMonandrae\u201d (vecchia definizione di sottofamiglia delle Orchidee) caratterizzato dalla presenza di un solo stame fertile. Mentre la presenza dell'antera inclinata sopra l'apice del ginostemio e provvista di becco \u00e8 un carattere tipico delle Epidendroideae e quindi delle Calypsoeae. \nLo studio dei rapporti filogenetici tra i vari generi \u00e8 ancora in fase iniziale. Il genere \"Aplectrum\" sembra sia pi\u00f9 isolato dagli altri a motivo di alcune caratteristiche dell'apparato fogliare. \"Cremastra\", \"Govenia\" e \"Tipularia\" sono accomunati da strutture simile negli stomi delle foglie. Inoltre le maggiori dimensioni degli stomi avvicinano ulteriormente \"Govenia\" e \"Tipularia\". L'aspetto delle foglie in inverno possono essere prove di una stretta relazione tra \"Aplectrum\" e \"Tipularia\". In altri studi si propone un'alleanza tra \"Aplectrum\", \"Govenia\", \"Calypso\" e \"Tipularia\", mentre rimane problematica la sistemazione del genere \"Corallorhiza\" date le sue particolarit\u00e0 anatomiche.\nGeneri.\nMolti generi della sottotrib\u00f9 Calypsoinae sono monotipici come \"Aplectrum\", \"Calypso\" e altri, mentre il genere pi\u00f9 ampio \u00e8 \"Govenia\" con una trentina di specie.\nLa trib\u00f9 comprende i seguenti generi:\nIn passato a questo elenco si aggiungeva il genere \"Didiciea\" con due specie (\"D. cunninghamii\" e \"D. japonica\" ) ora inquadrate nel genere \"Tipularia\" (\"Tipularia cunninghamii\" e \"Tipularia harae\" )."}
{"id": "3017746", "revid": "287204", "url": "https://it.wikipedia.org/wiki?curid=3017746", "title": "Ghiandole coxali", "text": "Le ghiandole coxali negli aracnidi sono organi deputati all'escrezione situati in alcuni segmenti del cefalotorace e sono provvisti di dotti che fuoriescono all'altezza delle coxae dei rispettivi segmenti.\nInsieme ai tubuli malpighiani dei ragni sono deputate all'escrezione soprattutto di residui metabolici, che isolano o riciclano, se possibile, per poi restituirli al circolo sanguigno.\nEtimologia.\nIl nome deriva dal latino \"glandula\", che significa \"ghiandola, tonsilla\", a sua volta proveniente dal latino \"glans\", che vuol dire \"ghianda\", per la somiglianza di forma; e dal latino \"coxa\", che originariamente significava \"anca, coscia\" e in seguito, per estensione, ha indicato qualsiasi tipo di articolazione con punto di partenza nel corpo.\nMorfologia.\nLe ghiandole coxali, dette anche \"nefridi con sacculi\", si formano direttamente da piccoli involucri sacciformi del celoma, che normalmente si accrescono collegati ad uno o pi\u00f9 segmenti del cefalotorace con piccoli dotti che secernono le scorie all'altezza delle rispettive coxae.\nAll'interno di questi involucri vanno e vengono i nefrociti, presenti nell'emocele e deputati a rinvenire e inglobare residui tossici e scorie nel circolo sanguigno del ragno, a portarli alle ghiandole per l'espulsione o l'eventuale riciclo.\nDiffusione.\nLe ghiandole sono pi\u00f9 diffuse negli ordini di aracnidi che hanno abitudini acquatiche o semi acquatiche."}
{"id": "3017753", "revid": "767487", "url": "https://it.wikipedia.org/wiki?curid=3017753", "title": "Gomukhasana", "text": "Gomukhasana ovvero \"posizione del muso di vacca\", \u00e8 una \u0101sana di Hatha Yoga della categoria delle \"posizioni sedute\". Il termine deriva dal sanscrito \"go\" che significa \"vacca\", \"mucka\" che significa \"muso\" e \"\u0101sana\" che significa \"posizione\". Il corpo, in questa posizione dovrebbe infatti ricordare il muso di una mucca, con le labbra e le orecchie.\nScopo della posizione.\nLa posizione ha lo scopo di allungare diverse parti del corpo, tra le quali braccia, gambe, anche e busto.\nPosizione.\nLa posizione parte in ginocchio, portando il ginocchio destro davanti al sinistro, estendendo il piede destro a sinistra del corpo. Successivamente ci si siede, sentendo una piacevole estensione delle anche e delle ginocchia. Allungare il braccio destro sopra la testa e piegare il gomito, portando la mano destra dietro le scapole. Prendere la mano destra con la sinistra, facendo passare il braccio sinistro dietro la schiena.\nSciogliere la posizione e ripetere posizionando il ginocchio sinistro davanti al ginocchio destro.\nVarianti.\n\u00c8 possibile eseguire la posizione senza l'allungamento delle anche, semplicemente stando in ginocchio seduti sulle piante dei piedi: in quel caso si parla di Vajra Gomukhasana."}
{"id": "3017755", "revid": "125382720", "url": "https://it.wikipedia.org/wiki?curid=3017755", "title": "Podenco ibicenco", "text": "Il podenco ibicenco \u00e8 una razza di cane spagnola, autoctona dell'isola di Ibiza nelle Baleari. \u00c8 una razza molto antica, di tipo primitivo, che viene fatta risalire all'antico cane rappresentato nelle tombe egizie del 3.400 a.C.\n\u00c8 la pi\u00f9 diffusa razza di cani da caccia delle Isole Baleari e si avvicina molto all'essenza stessa del cane da caccia al coniglio.\nViene usato in mute anche numerose, preferibilmente di femmine, su tutti i tipi di terreno per la caccia al coniglio e piccoli animali; soprattutto nei Paesi catalani e nella Francia meridionale.\nLa razza \u00e8 anche nota con i nomi di: \"Ibizan Hound, Podenco Ibicenco, Ca Eivissenc, Balaeric, Chien de garenne des Bal\u00e9ares, Podenco d'Ibiza\".\nStoria.\nOrigini.\nTutti gli autori concordano sulla origine egiziana di tale razza (cane \"tesem\"); insieme al fatto che si sia trasferita dall'Africa alle isole Baleari grazie ai Fenici ed ai Cartaginesi gi\u00e0 a fin dal VII secolo a.C..\nRecenti studi genetici sconfessano, per\u00f2, questa ipotesi sull'origine della razza.\nIl podenco ibicenco nel corso dei secoli ha subito ogni tipo di incroci legati al miglioramento dell'attivit\u00e0 della caccia, che hanno portato alla conformazione ed attidudine che oggi conosciamo.\nTutto questo ha contribuito a renderela razza come la pi\u00f9 diffusa nell'arcipelago; ed oggi, anche, a livello internazionale \u00e8 una delle razze spagnole pi\u00f9 conosciute.\nNonostante le origini siano di tutte le isole delle Baleari: Maiorca, Minorca, Ibiza e Formentera, la razza \u00e8 conosciuta come cane di Ibiza o Ca Eivissenc (Ibiza \u00e8 tradotta in catalano come Eivissa), mentre nella madre patria \u00e8 conosciuto come Cane di Maiorca dalla pi\u00f9 grande isola dell'arcipelago delle Baleari.\nXX secolo.\nNel 1982, \u00e8 stato creato il libro genealogico della razza presso \"Club Espa\u00f1ol de Perro Podenco\".\nIl numero dei cani presenti nelle Baleari si stima essere al marzo 2003, in oltre 10.000 esemplari; sono presenti, inoltre, nelle isole Baleari numerose associazioni di allevatori appassionati della razza.\nDescrizione.\nIl podenco ibicenco \u00e8 un cane elegante e molto rustico, di grande agilit\u00e0 e forza fisica e con un talento straordinario per la caccia. Le proporzioni trasmettono un'immagine di funzionalit\u00e0 ed armonia complessiva ai fini dell'attivit\u00e0 venatoria, la forma generale \u00e8 alta e allungata.\nAnche se \u00e8 un cane elegante nelle forme ha un'ossatura molto solida. Tipiche le orecchie verticali triangolari con ampia base.\nIl pelo \u00e8 liscio e raso di colore bianco o rosso o una combinazione dei due; esiste anche una variet\u00e0 a pelo duro.\nGli occhi di color ambra esprimono attenzione ed intelligenza; \u00e8 un cane riservato che entra in confidenza con il proprio padrone. \u00c8 un cane che pu\u00f2 vivere in appartamento ma non \u00e8 molto indicato per i bambini.\nSolitamente \u00e8 usato per la caccia al coniglio e lepre, alla pernice e raramente anche per la caccia alla grossa selvaggina. Abilissimo nello scovare le prede grazie all'olfatto acutissimo, solitamente caccia in mute.\nQuesta razza \u00e8 molto simile al Pharaoh Hound, al cirneco dell'Etna, al Portuguese Podengo e al podenco canario, ma tra tutte queste \u00e8 la pi\u00f9 grande. Secondo la FCI appartiene al gruppo dei cani di tipo primitivo.\nStandard.\nIl podenco ibicenco \u00e8 riconosciuto dalle seguenti organizzazioni cinologiche internazionali:\nPatologie.\nIl podenco ibicenco ha un'aspettativa di vita media di circa 15-18 anni. \u00c8 una razza molto robusta, ma alcuni esemplari possono mostrare patologie genetiche come:"}
{"id": "3017756", "revid": "767487", "url": "https://it.wikipedia.org/wiki?curid=3017756", "title": "Trafitti da un raggio di sole", "text": "Trafitti da un raggio di sole \u00e8 un film italiano del 1995 diretto da Claudio Del Punta.\nTrama.\nLa storia si divide in due capitoli, entrambi ispirati all'opera di Salvatore Quasimodo. Il primo si sviluppa intorno ad uno scrittore in cerca di fortuna, Leo Manfredi (Francesco Domined\u00f2) e al suo romanzo cui il film deve il titolo: \"Trafitti da un raggio di sole\", appunto.\nPer la stesura del racconto Leo si ispira ad un'imbarazzante avventura accadutagli durante i suoi fallimentari tentativi estivi di abbozzare uno scritto in un bungalow presso Marina di Campo, ispirandosi ai brani degli autori classici. Qui fa conoscenza di un pugile, amico del proprietario del bungalow, Tot\u00f2 Carenna (Carlo Mucari) a cui riesce a vendere - spacciandola per sua - \"Ed \u00e8 subito sera\", destinata a Deborah (Cecilia Dazzi), una estetista fidanzata di Tot\u00f2. Leo si invaghisce della ragazza e finisce per spiare gelosamente i due amanti, per poi molestare lei non visto da Tot\u00f2. Deborah riesce a divincolarsi e a chiamare il proprio fidanzato a cui per\u00f2 Leo riesce a sfuggire. La vicenda diventa la trama del racconto e in breve tempo frutta allo scrittore un notevole successo. Leo torna a Tarquinia per appendere una copia del romanzo alla porta del bungalow, come una sorta di ringraziamento.\nIl secondo capitolo del film, virtualmente intitolato \"Ed \u00e8 subito sera\", si snoda invece sulle vicende di Deborah, che nel frattempo ha lasciato Tot\u00f2 per trasferirsi a Roma, in un piccolo appartamento che divide con Fabiola (Lola Pagnani), una ballerina emergente intenta a studiare danza del ventre presso la scuola del maestro Ismat. Deborah ha un nuovo fidanzato, Ferdinando, con cui per\u00f2 ha un difficile rapporto erotico: lui infatti deve ricorrere al telefono a pagamento per riaccendere la passione.\nLa coinquilina Fabiola \u00e8 sempre pi\u00f9 attratta dal mondo dell'Islam e finisce per comprare il Corano. La passione per le danze orientali la spinge a tenere in casa un complesso musicale egiziano con cui provare le mosse. Appartenente al gruppo \u00e8 anche il liutista Samir che corteggia spudoratamente Deborah sotto lo sguardo di Ferdinando che finisce per abbandonarla furioso.\nAl debutto - positivo - di Fabiola assiste anche Leo che si scopre essere amico del maestro Ismat. Deborah pertanto rinuncia a vedere la prima esibizione dell'amica, sia a causa della presenza di Leo che per le \"avances\" insistenti di Samir a cui si cede conquistata dal suo fascino orientale. Samir tuttavia vorrebbe sposarsi con entrambe le ragazze per avere un suo harem italiano. Esse da principio titubanti e disorientate finiranno per accettare la proposta.\nCritica.\nIl film, poco diffuso a causa della sua natura indipendente e a basso costo, ha avuto diversi punti di critica, soprattutto sulla struttura narrativa definita barcollante o anche \"fragile, forse un po' troppo semplicisticamente gergale, disinibita, briosa e sfilacciata\". Nonostante ci\u00f2 la critica ha avuto modo di apprezzarne i personaggi definiti \"gustosi\", in particolare un plauso alle capacit\u00e0 di Lola Pagnani dimostratasi una talentuosa danzatrice."}
{"id": "3017759", "revid": "729019", "url": "https://it.wikipedia.org/wiki?curid=3017759", "title": "Walter Natynczyk", "text": "Biografia.\nNato nel 1958 a Winnipeg inizi\u00f2 a lavorare come giornalista e come dipendente in un fast food. I genitori per\u00f2 non erano canadesi: Il padre era polacco e la madre era tedesca."}
{"id": "3017760", "revid": "174788", "url": "https://it.wikipedia.org/wiki?curid=3017760", "title": "Vajra Gomukhasana", "text": ""}
{"id": "3017763", "revid": "767487", "url": "https://it.wikipedia.org/wiki?curid=3017763", "title": "Paulo S\u00e9rgio Prestes", "text": ""}
{"id": "3017764", "revid": "300067", "url": "https://it.wikipedia.org/wiki?curid=3017764", "title": "Paulo Prestes", "text": ""}
{"id": "3017765", "revid": "300067", "url": "https://it.wikipedia.org/wiki?curid=3017765", "title": "Paulao Prestes", "text": ""}
{"id": "3017767", "revid": "1543377", "url": "https://it.wikipedia.org/wiki?curid=3017767", "title": "G65.2+5.7", "text": "G65.2+5.7 \u00e8 un esteso resto di supernova visibile nella costellazione del Cigno. Di esso fanno parte alcuni filamenti catalogati con le sigle Sh2-91, Sh2-94 e Sh2-96.\nOsservazione.\nG65.2+5.7 si presenta come una serie di debolissimi filamenti nebulosi, visibili nella parte meridionale del Cigno al confine con la Volpetta; giace in un tratto di Via Lattea particolarmente brillante e ricco di campi stellari. Il filamento maggiore \u00e8 quello meridionale: esso \u00e8 catalogato con la sigla Sh2-91 ed \u00e8 visibile fra le stelle e , poco a nord della famosa doppia ottica Albireo; la sua lunghezza \u00e8 di quasi 2\u00b0, ma la sua osservazione \u00e8 resa difficoltosa, anche tramite l'utilizzo di filtri. Gli altri filamenti si estendono a nord e sono di dimensioni inferiori. L'intero oggetto pu\u00f2 essere fotografato attraverso uno strumento a grande campo e con l'ausilio di filtri.\nEssendo un oggetto situato nell'emisfero celeste settentrionale, la sua osservazione \u00e8 facilitata dalle regioni dell'emisfero boreale; la sua declinazione non fortemente boreale consente comunque di poter osservare l'oggetto da quasi tutte le aree popolate della Terra. Il periodo migliore per la sua osservazione \u00e8 compreso fra i mesi di giugno e dicembre.\nCaratteristiche.\nSi tratta di un esteso resto di supernova dalla bassissima luminosit\u00e0 superficiale, posto alla distanza di circa 800\u00a0parsec (2600 anni luce), sul bordo interno del Braccio di Orione a una distanza di poco superiore alla nube molecolare gigante che forma la cosiddetta \"Fenditura del Cigno\"; il centro del resto si trova a circa 80\u00a0parsec in direzione nord rispetto al piano galattico. Secondo gli studi effettuati sulla velocit\u00e0 di espansione della superbolla generatasi dall'esplosione, la stella progenitrice sarebbe esplosa circa 300.000 anni fa; altri studi che prendono in considerazione le osservazioni condotte ai raggi X dal satellite ROSAT hanno indicato un'et\u00e0 molto inferiore, pari a circa 28.000 anni.\nLa pulsar che costituisce il resto del nucleo della stella non \u00e8 stata ancora individuata con certezza. Nel 1996 \u00e8 stata individuata in direzione di G65.2+5.7 la pulsar millisecondo PSR\u00a0J1931+30; studi sulla sua dispersione hanno per\u00f2 escluso un legame fisico fra la pulsar e il resto di supernova, dal momento che per la prima \u00e8 stata derivata una distanza di circa 3000\u00a0parsec, ossia quattro volte superiore a quella di G65.2+5.7.\nIl filamento meridionale di G65.2+5.7 mostra una forte polarizzazione, indice della presenza di un forte campo magnetico; basandosi sui dati ottenuti ai raggi\u00a0X, questo resto di supernova \u00e8 stato catalogato come un resto \"termale composito\". Per altro, con l'eccezione di poche aree, G65.2+5.7 sembra gi\u00e0 essere entrata nella fase di raffreddamento."}
{"id": "3017772", "revid": "1543377", "url": "https://it.wikipedia.org/wiki?curid=3017772", "title": "Mercedes-Benz Vaneo", "text": "La Vaneo (sigla di progetto W414) \u00e8 stata un'autovettura monovolume di fascia medio-bassa prodotta dalla Casa automobilistica tedesca Mercedes-Benz dal 2001 al 2005.\nStoria e profilo.\nGenesi.\nDurante la seconda met\u00e0 degli anni novanta, la Casa di Stoccarda era impegnata su diversi fronti e in diversi progetti. Uno di questi era quello che avrebbe dato i natali alla prima generazione della Classe A, ossia la W168, divenuta famosa per il suo pianale \"a sandwich\" e per le vicissitudini legate al \"test dell'alce\" che ne hanno accompagnato l'esordio commerciale.\nMa la W168 non \u00e8 stata l'unica vettura a sfruttare il pianale a sandwich. Infatti, mentre prendeva forma la piccola monovolume tedesca con dimensioni quasi da citycar, i progettisti avevano in mente di realizzare sullo stesso pianale un'altra monovolume, ma di dimensioni decisamente maggiori, che potesse quindi posizionarsi al di sopra della Classe A stessa.\nNel 1999 cominciarono a circolare le prime foto, che ritraevano la futura monovolume di fascia medio-bassa in un severo test condotto dai tecnici e dai collaudatori Mercedes-Benz tra i ghiacci e le nevi svedesi.\nDebutto.\nLa presentazione ufficiale della nuova vettura si ebbe nel settembre 2001 al Salone di Francoforte. La commercializzazione venne avviata invece il mese successivo: nacque cos\u00ec la \"Vaneo\", nota anche con la sigla di progetto \"W414\", che in Italia sarebbe arrivata solo nel febbraio del 2002.\nRispetto alla Classe A da cui derivava (tale parentela veniva tradita dal frontale, che era praticamente lo stesso), la Vaneo era ben pi\u00f9 lunga, larga ed alta. Da un paraurti all'altro, infatti, la nuova vettura misurava ben 61 cm in pi\u00f9, ed era 23\u00a0cm pi\u00f9 alta. Con i suoi 4.19 m, quindi, andava a proporsi come alternativa alle monovolume medie del momento, vale a dire la seconda generazione della Renault Sc\u00e9nic e la prima generazione della Opel Zafira.\nLa Vaneo era caratterizzata da un'ampia vetratura che rendeva molto luminoso l'abitacolo e soprattutto da un ampio spazio a disposizione, sia per i passeggeri sia per i bagagli da caricare, grazie anche alla coda dall'andamento verticale e nonostante la presenza della struttura a \"sandwich\" del pianale, che tende notoriamente a sottrarre spazio in altezza. I passeggeri potevano essere ben sette, disposti su tre file, anche se i due posti della terza fila erano pi\u00f9 che altro adatti per due bambini. La volumetria di carico, invece, raggiungeva grosso modo tre m\u00b3, uno spazio notevole, considerata anche la categoria della vettura.\nDotazione ed allestimenti.\nIl prezzo di attacco della Vaneo non era dei pi\u00f9 convenienti, con i suoi 19.900 Euro (21.400 per la versione base prevista in Italia), ma a fronte di tale cifra era prevista una dotazione ai vertici della categoria. Sul fronte sicurezza, erano previsti l'ABS, sei airbag, antislittamento e ESP, oltre che il ben noto e gi\u00e0 menzionato pianale a sandwich, che permetteva al gruppo motore-cambio di scivolare tra il pianale ed il pavimento dell'abitacolo in caso di urto frontale, cos\u00ec da preservare l'incolumit\u00e0 dei passeggeri.\nGli allestimenti previsti erano tre:\nMediamente, a parit\u00e0 di motorizzazione, dalla \"Trend\" alla \"Family\" vi erano circa 2.200 Euro di sovrapprezzo, mentre dalla \"Family\" alla \"Ambiente\" l'esborso in pi\u00f9 era di altri 1.500 Euro.\nLa lista optional per tutti e tre gli allestimenti prevedeva invece: cambio automatico, frizione automatica per cambio manuale, navigatore satellitare, sensori di parcheggio, tetto apribile, sedile anteriore passeggero ripiegabile ed asportabile, sedili anteriori riscaldabili e tempomat.\nMeccanica e motorizzazioni.\nLa Vaneo sfruttava la meccanica della Classe A W168. Per questo ritroviamo l'avantreno di tipo MacPherson con braccio trasversale ed il retrotreno a bracci longitudinali. L'impianto frenante era del tipo a dischi, dei quali quelli anteriori erano autoventilanti. Lo sterzo era a cremagliera idrauilica con pompa elettrica (motore DC e regolazione elettronica dei giri).\nNella sua breve carriera, la Vaneo \u00e8 stata subito proposta con tutte le motorizzazioni previste. Non vi sarebbero state altre novit\u00e0 motoristiche in seguito, n\u00e9 versioni uscite prematuramente di produzione. Queste motorizzazioni facevano tutte quante parte delle famiglie di motori M166 e OM668, e comprendevano:\nLe motorizzazioni erano abbinate tutte ad un cambio manuale a 5 marce, ma in alternativa si poteva richiedere un cambio automatico, sempre a 5 rapporti, non previsto per\u00f2 per il 1.6 di base ed il 1.7 CDI di base. Inoltre, la Vaneo era ordinabile anche in configurazione furgonata (sigla di telaio: 414.600).\nEsiti commerciali.\nIn realt\u00e0, nonostante gli indubbi contenuti e la grande praticit\u00e0 di utilizzo, la Vaneo non incontr\u00f2 il successo sperato: nel corso dei poco pi\u00f9 di tre anni di commercializzazione ne furono prodotte e vendute circa 55\u00a0000, meno della met\u00e0 degli esemplari previsti. Per dare un'idea, basti pensare che in sette anni di produzione, quindi circa il doppio, la \"sorellina\" W168 ha totalizzato ben 1,1 milioni di esemplari. Ci\u00f2 andava ricercato nel prezzo, superiore a quello della concorrenza. La clientela preferiva le varie Zafira e Sc\u00e9nic, risparmiando cos\u00ec qualche migliaio di Euro.\nLa produzione e la commercializzazione della Vaneo vennero quindi arrestate nel febbraio del 2005. L'eredit\u00e0 di tale modello sarebbe stata completamente raccolta in due momenti diversi: subiti dopo la sua uscita dai listini, venne lanciata la prima generazione della Classe B, una monovolume di fascia media che si sarebbe collocata un gradino sopra la piccola Classe A. Alcuni anni pi\u00f9 tardi, nell'autunno del 2012, invece, la Casa di Stoccarda avrebbe lanciato la Citan, una multispazio strettamente imparentata con la Renault Kangoo (la Daimler AG ed il gruppo Renault-Nissan avevano nel frattempo stretto un'alleanza per fronteggiare la grave crisi economica che avrebbe interessato il settore automobilistico negli anni successivi) e disponibile sia in versione furgonata che in versione destinata al trasporto di passeggeri.\nRiepilogo caratteristiche.\nDi seguito vengono riportate le caratteristiche e le versioni previste per la gamma Vaneo. Le caratteristiche riportate si riferiscono alla versione promiscua (sigla di telaio: 414.700). I prezzi sono in Euro e si riferiscono al momento del debutto in Italia (tranne che per la versione 1.6 di base, che in Italia non era prevista) ed al livello di allestimento pi\u00f9 economico."}
{"id": "3017774", "revid": "1318658", "url": "https://it.wikipedia.org/wiki?curid=3017774", "title": "Specie di Bulbophyllum", "text": "Elenco delle specie di \"Bulbophyllum\"."}
{"id": "3017775", "revid": "1870933", "url": "https://it.wikipedia.org/wiki?curid=3017775", "title": "Pascal Sch\u00fcrpf", "text": ""}
{"id": "3017778", "revid": "108102509", "url": "https://it.wikipedia.org/wiki?curid=3017778", "title": "\u00c9mile Littr\u00e9", "text": "Vita e opere.\nDopo iniziali studi di medicina, si volse all'insegnamento e allo studio delle lingue antiche. Si dedic\u00f2 pure con abnegazione alla vita politica, prima attraverso il giornalismo e in seguito come membro dell'Assemblea. Venne eletto all'Accademia nel 1871.\nAllievo di Auguste Comte (di cui scrisse una biografia: \"Comte et la philosophie positive\"), non ne accett\u00f2 mai tuttavia le derive mistico-dogmatiche, venendo quindi da Comte stesso allontanato. \nLittr\u00e9, rigorosamente volto al metodo positivo (inteso quale sistematico rifiuto di ogni speculazione metafisica), si attenne sempre all'indagine sperimentale. Nel 1867 fond\u00f2 e diresse la \"Revue de philosophie positive\".\nL'8 luglio 1875, quando aveva gi\u00e0 70 anni, fu iniziato in Massoneria nella Loggia del Grande Oriente di Francia \u00ab La Cl\u00e9mente amiti\u00e9 \u00bb, in una seduta solenne, assieme a Jules Ferry e a Gr\u00e9goire Wyroubof, e fu fatta una grande pubblicit\u00e0 al discorso da lui pronunciato in quest'occasione. \nCome filologo ha legato il proprio nome all'imponente \"Dictionnaire de la langue fran\u00e7aise\" (1863-72) che fissa ed eterna il francese del gran secolo; a un dizionario di medicina e chirurgia (1854); a una storia della lingua francese (1862); alla traduzione dell\"'Inferno\" dantesco (1879) e delle opere d'Ippocrate di Coo (1839-61)."}
{"id": "3017782", "revid": "100138581", "url": "https://it.wikipedia.org/wiki?curid=3017782", "title": "Silvio Galimberti", "text": "Nipote del cardinale Luigi Galimberti, fu anche allievo del pittore perugino Annibale Brugnoli.\nNumerose sono le sue opere presenti nelle chiese romane, si citano Sant'Andrea della Valle, di San Gioacchino, di Santa Maria in Montesanto, d'Ognissanti, dell'Immacolata, di Sant'Isidoro, di San Patrizio, delle Suore di San Camillo, dei Carmelitani; nelle Sale Ducale e nella Cappella Sistina in Vaticano e nel Pontificio Seminario Romano. \nDipinse stendardi delle canonizzazioni e delle beatificazioni, durante i pontificati di Leone XIII, di Pio X, di Benedetto XV, di Pio XI e di Pio XII. Lavor\u00f2 nelle Chiese di Santa Margherita in Olevano Romano, della Santa Croce in Ostra, dei Passionisti in Recanati, di Morro d'Alba, di Ussita, di Corridonia, di Vivaro Romano, di Lapedona, di Francavilla d'Ete, nella Cappella di San Gabriele in Terni, nel Duomo di Senigallia, nelle Cattedrali di Palestrina, di Magliano Sabina, di Siracusa, di Macerata e di Santiago del Cile.\nDa ricordare anche la riproduzione del celebre dipinto del Domenichino: Ultima Comunione di san Girolamo, realizzata per la parrocchiale di Ortezzano (FM) L'originale si trova nella Pinacoteca Vaticana trasferito dalla chiesa di san Girolamo della Carit\u00e0 in via Monserrato, Roma.\nNel 1902 progett\u00f2 gli apparati decorativi ad affresco del Villino Cagiati, \u00e8 invece del 1907 il rifacimento delle decorazioni pittoriche della cappella delle Anime del Purgatorio, della Basilica di Santa Maria in Montesanto. \nNegli anni '30 ridipinse il soffitto del Teatro Valle.\nCuriosit\u00e0.\nAl pittore romano venne attribuito il quadro celebrativo ad olio \"Mussolini ed i quadrumviri Bianchi, De Bono, De Vecchi e Balbo\", di cui vi fu un tentativo di imporne l'acquisto di numerose riproduzioni a vari Comuni dell'Italia dell'epoca. Tale quadro \u00e8 riprodotto in una tavola a colori fuori testo dell'Enciclopedia \"Storia d'Italia\" di Indro Montanelli, volume 19 \"Il tempo delle camicie nere\", pag. 81."}
{"id": "3017783", "revid": "63727", "url": "https://it.wikipedia.org/wiki?curid=3017783", "title": "Mercedes-Benz W414", "text": ""}
{"id": "3017788", "revid": "599013", "url": "https://it.wikipedia.org/wiki?curid=3017788", "title": "Antonio Guzzone", "text": "Carriera.\nEsordisce in A1 con la Berloni Torino nel ruolo di centro. Conquista due promozioni in A2 con la Pallacanestro Trapani e la Pallacanestro Ferrara."}
{"id": "3017789", "revid": "110157", "url": "https://it.wikipedia.org/wiki?curid=3017789", "title": "National Basketball Association 2010-2011", "text": "La stagione della National Basketball Association 2010-2011 \u00e8 stata la 65\u00aa edizione del campionato NBA. La stagione si \u00e8 conclusa con la vittoria dei Dallas Mavericks, che hanno sconfitto in finale i Miami Heat per 4-2 nelle finali NBA.\nDivision.\nAtlantic Division\nCentral Division\nSoutheast Division\nNorthwest Division\nPacific Division\nSouthwest Division"}
{"id": "3017795", "revid": "71155", "url": "https://it.wikipedia.org/wiki?curid=3017795", "title": "Revisione giudiziaria", "text": ""}
{"id": "3017797", "revid": "125884233", "url": "https://it.wikipedia.org/wiki?curid=3017797", "title": "Guglielmo Borghetti", "text": "Biografia.\nNasce a Carrara, in provincia di Massa-Carrara e diocesi di Massa Carrara-Pontremoli, il 25 marzo 1954.\nFormazione e ministero sacerdotale.\nDopo aver frequentato il liceo classico \"Emanuele Repetti\" di Carrara, consegue la laurea in filosofia, presso l'Universit\u00e0 di Pisa, il baccalaureato in psicologia presso l'Universit\u00e0 Pontificia Salesiana. In seguito matura la sua vocazione, nata e cresciuta nella parrocchia di San Pietro di Avenza, durante gli anni in cui parroco era mons. Cesare Gentili; entra in seminario e completa gli studi di teologia.\nIl 17 ottobre 1982 \u00e8 ordinato presbitero, nella cattedrale di Massa, dal vescovo Aldo Forzoni.\nDopo l'ordinazione svolge i seguenti incarichi: \u00e8 vicerettore e poi rettore del seminario diocesano; parroco e arciprete del Capitolo dei canonici della basilica cattedrale di Massa; dal 1993, direttore spirituale del seminario diocesano e contemporaneamente direttore dell'Ufficio diocesano per le vocazioni; dal 1993 al 1996, vicario episcopale per la pastorale; dal 1997, parroco in Santa Maria della Rosa a Montignoso; dal 1999, preside dello Studio Teologico Interdiocesano \"Monsignor Enrico Bartoletti\" di Camaiore. Il 1\u00ba marzo 1996 \u00e8 nominato cappellano di Sua Santit\u00e0.\nNel 2002 fonda, con il sostegno e l'autorizzazione dei vescovi dello Studio Teologico, l'Istituto Studi e Ricerche di \"Pastoral Counseling\". L'istituto, oltre che fornire il servizio di consulenza alla vita consacrata, possiede anche una scuola triennale di formazione in Pastoral Counseling per operatori pastorali ed ha la sua sede legale ed operativa a Camaiore.\n\u00c8 assistente spirituale dei medici cattolici della diocesi di Massa Carrara-Pontremoli, canonico della basilica cattedrale di Massa ed autore di vari articoli riviste cattoliche. Collabora inoltre come docente di \"psicologia della personalit\u00e0\" con la scuola \"Edith Stein\" di Savona che ha come scopo istituzionale la formazione di educatori di comunit\u00e0 ecclesiali.\nIl 13 giugno 2009 riceve l'investitura come cavaliere dell'Ordine equestre del Santo Sepolcro di Gerusalemme e a partire da tale data diventa assistente spirituale della delegazione di Massa Carrara-Pontremoli. Conseguentemente alla nomina a vescovo viene elevato al rango di Grande ufficiale dello stesso ordine.\nMinistero episcopale.\nIl 25 giugno 2010 papa Benedetto XVI lo nomina vescovo di Pitigliano-Sovana-Orbetello; succede a Mario Meini, precedentemente nominato vescovo di Fiesole. Riceve l'ordinazione episcopale il 15 settembre successivo, nella cattedrale di Massa, dal vescovo Mario Meini, coconsacranti i vescovi Giovanni Santucci ed Eugenio Binini. Il 26 settembre prende possesso della diocesi.\nDal 19 novembre 2012 al 10 agosto 2013 \u00e8 anche amministratore apostolico di Grosseto.\nIl 10 gennaio 2015 papa Francesco lo nomina vescovo coadiutore di Albenga-Imperia, concedendogli, dal giorno del suo ingresso in diocesi, a norma del canone 381 del codice di diritto canonico, le facolt\u00e0 dell'ordinario diocesano concernenti la guida piena ed effettiva della diocesi al posto del vescovo Mario Oliveri al quale rimane il titolo di vescovo diocesano privo per\u00f2 di ogni potere. Il 25 marzo prende possesso del suo ufficio, nella cappella del seminario vescovile di Albenga.\nIl 1\u00ba settembre 2016 succede per coadiutoria al vescovo Mario Oliveri.\nPresso la Conferenza episcopale ligure \u00e8 delegato per il laicato, delegato per la catechesi e referente regionale per il Servizio nazionale per la tutela dei minori e degli adulti vulnerabili nella Chiesa. \u00c8 inoltre membro della commissione episcopale per la dottrina della fede, l'annuncio e la catechesi della Conferenza Episcopale Italiana.\nGenealogia episcopale.\nLa genealogia episcopale \u00e8:"}
{"id": "3017800", "revid": "2128848", "url": "https://it.wikipedia.org/wiki?curid=3017800", "title": "Alcool", "text": ""}
{"id": "3017813", "revid": "767487", "url": "https://it.wikipedia.org/wiki?curid=3017813", "title": "Dead Sexy - Bella da morire", "text": "Dead Sexy - Bella da morire (\"Drop Dead Sexy\") \u00e8 un film commedia del 2005 diretto da Michael Philip, con Jason Lee e Crispin Glover.\nTrama.\nIl truffatore Frank invita il suo amico becchino Eddie a procurarsi qualche soldo contrabbandando 250.000.00$ in sigarette in Messico per il potente gangster Spider. Comunque, il loro camion va a fuoco e perdono il loro carico. Frank diventa disperato a procurarsi l'importo, e si nasconde insieme a Eddie nella casa di sua madre. Quando Frank vede su un giornale la notizia che parla della morte di Crystal Harkness, la moglie del magnate Harkness, Eddie conferma che lei era una ex spogliarellista e venne sepolta con un prezioso gioiello. Frank costringe Eddie a riesumare il suo cadavere per rubare il gioiello, ma non riescono a trovarlo. Frank prende il cadavere di Crystal e lo nasconde nel suo nascondiglio e decide di chiedere un riscatto ad Harkness. Ma Frank si trova a dover risolvere la brutta situazione in cui si \u00e8 cacciato, mentre Eddie comincia a instaurare uno strano rapporto col cadavere."}
{"id": "3017817", "revid": "122726214", "url": "https://it.wikipedia.org/wiki?curid=3017817", "title": "Pape Sy", "text": ""}
{"id": "3017819", "revid": "767487", "url": "https://it.wikipedia.org/wiki?curid=3017819", "title": "FA Cup 1919-1920", "text": "La FA Cup 1919-1920 fu la quarantacinquesima edizione del torneo calcistico pi\u00f9 vecchio del mondo, la prima dopo un'interruzione di quattro stagioni per la Prima guerra mondiale. Vinse per la sesta volta l'."}
{"id": "3017823", "revid": "79968", "url": "https://it.wikipedia.org/wiki?curid=3017823", "title": "Fabbrica Italiana Automobili Torino", "text": ""}
{"id": "3017824", "revid": "17204", "url": "https://it.wikipedia.org/wiki?curid=3017824", "title": "Gorilla (videogioco)", "text": ""}
{"id": "3017825", "revid": "106908", "url": "https://it.wikipedia.org/wiki?curid=3017825", "title": "Glenn L. Martin Company", "text": "La Glenn L. Martin Company \u00e8 stata una compagnia aeronautica statunitense, fondata dal pioniere dell'aviazione Glenn Luther Martin. La ditta, fusasi pi\u00f9 volte, \u00e8 parte della Lockheed Martin.\nStoria.\nLa Glenn L. Martin Company fu fondata il 16 agosto 1912. La Martin cominci\u00f2 a costruire addestratori militari a Santa Ana, California, e nel 1916 si fuse con la Wright Company, creando la Wright-Martin Aircraft Company nel settembre dello stesso anno. Le cose per\u00f2 non andarono bene, e cos\u00ec la Martin usc\u00ec dalla societ\u00e0 e ricre\u00f2 una seconda Glenn L. Martin Company il 10 settembre 1917, questa volta con sede a Cleveland (Ohio).\nPrima guerra mondiale.\nIl primo grande successo della Martin fu il bombardiere MB-1, progettato durante la prima guerra mondiale, che era un grande biplano ordinato dallo US Army il 17 gennaio 1918. L'MB-1 entr\u00f2 in servizio dopo la fine delle ostilit\u00e0, ma un altro progetto, il MB-2, ebbe anch'esso successo e 20 esemplari furono ordinati dall'Air Service, i primi 5 con la designazione aziendale, e gli altri 15 con la designazione di NBS-1 (\"Night Bomber, Short range\" - bombardiere notturno a corto raggio). Sebbene il Dipartimento della Guerra ne avesse ordinati altri 110, esso ritenne di possedere i diritti del progetto del velivolo e ne mise all'asta la produzione. Sfortunatamente per la Martin, l'asta fu vinta dalla Curtiss (50 velivoli prodotti), dalla L.W.F. Engineering (35), e dalla Aeromarine (25). Questo fu l'unico bombardiere standard utilizzato dall'Air Service fino al 1930 e fu utilizzato da sette squadroni di Air Service ed Air Corps: 4 in Virginia, 2 nelle Hawaii e 1 nelle Filippine.\nNel 1924, la Martin vinse l'asta per la produzione del bombardiere SC-1 progettato dalla Curtiss e ne produsse 404 esemplari. Nel 1929, la Martin vendette l'impianto di produzione di Cleveland e ne costru\u00ec uno nuovo a Middle River (Maryland), a nord-est di Baltimora.\nNegli anni trenta, la Martin costru\u00ec idrovolanti flying boats for the U.S. Navy, e l'innovativo bombardiere B-10 per lo US Army. Produsse anche il famoso idrovolante \"China Clipper\" utilizzato dalle Pan American Airways sulla rotta San Francisco-Manila.\nSeconda guerra mondiale.\nDurante la seconda guerra mondiale, i maggiori successi della Martin furono i bombardieri B-26 Marauder e A-22 Maryland, gli idrovolanti PBM Mariner e JRM Mars usati soprattutto per il soccorso aria-mare, la guerra anti-sommergibile e il trasporto.\nLa compagnia costru\u00ec anche 531 B-29 Superfortress e 1\u00a0585 B-26 nella fabbrica ad Omaha presso Offutt Field (poi conosciuto come Offutt Air Force Base). Tra questi B-29, c'erano anche Enola Gay e Bockscar, che sganciarono le prime bombe atomiche su Hiroshima e Nagasaki.\nDopoguerra.\nNel dopoguerra la Martin progett\u00f2 i prototipi privi di successo XB-48 e XB-51, il bombardiere notturno B-57 Canberra, gli idrovolanti P5M Marlin e P6M SeaMaster, e l'aereo di linea bimotore Martin 4-0-4.\nLa Martin produsse il Vanguard, che fu utilizzato dal programma spaziale statunitense come uno dei suoi primi veicoli di lancio nell'ambito del Progetto Vanguard; il Vanguard fu il primo razzo USA progettato fin dall'inizio per lanciare veicoli in orbita. La Martin inoltre progett\u00f2 il missile balistico intercontinentale LGM-25C Titan II.\nLa Martin si fuse con l'American-Marietta Corporation nel 1961 per formare la Martin Marietta Corporation, che infine si fuse a sua volta con la Lockheed Corporation nel 1995 per formare la Lockheed Martin.\nEredit\u00e0.\nLa Martin Company diede lavoro a molti dei fondatori e degli ingegneri capi dell'industria aerospaziale USA come Dandridge M. Cole, Donald Douglas, Lawrence Bell, James S. McDonnell, J.H. \"Dutch\" Kindleberger (North American Aviation), Hans Multhopp, e C.A. Van Dusen (Brewster Aeronautical Corporation). La Martin insegn\u00f2 a volare e vendette il suo primo aereo a William Boeing."}
{"id": "3017831", "revid": "547034", "url": "https://it.wikipedia.org/wiki?curid=3017831", "title": "\u00c9quipe du FLN de football", "text": "L'\u00c9quipe du FLN de football (in arabo: \u0641\u0631\u064a\u0642 \u062c\u0628\u0647\u0629 \u0627\u0644\u062a\u062d\u0631\u064a\u0631 \u0627\u0644\u0648\u0637\u0646\u064a \u0644\u0643\u0631\u0629 \u0627\u0644\u0642\u062f\u0645), soprannominata anche \"le onze de l'ind\u00e9pendance\" (gli undici dell'indipendenza), \u00e8 stata una squadra di calcio, fondata il 13 aprile 1958, composta principalmente da giocatori professionisti cresciuti nella Francia metropolitana prima di unirsi al movimento indipendentista algerino (Front de Lib\u00e9ration Nationale). La squadra aiut\u00f2 il FLN organizzando partite di calcio, il supporto fornito era, ovviamente, principalmente psicologico: i giocatori mostravano alla Francia la loro disponibilit\u00e0 ad appoggiare la causa algerina.\nLa Francia ottenne senza problemi il mancato riconoscimento della squadra da parte della FIFA, ma malgrado ci\u00f2 gli \"Undici dell'indipendenza\" riuscirono ad organizzare una tourn\u00e9e mondiale di circa 80 partite.\nLa squadra \u00e8 esistita dal 1958 al 1962, lasciando il posto l'anno seguente alla nazionale di calcio dell'Algeria.\nLa storia dell'\u00c9quipe du FLN de football \u00e8 raccontata anche nel fumetto \"Una maglia per l'Algeria\" di Kris, Bertrand Galic e Javi Rey, pubblicato in Francia da Dupuis e in Italia da ReNoir Comics."}
{"id": "3017833", "revid": "196390", "url": "https://it.wikipedia.org/wiki?curid=3017833", "title": "Cane di Terranova", "text": ""}
{"id": "3017840", "revid": "1964823", "url": "https://it.wikipedia.org/wiki?curid=3017840", "title": "Delfino Pescara 1936 2009-2010", "text": "Questa voce raccoglie le informazioni riguardanti il Delfino Pescara 1936 nelle competizioni ufficiali della stagione 2009-2010.\nStagione.\nPer la stagione 2009-2010 la societ\u00e0 opera modifiche sostanziali all'organico tanto che rispetto alla passata stagione rimangono solo sei giocatori, peraltro nessuno incluso nella formazione titolare. Tra i nuovi acquisti si citano Samuele Olivi, difensore contrale arrivato dal e che ricoprir\u00e0 il ruolo di capitano, l'esterno di centrocampo Massimo Bonanni della Sampdoria, con svariati trascorsi in Serie A e la punta Francesco Zizzari che nella stagione 2008-2009 aveva segnato 19 gol con il . L'ultimo giorno di mercato viene acquistato l'attaccante Marco Sansovini che aveva gi\u00e0 militato nel Pescara nella stagione 2007-2008, segnando 16 gol.\nI buoni risultati iniziali portano gli abruzzesi nelle prime posizioni. Alla decima giornata il Pescara e il Verona si ritrovano al primo posto in classifica, inseguite dal Portogruaro. Intanto a met\u00e0 stagione cambiano gli assetti societari: il 2 febbraio 2010, infatti, viene nominato Presidente dei biancazzurri Giuseppe De Cecco, gi\u00e0 Socio e fondatore della Delfino: l'ex presidente Deborah Caldora resta comunque in seno alla societ\u00e0 come Socio.\nSuccessivamente la squadra inizia a rallentare la sua corsa, racimolando 7 punti in 8 giornate. Si arriva cos\u00ec al posticipo giocato allo Stadio Adriatico contro la Cavese, fanalino di coda, con i biancazzurri che perdono per 2-1 con doppietta di Schetter per i campani. Nella settimana successiva mister Cuccureddu viene esonerato e al suo posto arriva dal settore giovanile Eusebio Di Francesco, ex giocatore della nonch\u00e9 allenatore della Virtus Lanciano nella stagione precedente; la prima partita da mister del Delfino \u00e8 stata proprio contro i frentani. All'arrivo di Di Francesco si \u00e8 da poco aperto il mercato di riparazione e il Pescara si assicura subito met\u00e0 del cartellino di Danilo Soddimo, esterno doriano in cambio del prestito del giovane Emanuele Testardi. Poi, la settimana successiva, vengono ufficializzati l'acquisto dal Portogruaro del terzino Salvatore D'Alterio e la cessione in prestito al dell'attaccante Mario Artistico.\nQuindi squadra riporta due sconfitte consecutive con e Portogruaro, finendo fuori dalla zona play-off. Poi vince tre partite consecutive stabilendosi in seconda posizione assieme ai veneti amaranto: e grazie alla prima sconfitta esterna del Verona contro la Real Marcianise, i biancazzurri si presentano allo scontro diretto del Bentegodi con 2 punti in meno degli scaligeri. All'ultima giornata i biancazzurri, nella partita contro la Real Marcianise, fino all'88' erano virtualmente promossi in Serie B, grazie al 3-2 contro i campani e il contemporaneo pareggio tra Verona e Portogruaro Summaga: i biancazzurri, a causa di un gol dell'attaccante dei veneti granata Bocalon, terminano la stagione regolare al secondo posto e sono costretti a giocarsi la promozione ai play-off.\nIn semifinale affrontano la : con uno 0-0 nel match di Reggio Emilia e un 2-0 allo Stadio Adriatico (gol di Massimo Ganci e Francesco Zizzari), il Delfino accede alla finalissima dove i biancazzurri sfidano il Verona. L'andata al Bentegodi termina 2-2: gli scaligeri passano subito in vantaggio al 4' con Ciotola (che approfitta di un errore del centrale difensivo Andrea Mengoni) e poi nel secondo tempo i biancazzurri con i gol di Massimo Ganci (su rigore, fischiato per fallo di mano sulla linea di Pugliese, che viene espulso) e di Marco Sansovini si portano sul 2-1 fin quando al 94' arriva il gol in rovesciata di Russo sugli sviluppi di una punizione.\nIl match di ritorno si gioca allo Stadio Adriatico, terminata a reti bianche la prima frazione, nel secondo tempo i biancazzurri si portano in vantaggio al 58' con Massimo Ganci, che con un tiro da 30 metri infila la sfera sotto il sette. Cos\u00ec la squadra torna in Serie B dopo tre anni.\nMaglie e sponsor.\nLo sponsor tecnico per la stagione 2009-2010 \u00e8 la Legea, mentre gli sponsor ufficiali sono Pail Serramenti e Humangest. Durante la stagione i biancazzurri hanno vestito 2 tipi differenti di prime divise: fino al match casalingo con il Real Marcianise (escluso) la prima divisa presentava strisce biancazzurre verticali con strisce blu scuro sui fianchi, mentre per il girone di ritorno la maglia presenta strisce biancazzurre, racchiuse all'interno di uno scudo, solo sulla parte frontale della divisa. Calzoncini bianchi e calzettoni bianchi per entrambe le divise. La seconda, interamente gialla, presenta sul fianco destro una striscia blu: la terza divisa \u00e8 interamente nera con degli inserti bianchi a livello delle cuciture.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria\nRisultati.\nCoppa Italia.\nFase eliminatoria a gironi.\nIl Delfino Pescara 1936 \u00e8 raggruppato nel girone F, insieme a Bellaria Igea Marina, Fano, San Marino e Sangiustese.\nFase 1 a eliminazione diretta.\nDopo aver vinto il girone a punteggio pieno (12 punti), i biancazzurri incrociano in un derby tutto abruzzese il Pro Vasto: dopo i primi 90 minuti finiti sul risultato di 1-1, i biancazzurri, dopo una lunga serie di calci di rigore, vengono eliminati dai Campioni d'Italia dilettanti."}
{"id": "3017841", "revid": "339392", "url": "https://it.wikipedia.org/wiki?curid=3017841", "title": "Wal-Mart", "text": ""}
{"id": "3017842", "revid": "124759958", "url": "https://it.wikipedia.org/wiki?curid=3017842", "title": "Alc\u00e1zar di Toledo", "text": "L'Alc\u00e1zar di Toledo \u00e8 una fortezza situata nella parte pi\u00f9 alta della citt\u00e0 spagnola di Toledo, tanto che sia per la sua posizione che per la sua imponenza domina la citt\u00e0, essendo visibile a molti chilometri di distanza in particolare provenendo da Madrid.\nStoria.\nLa prima edificazione \u00e8 del III secolo all'epoca dell'Impero Romano. Fu completamente restaurato durante il regno di Alfonso VI di Castiglia e modificato quando ci fu il mandato di Carlo I di Spagna (Carlo V imperatore), che affid\u00f2 la direzione dei lavori all'architetto Alonso de casterano Questo disegn\u00f2 un edificio compatto e chiuso su se stesso, organizzato intorno ad un cortile rettangolare con doppio livello di archi, sostenuto da colonne di stile classico. La sobria facciata \u00e8 divisa in tre piani, e intorno ad essa si concentrano delle decorazioni oltre un gigantesco scudo imperiale, posto sopra l'entrata. Impressiona la scala, ingrandita successivamente da Francisco de Villalpando.&lt;br&gt;\nA met\u00e0 del XIX secolo il Ministero degli Interni sotto il regno di Isabella II, install\u00f2 nella torre di sud-est un telegrafo per ricevere ed inviare messaggi sulla linea tra Madrid e Cadice.&lt;br&gt;\nDurante la Guerra civile spagnola tra il 1874 e il 1879, fu utilizzato dal colonnello della Guardia Civil Jos\u00e9 Moscard\u00f3 Ituarte come punto difensivo e di resistenza alle truppe repubblicane; distrutto quasi totalmente durante l'assedio delle truppe della 2\u00aa repubblica tra il 22 luglio e il 28 settembre 1936. L'ultimo giorno l'assedio fu vittoriosamente rotto dal generale Jos\u00e9 Enrique Varela, il giorno seguente ricevette la visita di Francisco Franco, capo del \"Bando nacional\".&lt;br&gt;\nPosteriormente fu riedificato e attualmente ospita la biblioteca della Castiglia-La Mancia e il museo dell'esercito."}
{"id": "3017843", "revid": "339392", "url": "https://it.wikipedia.org/wiki?curid=3017843", "title": "Ebrei contadini", "text": ""}
{"id": "3017844", "revid": "339392", "url": "https://it.wikipedia.org/wiki?curid=3017844", "title": "Forze armate canadesi", "text": ""}
{"id": "3017848", "revid": "599013", "url": "https://it.wikipedia.org/wiki?curid=3017848", "title": "Owl Creek", "text": "Owl Creek \u00e8 un census-designated place degli Stati Uniti d'America, situato nella Contea di Hot Springs nello stato del Wyoming. Nel censimento del 2000 la popolazione era di 11 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Owl Creek si estende su una superficie di 16,8 km\u00b2, tutti occupati da terre.\nPopolazione.\nSecondo il censimento del 2000, a Owl Creek vivevano 11 persone, ed erano presenti 3 gruppi familiari. La densit\u00e0 di popolazione era di 0,7 ab./km\u00b2. Nel territorio comunale si trovavano 11 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 36,4% era al di sotto dei 18, lo 0% fra i 18 e i 24, il 27,3% fra i 25 e i 44, il 27,3% fra i 45 e i 64, mentre infine il 9,1% era al di sopra dei 65 anni di et\u00e0. L'et\u00e0 media della popolazione era di 40 anni. Per ogni 100 donne residenti vivevano 83,3 uomini."}
{"id": "3017850", "revid": "254059", "url": "https://it.wikipedia.org/wiki?curid=3017850", "title": "Simone V di Montfort", "text": "Dopo la ribellione del 1263-1264, Simone V divenne de facto \"Signore d'Inghilterra\" e convoc\u00f2 due importanti Parlamenti: il primo, eletto direttamente, tolse al Re il potere assoluto, mentre il secondo comprendeva per la prima volta i borghesi. Dopo circa un anno di governo Montfort fu sconfitto e ucciso da forze fedeli al Re nella Battaglia di Evesham. \nBiografia.\nLa giovinezza.\nSimone V era il figlio pi\u00f9 giovane di Simone IV di Montfort, nobile francese e crociato, e di Alix di Montmorency.\nDa ragazzo, Simone V accompagn\u00f2 i suoi genitori durante la campagna militare del padre contro i catari. Era assieme a sua madre quando, durante l'assedio di Tolosa (1218), suo padre rimase ucciso da una roccia scagliata da una macchina da assedio. \u00c8 ipotizzabile che Simone V abbia inoltre preso parte alla crociata albigese intorno al 1225.\nAlla morte del padre, Simone V eredit\u00f2 i possedimenti paterni in Inghilterra, ovvero il titolo di Conte di Leicester, mentre i domini francesi passarono a suo fratello Amaury.\nTale suddivisione dell'eredit\u00e0 paterna fu sancita nel 1229, quando Simone V rinunci\u00f2 ai suoi diritti sui domini francesi ed Amaury su quelli inglesi. L'anno seguente Simone V ricevette la propria eredit\u00e0, dopo averne fatto richiesta l'anno prima; tuttavia, \u00e8 necessario ricordare che non ne prese il pieno possesso per numerosi anni, e che non gli fu riconosciuto formalmente il titolo di Conte. Simone V era inoltre un lontano cugino di Enrico III; il suo avo Simone I di Montfort era il padre di Bertrade di Montfort, la quale a sua volta era la bisnonna di Enrico II d'Inghilterra.\nIl matrimonio.\nNel gennaio del 1238 Simone V spos\u00f2 Eleonora Plantageneto, figlia di Giovanni d'Inghilterra e di Isabella d'Angoul\u00eame nonch\u00e9 sorella di Enrico III. Sebbene il matrimonio fosse avvenuto con il benestare del re, l'atto stesso fu ratificato segretamente e senza consultare i Grandi Baroni, come invece un matrimonio di tale importanza avrebbe richiesto. Eleonora era gi\u00e0 stata precedentemente sposata con Guglielmo il Maresciallo, secondo conte di Pembroke ed aveva fatto un giuramento di perenne castit\u00e0 alla morte del primo marito ma che spezz\u00f2 all'et\u00e0 di sedici anni, quando ella si un\u00ec in matrimonio con Simone V. L'Arcivescovo di Canterbury, Edmondo Rich, condann\u00f2 il matrimonio proprio per questa ragione. La nobilt\u00e0 inglese protest\u00f2 per il matrimonio della sorella del re con un nobile straniero di modesto lignaggio; inoltre il fratello di Eleonora, Riccardo di Cornovaglia, guid\u00f2 una rivolta contro tale decisione. \u00c8 stato ipotizzato che probabilmente Enrico III abbia pagato al fratello 6.000 marchi affinch\u00e9 la rivolta cessasse.\nInizialmente, i rapporti fra Enrico III e Simone V erano buoni. Il sovrano prest\u00f2 soccorso a Simon V quando part\u00ec alla volta di Roma per ricevere l'approvazione papale per il suo matrimonio. Quando nel novembre del 1238 nacque il primo figlio dall'unione di Simone V ed Eleonora, fu battezzato col nome di Enrico in onore dello zio. Nel febbraio dell'anno seguente Simone V ottenne il riconoscimento del proprio titolo nobiliare e fu investito Conte di Leicester. Rivest\u00ec anche il ruolo di consigliere reale e fu fra i nove padrini del primogenito di Enrico III, il Principe Edoardo.\nLe crociate e la rottura con Enrico III.\nPoco dopo la nascita di Edoardo, il rapporto s'incrin\u00f2. Simone V doveva una grossa somma di denaro a Tommaso II di Savoia, zio della regina Eleonora, ed aveva usato il nome di Enrico III come garanzia del ripagamento. Il re, evidentemente non al corrente della cosa, quando scopr\u00ec ci\u00f2 che era accaduto, si infuri\u00f2 con Simone V. Poich\u00e9 il Montfort aveva annunciato due anni prima l'intenzione di indossare la croce, Enrico III lo mand\u00f2 in Terra Santa, sebbene non sembra che vi abbia combattuto.\nNell'autunno, Simone V lasci\u00f2 la Siria per unirsi alle truppe di Enrico III nella campagna di Poitou. La campagna fu un fallimento, ed il Montfort, esasperato, asser\u00ec che Enrico III andava rinchiuso come Carlo III di Francia. Simone, come suo padre, era un buon soldato e un amministratore capace: i suoi contrasti con Enrico derivavano anche dall'insistenza con cui quest'ultimo ignorava lo scontento crescente nel paese, determinato sia dalle carestie che dalla sensazione, diffusa soprattutto tra i Baroni, di eccessivi favori riservati dal Re ai suoi parenti del Poitou e ai suoi parenti acquisiti di Savoia.\nNel 1248, Simone V si dimostr\u00f2 intenzionato ad unirsi alla settima crociata, con l'idea di seguire Luigi IX di Francia in Egitto. Tuttavia, data l'opposizione del re e del Concilio, abbandon\u00f2 l'idea e assunse il ruolo di Governatore presso il ducato di Guascogna. L'amministrazione del Montfort, che ridusse il potere dei signori del luogo e le loro lotte intestine suscit\u00f2 un certo malcontento, cui Enrico III rispose istituendo un'indagine sull'operato di Simone V. Egli fu formalmente assolto, ma la sua condotta fu deplorata dal re; ci\u00f2 indusse il Montfort a ritirarsi in Francia nel 1252. La nobilt\u00e0 francese gli offr\u00ec la reggenza del regno, vacante dalla morte di Bianca di Castiglia, ma Simone V rigett\u00f2 l'offerta, preferendo riappacificarsi con Enrico III l'anno seguente, assecondando le esortazioni di Roberto Grossatesta.\nAiut\u00f2 poi il sovrano a sedare il malcontento in Guascogna; tuttavia, la loro riconciliazione fu effimera; gi\u00e0 nel 1254, Simone V guid\u00f2 l'opposizione parlamentare che contestava una richiesta di sussidio; nel biennio 1256-1257, quando il malcontento era sensibilmente aumentato, il Montfort ader\u00ec formalmente alla causa della casa reale. Assieme a Pietro II di Savoia intraprese l'arduo compito di sciogliere Enrico III dai gravosi impegni assunti con il Pontefice in riferimento alla corona di Sicilia. Tuttavia, durante il \"Mad Parliament\" (letteralmente, \"Parlamento pazzo\") di Oxford (1258), Simone V si schier\u00f2 al fianco del Conte di Gloucester, all'opposizione, agendo per l'approvazione delle Disposizioni di Oxford che prevedevano il controllo dell'operato del re da parte di quindici membri consiliari eletti dal Parlamento. Quando nel 1261 Enrico III revoc\u00f2 il proprio assenso alle Disposizioni, il Montfort abbandon\u00f2 il paese.\nLa seconda guerra dei baroni.\nSimone V torn\u00f2 in Inghilterra nel 1263, su invito dei baroni, convinti dell'ostilit\u00e0 del re ad ogni sorta di riforma. Si pose quindi a capo della ribellione, nota come la seconda guerra dei baroni, con l'obiettivo di restaurare le Disposizioni di Oxford. Inizialmente Enrico sembr\u00f2 cedere e consent\u00ec a Montfort di guidare il Consiglio. Edoardo, il figlio del Re, riusc\u00ec per\u00f2 a portare dalla sua parte molti baroni utilizzando anche la corruzione. La chiusura del Parlamento a ottobre port\u00f2 a un riaccendersi del conflitto, e i realisti riuscirono a bloccare Montfort a Londra. Messo alle strette Montfort accett\u00f2 di sottoporre la disputa sulle Disposizioni di Oxford al re di Francia Luigi IX. Ad Amiens, nel gennaio del 1264, il re francese sentenzi\u00f2 che le Disposizioni di Oxford erano illegali e non valide. Il Montfort, rimasto in Inghilterra, riarm\u00f2 l'esercito, esponendosi all'accusa di spergiuro. Con il supporto di alcune citt\u00e0 e di pochi dei pi\u00f9 giovani baroni, sconfisse le armate realiste nella battaglia di Lewes (14 maggio 1264), in cui il re, il principe Edoardo e Riccardo di Cornovaglia caddero nelle sue mani.\nSimone V sfrutt\u00f2 la vittoria per riformare il governo; tent\u00f2 erroneamente di istituire un triumvirato assieme al conte di Gloucestere e al cardinale di Chichester. Simultaneamente, promulg\u00f2 l'istituzione di un controllo parlamentare sull'esecutivo, compreso il triumvirato. Ogni contea ed una lista selezionata di borghi aveva due rappresentanti all'interno del Parlamento; il diritto di voto alle elezioni parlamentari era garantito a chiunque fosse proprietario di un terreno con rendita annuale di 40 scellini. Nei borghi, le regole per l'accesso al voto erano formulate differentemente per ciascun borgo. Questo sistema di rappresentanza dei boroughs, il cui numero crebbe nel tempo, si \u00e8 mantenuto per secoli. \nLa reazione contro il Parlamento del Montfort fu baronale, pi\u00f9 che popolare; in particolare, a scatenare la reazione dei Lord del confine gallese fu l'alleanza di Simone V con Llywelyn Ein Llyw Olaf ap Gruffydd, principe di Galles. Molti altri baroni che inizialmente avevano appoggiato Simone V, sentivano ora la necessit\u00e0 di arrestare la spinta riformista del Montfort; il principe Edoardo fugg\u00ec dalla sua prigionia e Thomas de Clare, alleato di Simone V, lo abbandon\u00f2. Ora, sebbene avesse ricevuto numerosi rinforzi dal Galles, il Montfort era stato privato di un buon numero di uomini da una serie di defezioni. Presso Evesham (battaglia di Evesham - 1265), Simone V cadde in un agguato: la sua armata fu distrutta ed egli stesso mor\u00ec nella battaglia che fu particolarmente cruenta. Il re, che si trovava ancora in mano ai ribelli e che era stato fatto vestire con i loro colori, venne salvato all'ultimo istante da Roger de Leybourne, un ribelle che pass\u00f2 dalla parte reale quando comprese la piega che la battaglia stava prendendo. Il cadavere di Montfort, orrendamente mutilato, fu diviso in parti che furono esposte in diverse citt\u00e0 del regno.\nMatrimonio e discendenza.\nSimone di Montfort ed Eleonora di Leicester ebbero sette figli, molti dei quali furono di per s\u00e9 persone influenti:"}
{"id": "3017854", "revid": "300067", "url": "https://it.wikipedia.org/wiki?curid=3017854", "title": "Wellington dos Santos", "text": ""}
{"id": "3017855", "revid": "300067", "url": "https://it.wikipedia.org/wiki?curid=3017855", "title": "Wellington Dos Santos", "text": ""}
{"id": "3017856", "revid": "300067", "url": "https://it.wikipedia.org/wiki?curid=3017856", "title": "Wellington Reginaldo Dos Santos", "text": ""}
{"id": "3017857", "revid": "300067", "url": "https://it.wikipedia.org/wiki?curid=3017857", "title": "Nezinho Dos Santos", "text": ""}
{"id": "3017860", "revid": "2121638", "url": "https://it.wikipedia.org/wiki?curid=3017860", "title": "Calibano (Marvel Comics)", "text": "Calibano (\"Caliban\") \u00e8 un personaggio immaginario dei fumetti creato da Chris Claremont (testi) e Dave Cockrum (disegni), pubblicato dalla Marvel Comics. La sua prima apparizione avviene in \"The Uncanny X-Men\" (vol. 1) n. 148 (agosto 1981).\nBiografia.\nIn origine Calibano faceva parte dei Morlock, i mutanti reietti che vivevano nelle fogne di New York City; il suo aspetto, tuttavia, lo rendeva isolato anche in mezzo ad essi e per questo i suoi compagni vollero trovargli moglie: la scelta ricadde su Shadowcat, ma quando Calibano cap\u00ec che la ragazza non lo amava la lasci\u00f2 e tra i due si instaur\u00f2 una duratura amicizia.\nPensando che il potere di percepire gli altri mutanti fosse troppo poco decise di servire Apocalisse, che trasform\u00f2 il mutante albino potenziandolo e donandogli superforza e super-resistenza.\nDopo la sconfitta di Apocalisse si un\u00ec alla X-Force, stringendo una grande amicizia con Warpath.\nDurante \"Civil War\" si unisce a Domino e Shatterstar per salvare i 198 e in seguito si stabilisce nel campo adiacente alla villa Xavier.\nInsieme a Pulce, un Morlock come lui, Calibano si dirige nelle fogne per trovare altri esuli ma Masque, tornato nella forma maschile dopo essere stato sfregiato e sconfitto da Tempesta e Callisto, lo trasforma nel mingherlino di un tempo togliendoli la superforza.\n\"Messiah Complex\".\nNel corso del crossover mutante \"Messiah Complex\", Calibano, grazie al suo potere di percezione, \u00e8 entrato a far parte della nuova X-Force, gruppo creato per l'occasione da Wolverine e raggruppante i migliori segugi mutanti. Tuttavia in uno scontro con i Reavers di Lady Deathstrike per salvare la vita a Warpath viene ucciso da un proiettile diretto a quest'ultimo e il suo corpo viene bruciato su una pira.\nPoteri ed abilit\u00e0.\nCalibano, come afferma nel film \"Logan - The Wolverine\" (2017), non \u00e8 un veggente ma \u00e8 come un cane da tartufi, ovvero \u00e8 in grado di individuare i superpoteri di qualcuno e di riconoscerne la natura e le caratteristiche.\nAltri media.\nCinema.\nNel franchise degli X-Men, Calibano compare per la prima volta, da giovane, in \"X-Men - Apocalisse\" (2016), interpretato da T\u00f3mas Lemarquis. Ricompare, da anziano, in \"Logan - The Wolverine\" (2017), stavolta interpretato da Stephen Merchant, dove aiuta Logan a prendersi cura di Charles Xavier, ormai invecchiato.\nCartoni animati.\nCalibano appare nella serie animata \"\"."}
{"id": "3017861", "revid": "466539", "url": "https://it.wikipedia.org/wiki?curid=3017861", "title": "Valdomiro", "text": " Figura tra i giocatori con pi\u00f9 presenze di sempre con la maglia dell'Internacional di Porto Alegre, squadra nella quale ha militato per quattordici anni.\nCaratteristiche tecniche.\nGiocava come attaccante, ricoprendo il ruolo di ala destra. Era rapido, abile nel dribbling e nella finalizzazione, riuscendo anche a risultare pericoloso nell'esecuzione di calci piazzati.\nCarriera.\nClub.\nFu portato all'Internacional da un ex idolo del club, Tesourinha, che fece s\u00ec che la societ\u00e0 lo acquistasse dal Comerci\u00e1rio, squadra con la quale era reduce dalla vittoria del campionato Catarinense. Nonostante qualche attrito iniziale con la tifoseria, presto entr\u00f2 a far stabilmente parte della squadra che vinse il campionato statale per otto volte consecutive (dal 1969 al 1976), unico elemento a essere presente in tutte le edizioni del campionato vinte continuativamente. Fu inoltre l'autore dell'assist vincente per il gol di El\u00edas Figueroa, che diede al club il campionato nazionale del 1975. Secondo le statistiche del club ha accumulato pi\u00f9 di ottocento partite nel corso dei quattordici anni di permanenza, che lo renderebbero il giocatore con pi\u00f9 apparizioni con la maglia dell'Internacional. Lasci\u00f2 poi il sodalizio brasiliano per trasferirsi al Millonarios di Bogot\u00e0, disputando il campionato nazionale fino al 1981; dopo la breve esperienza in Colombia, torn\u00f2 in patria, ritirandosi al termine del Ta\u00e7a de Ouro 1982.\nNazionale.\nIl debutto internazionale di Valdomiro avvenne in occasione della partita amichevole contro la , il 27 maggio 1973, incontro nel quale, tra l'altro, segn\u00f2 anche la sua prima rete in Nazionale. Venne incluso nella lista dei convocati per il , tenutosi in Germania Ovest. Il suo debutto in questa manifestazione avvenne il 13 giugno a Francoforte contro la . Subentrato a Leivinha a partita in corso nel turno successivo, segn\u00f2 al 79\u00ba minuto contro lo . Dopo la fine del Mondiale, che aveva visto il Brasile chiudere al quarto posto, venne convocato nuovamente da Cl\u00e1udio Coutinho per due partite delle qualificazioni al campionato mondiale di calcio 1978."}
{"id": "3017863", "revid": "179980", "url": "https://it.wikipedia.org/wiki?curid=3017863", "title": "Valdomiro Vaz Franco", "text": ""}
{"id": "3017864", "revid": "984922", "url": "https://it.wikipedia.org/wiki?curid=3017864", "title": "Oriel Park", "text": "Oriel Park \u00e8 un impianto sportivo polivalente, sfruttato per la maggior parte per il calcio e situato a Dundalk, nella Contea di Louth. Ha una capienza di 4500 posti totali (di cui 2/3 a sedere) ed \u00e8 il campo casalingo del Dundalk Football Club.\nStoria.\nNel febbraio del 2005 fu annunciato il miglioramento futuro dello stadio. Inizialmente fu sostituito il vecchio terreno di gioco con uno adatto a qualsiasi condizione meteorologica (dal costo di 1,5 milioni di Euro). Nel dicembre dell'anno successivo, invece, venne comunicata l'intenzione di aggiungere servizi per i disabili, sale giochi, una palestra, un parcheggio sotterraneo, degli spogliatoi, una sala stampa e una sala multifunzionale. Ci\u00f2 cost\u00f2 al club circa cinque milioni di euro. Altri lavori riguardarono la costruzione di un bar e l'ampliamento della tribuna principale.\nAll'inizio del 2007 fu riparato il tetto della tribuna appena menzionata, in seguito ai danni provocati da un temporale e, durante il corso dello stesso anno, per rispettare le norme di sicurezza imposte dalla Uefa, \u00e8 stata ridotta la capienza da 12000 posti a quella attuale.\nLo stadio ha ospitato 3 partite della Nazionale di calcio dell'Irlanda Under-21 e alcune partite durante l'europeo under-16 del 1994.\nUlteriori lavori.\nVista la partecipazione della squadra alla UEFA Europa League 2010-2011 \u00e8 stato reso necessario ampliare la capienza a 3000 posti a sedere (precedentemente divisi tra i 900 della tribuna 2 e i 1100 della principale). Proprio sulla principale sono stati aggiunti nuovi seggiolini. In questo modo lo stadio \u00e8 diventato un 2 stelle a livello UEFA e potr\u00e0 ospitare match internazionali ufficiali di rappresentative giovanili, sia a livello di club che di nazionale."}
{"id": "3017868", "revid": "767487", "url": "https://it.wikipedia.org/wiki?curid=3017868", "title": "Common Rider", "text": "I Common Rider sono stati un gruppo ska punk statunitense, formato nel 1999 da Jesse Michaels (chitarra e voce, ex Operation Ivy e Big Rig), Mass Giorgini (basso) e Dan Lumley (batteria). La band rappresenta uno stile molto pi\u00f9 soft e moderato rispetto alle prime band di Michaels, che erano hardcore punk, tuttavia non manca la medesima somma di energia e passione musicale.\nIl nome del gruppo \u00e8 stato ripreso da un programma televisivo live action giapponese degli anni '70, \"Kamen Rider\", il cui titolo viene tradotto dalla lingua giapponese come \"Cavaliere in maschera\" o \"Cavaliere mascherato\".\nStoria.\nIl gruppo ha pubblicato due album LP e due EP. Il primo, \"Last Wave Rockers\", \u00e8 datato 1999 e distribuito dall'etichetta Lookout! Records. La stessa etichetta ha curato la pubblicazione di \"Thief In a Sleeping Town\" del 2001, al quale ha partecipato anche Billie Joe Armstrong de Green Day alla chitarra e voce di sfondo. Il gruppo ha poi pubblicato \"This is Unity Music\" nel 2002, questa volta con la Hopeless Records, e nello stesso anno ha iniziato un tour estensivo per gli Stati Uniti, partecipando al Plea For Peace Tour sponsorizzato dalla casa discografica Asian Man Records. Durante il tour, hanno suonato la chitarra per il gruppo Phillip Hill dei Teen Idols e Joe Mizzi di Detroit; entrambi avevano gi\u00e0 collaborato anche alla pubblicazione dell'album dei Common Rider \"This is Unity Music\". L'ultima pubblicazione del gruppo, ad aprile del 2005, \u00e8 stato un album split con il gruppo punk Against All Authority, contenente quattro canzoni eliminate dal precedente album del 2002 \"This Is Unity Music\".\nIl gruppo si \u00e8 sciolto nel 2003, ben prima della pubblicazione dello split. Nel 2005, il bassista e produttore Mass Giorgini \u00e8 volato in Australia per registrare un album con la formazione reggae/ska di Brisbane Scarred Hope. Nello stesso periodo, ha suonato nella band Squirtgun insieme al batterista Dan Lumley. Jesse Michaels ha continuato ad esibirsi sporadicamente e a lavorare come produttore discografico ed artistico. Nel tardo 2008, ha debuttato con un nuovo gruppo chiamato Classics of Love, il cui nome deriva proprio da una canzone dei Common Rider."}
{"id": "3017870", "revid": "122210572", "url": "https://it.wikipedia.org/wiki?curid=3017870", "title": "Derrick Favors", "text": "Terza scelta assoluta al Draft NBA 2010"}
{"id": "3017876", "revid": "110157", "url": "https://it.wikipedia.org/wiki?curid=3017876", "title": "Rajaz", "text": "Rajaz \u00e8 un album registrato in studio dal gruppo musicale Camel nel 1999.\nIl CD, molto apprezzato dalla critica e dai fan, \u00e8 considerato come un ritorno ad uno \"stato di forma\" del gruppo."}
{"id": "3017877", "revid": "74801", "url": "https://it.wikipedia.org/wiki?curid=3017877", "title": "Wesley Johnson", "text": ""}
{"id": "3017879", "revid": "144796", "url": "https://it.wikipedia.org/wiki?curid=3017879", "title": "Ferdinand von Trauttmansdorff", "text": "Origine.\nFamiglia.\nApparteneva alla casata dei Trauttmansdorff, una delle pi\u00f9 antiche e distinte famiglie nobili cattoliche d'Austria, che faceva risalire la propria ascendenza sin dal 984 e vantava alcuni personaggi celebri, quali il bisnonno Maximilian, gratificato del titolo di conte von Trauttmansdorff nel 1623 dall'Imperatore Ferdinando III e, soprattutto, plenipotenziario imperiale alla Pace di Vestfalia. Il titolo nobiliare era legato a una contea sita nelle immediate vicinanze di Vienna, l'odierna Trautmannsdorf an der Leitha.\nIl padre, Francesco Norberto conte di Trauttmansdorff-Weinsberg (11 gennaio 1709-18 giugno 1786), era stato consigliere di Stato e ciambellano dell'Imperatore; poi \"gran-maestro\" della corte dell'arciduchessa Maria Elisabetta, sorella dell'Imperatore Carlo VI e, per ben 17 anni, dal 1724 al 1741, Governatrice dei Paesi Bassi Austriaci: in quel periodo, il 4 dicembre 1726, aveva sposato una gran nobile vallona, Florence-Josephe contessa De Gavre, morta nel 1742. In seconde nozze aveva sposato, Maria Anna, contessa di Herberstein (28 marzo 1723-7 febbraio 1815) e dama dell'Ordine della Croce Stellata: la madre del nostro Trauttmansdorff e di un fratello a lui maggiore.\nMatrimonio.\nLa posizione alla corte di Vienna venne ulteriormente elevata dal matrimonio, avvenuto il 18 maggio 1772, con Carolina di Colloredo, nona ed ultima figlia sopravvissuta del principe Rodolfo di Colloredo: basti pensare che il padre, cavaliere del Toson d'oro, era stato vice-cancelliere imperiale dal 1737 al 1742, e poi dal 1746 al 1763; il primo figlio era Franz de Paula Colloredo-Mannsfeld, cavaliere del Toson d'oro dal 1772, alto diplomatico e commissario imperiale alla Camera Imperiale di Wetzlar; terzo figlio era Hieronymus von Colloredo, principe-arcivescovo di Salisburgo dal 1771; il quarto era Joseph Colloredo, tenente-feldmaresciallo dal 1771; il quinto era Wenzel Joseph Colloredo, Oberst dal sicuro avvenire.\nInizio della carriera diplomatica.\nStudi ed ingresso alla cancelleria imperiale.\nIn quanto figlio secondo e cadetto, fu in giovent\u00f9 destinato al servizio civile, ci\u00f2 che determin\u00f2 la sua formazione scolastica, insolitamente completa: prima presso l'Universit\u00e0 di Vienna, poi presso l'Ufficio centrale della legge imperiale poi, nel 1769, presso la Corte Suprema di Wetzlar. La conclusione degli studi fu seguita, secondo l'uso del tempo, da un \"grand tour\" per l'Europa. Nel frattempo, la morte del fratello maggiore lo aveva reso erede del grande patrimonio familiare e allargato immensamente il suo rango e le sue prospettive.\nRientrato dal lungo viaggio, venne impiegato presso l'amministrazione della Bassa Austria, ma brevemente, poich\u00e9, in virt\u00f9 del rango e della posizione a corte della famiglia, nel 1774 pot\u00e9 intraprendere l'assai pi\u00f9 distinta carriera diplomatica, presso la Cancelleria di Vienna, allora sotto la direzione del celebre principe di Kaunitz. E, gi\u00e0 nel 1780 diveniva uno degli inviati della Provincia Imperiale di Boemia alla Dieta Imperiale di Ratisbona.\nLa \"guerra della marmitta\".\nL'occasione di mettersi in mostra venne con la nomina, nel 1783 a rappresentante imperiale presso il Circolo di Franconia. Da circa due anni, il successore di Maria Teresa, l'Imperatore Giuseppe II, andava mettendo in atto una complessa serie di manovre diplomatiche e militari, per affrancare i Paesi Bassi austriaci dai detti notevoli diritti di ingerenza delle Province Unite. L'occasione per forzare la situazione venne nel maggio 1784, allorch\u00e9 queste ultime erano impegnate nella, per loro, disgraziata quarta guerra anglo-olandese: Vienna ingiunse agli Stati Generali dell'Aia la cessione di alcuni territori e, soprattutto, la libera navigazione della Schelda. Ne segu\u00ec una breve crisi militare, che indusse le due parti ad accettare la mediazione francese con il trattato di Fontainebleau dell'8 novembre 1785.\nNel vortice della spirale militare, Vienna dovette garantirsi il passaggio delle truppe verso i Paesi Bassi, per il quale ebbe difficolt\u00e0 ad assicurarsi il consenso della Dieta Imperiale: Federico il Grande oppose un netto rifiuto, mentre altri stati posero varie difficolt\u00e0. Al contrario, nel Circolo di Franconia tutto and\u00f2 senza intoppi, grazie all'attivismo del Trauttmansdorff, che si era garantito personalmente il consenso dei differenti principi e soggetti sovrani interessati. Ci\u00f2 che gli guadagn\u00f2 l'attenzione dell'imperatore e la fiducia del vicecancelliere Philipp Cobenzl.\nLa crisi del F\u00fcrstenbund.\nRisolta la questione dei 'diritti olandesi', l'Giuseppe II riprese il suo antico progetto di scambiare i Paesi Bassi austriaci con la Baviera, una provincia assai pi\u00f9 prossima e potenzialmente preziosa a Vienna. Dal momento che questo scambio avrebbe fortemente rafforzato la posizione della Casa d'Austria (riducendone i confini), essa suscit\u00f2 la fiera opposizione del principale avversario di Vienna: l'ormai vecchio Re di Prussia Federico il Grande. Nel 1785, quest'ultimo andava organizzando l'opposizione di quanti pi\u00f9 principi imperiale possibile, unendoli in una 'Lega di principi' (\"F\u00fcrstenbund\"), intesa ad ostacolare il tentativo dell'Imperatore. Tutto ci\u00f2 procur\u00f2 al Trauttmansdorff, in quel 1785, il primo incarico diplomatico rilevante: intervenire, con il titolo di ministro plenipotenziario dell'Imperatore, di intervenire presso l'Elettore di Magonza von Erthal, al fine di evitarne l'adesione al \"F\u00fcrstenbund\".\nTuttavia, la missione si presentava particolarmente ardua, in quanto, alla corte di Magonza, i sentimenti verso la corte imperiale erano gi\u00e0 sommamente compromessi, a causa della politica religiosa portata avanti dall'Imperatore. Ci\u00f2 che aveva contribuito grandemente a determinare la volont\u00e0 del principe elettore a cercare il sostegno prussiano. Accadde cos\u00ec che, pochi mesi dopo l'arrivo del Trauttmansdorff e nonostante i suoi sforzi, il Principe vescovo garant\u00ec la propria adesione ed il proprio forte sostenere alla lega.\nQuesto primo fallimento del Trauttmansdorff pot\u00e9 essere attribuito a un grave incidente fra il von Erthal e il precedente ambasciatore imperiale presso la corte di Magonza, Franz Georg Karl von Metternich (il padre del pi\u00f9 celebre Clemens) e che era stato richiamato giusto nel maggio 1785. Da qui nacque una profonda ostilit\u00e0 reciproca fra i due diplomatici imperiali, destinata ad influenzare anche significativamente la carriera di entrambe.\nLa disputa sulla successione all'elettorato di Magonza.\nAssunse, cos\u00ec, una particolare rilevanza politica la scelta del coadiutore (ovvero il successore in pectore) del von Erthal, carica per la quale Vienna voleva assolutamente un uomo di propria fiducia. Ma, per come si erano messe le cose, a Vienna venne considerato un successo anche la nomina, il 1\u00ba aprile 1787, del candidato sostenuto dalla parte avversa, nella persona del von Dalberg, dal momento che l'uomo veniva giudicato incerto e un poco perso in vacui progetti di riconciliazione dell'Impero.\nAd ogni buon conto, la lunga negoziazione ebbe, a tratti, un'importanza tutta particolare nel contesto delle politiche imperiale, cosicch\u00e9 il Trauttmansdorff ebbe occasione di intrattenere una corrispondenza diretta con Giuseppe II. Per soprannumero, il fallimento circa la questione dell'adesione al \"F\u00fcrstenbund\" venne dimenticato e, in effetti, essa andava attribuita in massima parte alla velleitariet\u00e0 delle ambizioni dell'Imperatore. Al contrario, la soluzione circa la successione all'Elettorato venne considerata, complessivamente, un successo: ci\u00f2 che consent\u00ec al Trauttmansdorff di acquistare un gran credito presso Giuseppe II, che lo inser\u00ec nel numero dei ciambellani e dei molti consiglieri intimi. Da gran cortigiano, il conte faceva mostra di condividerne tutte le opinioni circa le innovazioni politiche e religiose passate alla storia come \"giuseppinismo\".\nMinistro plenipotenziario nei Paesi Bassi austriaci.\nLa nomina a Bruxelles.\nMentre in tal modo si consumava la presa di Vienna sull'Impero, l'Imperatore era tutto dedito a rafforzare l'efficacia del proprio governo sulle terre ereditarie. Nei Paesi Bassi austriaci, in particolare, si trattava di sradicare il complesso sistema di 'libert\u00e0' (privilegi, prerogative, costumi, esenzioni, diritti, concessioni, comuni e particolari, incarichi, uffici ereditari, benefici ecclesiastici), la pi\u00f9 famosa delle quali era la cosiddetta \"Joyeuse Entr\u00e9e\", che da secoli limitavano grandemente l'efficacia del governo ed il potenziale carico fiscale nei Paesi Bassi cattolici e, per ci\u00f2 stesso, erano col\u00e0 tenute in gran conto.\nUna prima serie di editti (emessi fra il 16 ottobre 1786 ed il 12 marzo 1787,) provoc\u00f2 la reazione degli 'Stati del Brabante' e, il 30 maggio 1787, un gran tumulto di folla: ci\u00f2 indusse i 'governatori generali congiunti' (il duca di Alberto di Sassonia-Teschen e sua moglie l'Arciduchessa Maria-Cristina) a decretare la restaurazione degli antichi privilegi e l'annullamento di tutto ci\u00f2 che era stato fatto in loro violazione.\nGiuseppe II la prese assai male, ma dovette rinunciare a una repressione militare a causa dell'inatteso scoppio, il 10 agosto 1787, della guerra russo-turca: Vienna dovette concentrare l'esercito a formare un 'cordone militare' ai confini meridionali, in attesa di un prossimo intervento nel conflitto al fianco della propria grande alleata Caterina la Grande. Licenzi\u00f2, quindi, con decreto del 21 settembre 1787, il proprio \"rappresentante imperiale straordinario\" presso la corte di Bruxelles conte di Belgiojoso, sostituendolo con un \"ministro plenipotenziario\", nella persona del Trauttmansdorff.\nIl precipitare della crisi istituzionale.\nTrauttmansdorff pot\u00e9 gestire il ritorno all'antico ordine costituito. Ma, essendo Vienna entrata, il 9 febbraio 1788, nella guerra russo-turca, allorch\u00e9 giunsero a Bruxelles notizie di una vittoria turca, presso Caransebe\u0219, nel Banato austriaco, il 20-21 settembre, gli ordini privilegiati dei Paesi Bassi austriaci vollero profittare. Essi continuarono a contestare l'unica riforma non rinnegata: l'istituzione di un unico 'seminario generale', che veniva lasciata sopravvivere unicamente come segno della sovranit\u00e0 imperiale.\nGi\u00e0 nell'ottobre 1788, gli Stati del Brabante e quelli dell'Hainaut (ovvero il covo di quegli interessi privilegiati che la riforma intendeva sacrificare) rifiutarono di votare i 'sussidi ordinari', ovvero le tasse ogni anno versate al tesoro imperiale. Poi, il 18 giugno 1789, gli 'Stati del Brabante', rifiutarono l'adesione a una limitata riforma istituzionale che avrebbe rimosso alcuni cavilli costituzionali che pi\u00f9 impedivano l'azione del governo imperiale in quella ricca provincia. Ci\u00f2 che indusse Trauttmansdorff, quello stesso giorno, a decretare 'annientata' la \"Joyeuse entr\u00e9e\" e tutti gli altri privilegi, ed aboliti gli Stati del Brabante ed il Consiglio del Brabante.\nIn tutti questi eventi, Trauttmansdorff ebbe un ruolo assolutamente predominante. Anzitutto in quanto i suoi poteri, ben maggiori di quelli del proprio predecessore Belgiojoso, in pratica svuotavano quelli dei 'governatori generali congiunti'. In secondo luogo poich\u00e9 egli ebbe grande influenza sulla determinazione Giuseppe II, attraverso una corrispondenza privata, che saltava l'intermediazione (e la mediazione assai meno aggressiva) del cancelliere principe di Kaunitz e del vicecancelliere Philipp Cobenzl. Quest'ultimo ricorda con nettezza: Trauttmansdorff \"volle fare la propria corte all'imperatore ed insinuarsi sempre pi\u00f9 nel suo favore, assecondando il suo carattere impaziente ed applaudendo la sua attitudine per le misure rigorose ... che non vi erano timori, che non si sarebbe osata una rivolta, che impiegando misure di rigore, tutto sarebbe andato come desiderato ... si faceva autorizzare dall'Imperatore ogni sorta di atto arbitrario, contrario alla costituzione\".\nLa ribellione formale dei privilegiati.\nAd ogni buon conto, la posizione ferma del Trauttmansdorff era sicuramente secondata anche dal governatore militare generale d'Alton. Cosicch\u00e9, Giuseppe II pot\u00e9 crogiolarsi con l'illusione del successo: ancora il 10 agosto 1789 scriveva al fratello Leopoldo che \"tutto era quieto nei Paesi Bassi\".\nNella realt\u00e0, la ferita inferta alla classe dirigente dei Paesi Bassi austriaci era troppo evidente perch\u00e9 potesse essere rimarginata senza che questa tentasse una rivalsa. Accadde cos\u00ec che ribelli e scontenti di ogni sorta trovarono riparo in esilio nelle Province Unite e nel Principato di Liegi ove, il 18 agosto 1789, si consumava una piccola rivoluzione, dai risvolti assai simili a quella in corso nei Paesi Bassi austriaci.\nIn particolare, fra i rifugiati spiccavano il vescovo di Malines cardinale von Frankenberg, gli abati delle grandi e ricche abbazie di Tongerloo e St Bernard e un gran numero di deputati dei disciolti 'Stati del Brabante'. Essi auto-proclamarono la propria riunione 'Stati del Brabante' in esilio, ottennero una promessa di appoggio da parte delle corti dell'Aia e di Berlino, quindi inviarono una rimostranza all'Imperatore, chiedendo il ristabilimento di tutti gli antichi privilegi del Ducato del Brabante, appellandosi, in caso di rifiuto, \"a Dio ed alla propria spada\". Al contempo, nella citt\u00e0 di Hasselt, sul territorio del Principato di Liegi si organizz\u00f2 una banda partigiana, nucleo di un'armata patriottica' con la quale si intendeva entrare nei Paesi Bassi austriaci ed indurre il popolo all'aperta insurrezione.\nSe contro il piccolo Principato di Liegi fu possibile, sul fine dell'estate del 1789, effettuare un \"raid\" punitivo che fu sufficiente ad indurre i volontari a spostarsi nelle accoglienti Province Unite; al contrario, rispetto all'aperta sfida di queste ultime, \u00e8 chiaro che n\u00e9 Trautmansdorff n\u00e9 d'Alton potevano assolutamente alcunch\u00e9, almeno sinch\u00e9 fosse durato l'impegno del grosso dell'esercito imperiale alla guerra contro i turchi.\nLa crisi militare.\nIl momento della prova venne il 24 ottobre 1789, allorch\u00e9 due grosse bande di partigiani entrarono simultaneamente: una a sud, sul Brabante, la seconda a nord della grande piazzaforte di Anversa verso la Fiandra. La prima registr\u00f2 un successo del tutto insperato alla battaglia di Turnhout il 27, per poi ripassare velocemente il confine, la notte del 10 novembre. La seconda, inizialmente respinta, ripass\u00f2 il confine il 4 novembre e, all'alba del 13 novembre, si present\u00f2 di fronte alla grande citt\u00e0 di Gand. Ne segu\u00ec una vera e propria insurrezione urbana che costrinse, nella notte fra il 16 ed il 17 novembre, gli Imperiali ad evacuare in direzione di Bruxelles.\nNella partita svolse un ruolo cruciale il Trauttmansdorff, in quanto fu per suo ordine diretto (senza nemmeno sentire il d'Alton) che venne evacuata la pur munitissima cittadella di Gand. I contenuti di tale ordine sono incerti, ma le fonti concordano che il ministro agisse con l'intento politico di evitare la completa distruzione della citt\u00e0, gi\u00e0 pesantemente colpita dal bombardamento: ci\u00f2 che avrebbe definitivamente compromesso ogni \"chance\" di compromesso politico al quale il ministro ancora attivamente mirava. Ma \u00e8 certo che l'ordine di evacuazione rappresent\u00f2 il punto di non ritorno della Rivoluzione del Brabante, con quali conseguenze sul governo e sulla popolazione di Bruxelles, \u00e8 facile intuire.\nLa sostituzione con un nuovo plenipotenziario.\nLa caduta di Gand, il 17 novembre, gett\u00f2 il governo di Bruxelles nel panico: il 18 novembre i 'governatori generali congiunti', abbandonarono Bruxelles e, a rappresentare visibilmente l'Imperatore rimaneva solo il 'ministro plenipotenziario' e le truppe del d'Alton. Al che Trauttmansdorff prese a pubblicare una successione di dichiarazioni ed ordinanze (dal 20 al 26 novembre) con le quali, di propria iniziativa, revoc\u00f2 tutte e ciascuna le riforme volute dall'Imperatore e ristabil\u00ec per intero la \"Joyeuse entr\u00e9e\", gli 'Stati', il Consiglio del Brabante ed i privilegi pregressi, dando loro \"pi\u00f9 di quanto avessero mai osato domandare\". Non ottenne, per\u00f2, in alcun modo il risultato pacificare gli animi, anzi, con la sua irragionevole frenesia egli rese palese a tutti di essere preda di un \"esagerato senso del pericolo\", che contribu\u00ec fortemente a fomentare quell'insurrezione che voleva, apparentemente, evitare.\nPer giunta, mentre l'insurrezione era gi\u00e0 in corso ed aveva gi\u00e0 assunto un carattere schiettamente militare, Trauttmansdorff, imped\u00ec alle truppe di battersi: prima, il 2 dicembre, costringendo il d'Alton ad accettare un armistizio con la colonna ribelle del Vander Mersch, rientrata nel Brabante ma ormai in fuga; poi, il 6 dicembre ordinandogli la demolizione delle opere di fortificazione che avrebbero, forse, permesso a quel restava dell'esercito imperiale di tenere Bruxelles. Chiaramente, ci\u00f2 che Trauttmansdorff impose fu un suicidio militare, del quale i primi ad accorgersi furono gli stessi soldati: \"la diserzione ... cominci\u00f2 a praticarsi in grande, per plotoni, per intere compagnie\". E se, sino ad allora, il precipitare della crisi poteva essere addossata agli imprevisti fallimenti militari del d'Alton, da questo momento cruciale la responsabilit\u00e0 fu tutta, e solo, del Trauttmansdorff: un osservatore assai credibile e spassionato attribuisce tale clamorosi errori a un \"ragionamento na\u00eff\" del 'ministro plenipotenziario' \"che se le cause dell'insurrezione\" (le riforme abolite con i proclami del 20-26 novembre e la presenza delle truppe in armi) \"venivano a cessare, anche l'effetto\" (la rivoluzione) \"doveva cessare\". Un \"ragionamento na\u00eff, che essenzialmente falso in caso di rivoluzioni\" in quanto \"non si transige con la sommossa trionfante: bisogna strapparle la vittoria o accordarle tutto ci\u00f2 che essa esige\", ovvero, ormai, \"tout court\" la cessazione del governo imperiale.\nFu a quel punto, che, finalmente, Giuseppe II prese atto del fallimento del Trauttmansdorff e stabil\u00ec l'intenzione di inviare da Vienna il vice-cancelliere Philipp Cobenzl: egli part\u00ec da Vienna il 30 novembre e giungeva \"con tutti i poteri della sovranit\u00e0\". La notizia giunse a Bruxelles il 9 dicembre e fu a tutti ben chiaro che il nostro, ancorch\u00e9 non ancora formalmente sostituito, era totalmente esautorato in ragione del grado e dei poteri del nuovo inviato.\nLa caduta di Bruxelles ed il licenziamento.\nAllorquando giunse finalmente ai confini, Philipp Cobenzl dovette dirigersi nella grande fortezza (germanofona) di Lussemburgo, l'unica provincia dei Paesi Bassi austriaci che non si fosse rivoltata e dove si andavano rifugiando il governo e l'armata del D'Alton, che il 12 dicembre avevano abbandonato Bruxelles ai ribelli, lasciandovi l'artiglieria, il tesoro imperiale e gli archivi: un'onta, quest'ultima, che fu a lungo rimpallata fra Trauttmansdorff e D'Alton, ma che il Philipp Cobenzl non esitava ad attribuire al 'ministro plenipotenziario'.\nA Lussemburgo Philipp Cobenzl venne raggiunto da una richiesta di incontro del Trauttmansdorff, cui rispose nei termini pi\u00f9 definitivi: \"che per lui non vi era nulla da fare, di non avere alcun bisogno del suo aiuto e avrebbe fatto meglio a recarsi a Vienna\", per discolparsi; al contempo, pari ordine di licenziamento inviava D'Alton.\nPrimo allontanamento dalla carriera diplomatica.\nUn temporaneo oblio.\nL'umiliazione della caduta di Bruxelles segn\u00f2 cos\u00ec la fine dell'incarico del Trauttmansdorff in Belgio: come ovvio e naturale l'Imperatore, la cui risoluzione aveva accelerato questo esito, scaricava tutta la colpa sui suoi consiglieri: d'Alton, che in fondo era solo uno straniero che veniva da un posto improbabile chiamato Rathconrath, da qualche parte nel lontanissimo Leinster, venne comandato di fronte al tribunale di guerra; mentre al conte di Trauttmansdorff, ciambellano di corte, cavaliere del Toson d'oro, ecc., venne concesso l'oblio.\nN\u00e9 si fa fatica a comprendere il differente trattamento: in quel 1789, dei quattro cognati Franz de Paula era passato a vice-cancelliere imperiale il 6 gennaio, Joseph a feldmaresciallo il 2 ottobre, Wenzel Joseph era tenente-feldmaresciallo dal 1784, mentre Hieronymus restava saldamente principe-arcivescovo di Salisburgo. E si pu\u00f2 immaginare l'imbarazzo che un'ulteriore umiliazione del Trauttmansdorff avrebbe loro provocato.\nLa prima riconquista dei Paesi Bassi.\nL'allontanamento da corte si prolung\u00f2 anche dopo che il nuovo Imperatore Leopoldo (dopo aver negoziato un accordo con Prussia, Gran Bretagna e Province Unite alla Conferenza di Reichenbach ed al Congresso dell'Aia) pot\u00e9 schiacciare le Province Unite del Belgio e restaurare il proprio dominio sulle province ribelli.\nIl titolo di ministro plenipotenziario a Bruxelles venne restaurato a cavallo del 1791-92, ma la nomina venne riservata al Metternich padre, ovvero il vecchio avversario del Trauttmansdorff al tempo di Magonza, che aveva riacquistato un ruolo di primo piano dopo la fine del regno di Giuseppe II.\nLa memoria difensiva del Trauttmansdorff.\nNel frattempo, Leopoldo II non volle intervenire a favore dei due sconfitti dell'Insurrezione dei Paesi Bassi. d'Alton mor\u00ec (o si suicid\u00f2) a Treviri, 16 febbraio 1791, completamente in disgrazia. Prima di scomparire, per\u00f2, sul finire del 1790 aveva pubblicato una ponderosa memoria.\nOrbene, in quei due documentatissimi volumi, il generale aggrediva frontalmente la politica del Trauttmansdorff a Bruxelles e, bisogna dire, non certo a sproposito. Questi attacchi costrinsero il conte a reagire inviando al gabinetto di Vienna un'apologia della propria amministrazione dei Paesi Bassi austriaci, anch'essa, sembrerebbe, ben documentata. Al pari del d'Alton, anch'egli gettava il peso del fallimento sugli altri governanti che avevano agito alla corte di Bruxelles in quegli anni: d'Alton non era pi\u00f9 l\u00ec per replicare, ma vi provvide il conte di Murray (che era stato governatore militare sino al 1787 e governatore civile \"ad interim\" nei pochi mesi che seguirono la prima rivolta di Bruxelles del 1787). Ed \u00e8 probabile che questo rancoroso circo di accuse reciproche, non sarebbe bastata a riscattare l'onore del Trauttmansdorff.\nLa mossa del cavallo che salv\u00f2 Trauttmansdorff, in tutta evidenza, fu che egli os\u00f2 aggredire non solo il d'Alton o il Murray o altri funzionari, bens\u00ec sottoline\u00f2 esplicitamente anche le gravi responsabilit\u00e0 delle politiche riformatrici volute dall'ormai defunto Giuseppe II. Orbene, il successore di quest'ultimo, Leopoldo II fece gran mostra della propria lontananza dal predecessore, tanto pi\u00f9 nello specifico dei Paesi Bassi austriaci, la fedelt\u00e0 dei quali, per tutto i primi dieci mesi del 1790, tent\u00f2 di riacquisire proprio sulla base di una pubblica riprovazione delle riforme costituzionali ed ecclesiastiche che avevano portato alla rivoluzione.\nPubblicazione della memoria difensiva.\nIn questo iato voleva inserirsi il Trauttmansdorff per recuperare le posizioni perdute. E, per essere pi\u00f9 sicuro del risultato, egli volle garantire la diffusione della propria Apologia, stampata almeno in due edizioni: la prima nel 1791, la seconda del 1792 ad Amsterdam.\nCi\u00f2 che \u00e8 certo \u00e8 che l'Apologia \"non manc\u00f2 di fare effetto anche a Vienna\", in quanto il conte si era descritto come un preveggente critico delle riforme immaginate da Giuseppe II per i Paesi Bassi, proprio in un momento in cui a corte ci si era ben convinti che esse rimanessero sepolte, essendo, nelle difficili circostanze del momento, unicamente possibile fare riferimento all'ordine costituzionale esistente, per quanto arcaico e farraginoso esso fosse; certamente al conte non guastarono le entrature connesse al rango e della posizione della famiglia che, in quel 1792, pose mano a un ambizioso rinnovo del palazzo di famiglia a Vienna, in Herrengasse 21, il cui allargamento e ammodernamento in stile neoclassico affid\u00f2 all'architetto Andreas Zach. Ricorda bene il Philipp Cobenzl: \"il conte di Trauttmansdorff, trovandosi senza impiego dopo la sua ritirata dai paesi Bassi, voleva riapparire all'orizzonte, per ristabilire la propria reputazione\" e riottenere un incarico di prestigio nell'amministrazione degli affari esteri.\nTuttavia, l'onta subita al tempo della Rivoluzione del Brabante era ancora troppo recente e, per essere riammesso al servizio diplomatico, dovette attendere che la Monarchia asburgica subisse un nuovo scossone: la morte di Leopoldo II e l'ascesa al trono del giovane Francesco II, che riammise Trauttmansdorff nel servizio diplomatico.\nCancelliere di Corte per i Paesi Bassi.\nLa tentata conquista dei Paesi Bassi francesi.\nMentre nei Paesi Bassi austriaci si succedevano rivolta e repressione, a Parigi andavano consumandosi avvenimenti, del tutto imprevedibili e imprevisti, della Rivoluzione francese. Sino al punto che il 20 marzo 1792 l'Assemblea Legislativa votava la dichiarazione di guerra al figlio di Leopoldo II (morto da appena 20 giorni).\nVienna pot\u00e9 inizialmente credere in una relativamente facile vittoria, garantita com'era dalla rinnovata alleanza con Berlino, seguita agli accordi di Reichenbach e sancita dalla Dichiarazione di Pillnitz. Ragion per cui, mosse l'esercito stanziato nei Paesi Bassi austriaci alla riconquista delle citt\u00e0 e fortezze di confine, cedute alla Francia sin dal Trattato di Nimega del 1673. Al seguito di quell'esercito, il giovane Francesco II assegn\u00f2 al Mercy-Argenteau, gi\u00e0 \"tout-puissant\" ambasciatore a Parigi, l'incarico di prendere possesso delle prede desiderate. L'assai autorevole Michaud scrive che tale incarico venne assegnato, congiuntamente, anche al Trauttmansdorff, ma non v'\u00e8 alcuna conferma da fonti diverse.\nPrima conquista francese dei Paesi Bassi austriaci.\nGi\u00e0 a settembre, per\u00f2, gli alleati prussiani venivano fermati a Valmy dall'esercito del Dumouriez eppoi evacuavano il territorio francese. Lo scacco prussiano costrinse anche le colonne imperiali sulla difensiva, sino a romperne le difese alla battaglia di Jemappes, del 6 novembre 1792, che trascin\u00f2 la prima conquista francese dei Paesi Bassi austriaci.\nFrancesco II, per\u00f2, non dava per persi i Paesi Bassi. Anzi, concentr\u00f2 a tal punto gli sforzi in quella direzione, da indurre San Pietroburgo e Berlino a profittarne per completare da sole la seconda spartizione della Polonia, in un loro trattato segreto del 28 gennaio 1793. Vienna veniva lasciata fuori in previsione di un futuribile compenso che riguardava, comunque, i Paesi Bassi austriaci: un improbabile scambio tra questi ultimi e la Baviera, ovvero la sanzione di un guadagno territoriale da conquistarsi a spese della Francia. I dettagli dell'accordo, per\u00f2, furono sconosciuti a Vienna, almeno sino al 25 marzo seguente, cosicch\u00e9 nulla distolse Francesco II ed il Philipp Cobenzl dal concentrare ogni loro sforzo dal fronte francese.\nCreazione del Cancellierato per i Paesi Bassi.\nIn vista dell'imminente campagna militare, venne rinforzato lo staff diplomatico dedicato: anzitutto, con la nomina, il 19 gennaio 1793, del Thugut a rappresentante diplomatico presso l'armata austriaca nei Paesi Bassi. Eppoi, il 28 febbraio 1793, del Trauttmansdorff alla \"cancelleria di corte per i Paesi Bassi\", basata a Vienna: si trattava di un servizio speciale, staccato dalla cancelleria, per la prima volta in trent'anni e nonostante l'opposizione del vice-cancelliere Philipp Cobenzl: oramai considerato Trauttmansdorff un nemico (anche perch\u00e9 era fra quelli che a Vienna meglio conoscevano il suo tragico fallimento di Bruxelles).\nLa seconda riconquista dei Paesi Bassi.\nContemporaneamente, era in marcia il nuovo esercito che Imperatore aveva affidato al principe di Coburgo e al proprio fratello arciduca Carlo: assai in fretta, essi poterono riguadagnare i Paesi Bassi austriaci, alla grande vittoria di Neerwinden, il 18 marzo 1793.\nNell'occasione Trauttmansdorff pot\u00e9 ben vantarsi che, piuttosto in fretta, venisse ricostruito un ordinato governo austriaco. Tuttavia, non imprevedibilmente, insorsero difficolt\u00e0 inestricabili fra il \"cancelliere di corte per i Paesi Bassi\" ed il ministro di stato: l'esigenza del momento era raccogliere quante pi\u00f9 risorse finanziarie possibile, per finanziare la guerra in corso volta, anche, a difendere i Paesi Bassi austriaci.\nEbbene, le restaurate assemblee provinciali (gli \"Stati\") erano come minimo recalcitranti a concedere nuove sovvenzioni, ci\u00f2 che caus\u00f2 un'inestricabile guerra di carte fra Trauttmansdorff e Metternich padre, che praticamente paralizz\u00f2 il governo civile e, di riflesso, indebol\u00ec assai l'efficienza dell'amministrazione militare. E che dur\u00f2 sinch\u00e9 dur\u00f2 il controllo austriaco di quelle regioni. Una circostanza piuttosto imbarazzante, dal momento che, in origine, a Vienna l'incarico del Trauttmansdorff era stato concepito proprio al fine di sovraintendere ed evitare che si ripetessero le molte difficolt\u00e0 che il Metternich padre aveva incontrato in qualit\u00e0 di 'ministro plenipotenziario' a Bruxelles, nel corso della prima rioccupazione.\nQuel che \u00e8 certo \u00e8 che a Vienna \"nessuno poteva farsi una chiara idea della reale situazione dei Paesi Bassi\", mentre, a Bruxelles, gli 'Stati' erano gli unici vincitori della diatriba fra ministri che essi stessi avevano innescato.\nL'arrivo del Thugut al ministero degli esteri.\nCome accennato, pochi giorni dopo l'arrivo del Trauttmansdorff alla 'cancelleria dei Paesi Bassi', il 25 marzo 1793, gli inviati di Russia e Prussia annunciarono alla corte di Vienna la seconda spartizione della Polonia; ci\u00f2 spiaque moltissimo a Francesco II, che, il 27 marzo, fece dimettere il Philipp Cobenzl e, di l\u00ec a poco, nomin\u00f2 il Thugut nuovo \"direttore generale degli Affari esteri\". D'altronde lo stesso Philipp Cobenzl considerava Trauttmansdorff e Thugut quali i propri due principali avversari \"associati nella congiura\" che aveva portato alla sua destituzione.\nPer reazione alla vicenda polacca, la nuova politica estera di Vienna si ispir\u00f2 alla totale spregiudicatezza che caratterizzava la politica della Prussia di Federico Guglielmo II e del suo ministro Hertzberg: mirare esclusivamente a guadagni territoriali e di influenza, senza badare troppo alle esigenze formalmente dettate dall'alleanza con la Prussia.\nLe trattative segrete di Bruxelles.\nIn un simile scenario, si pu\u00f2 ben comprendere come, ormai, i Paesi Bassi austriaci venissero considerati non pi\u00f9 che mera merce di scambio: gi\u00e0 nel 1778 Maria Teresa aveva tentato di scambiarli con il Ducato di Baviera, scatenando la Guerra di successione bavarese; poi, nel 1785, il di lei figlio Giuseppe II aveva ritentato lo scambio, scatenando la citata crisi del 'F\u00fcrstenbund'; poi, come test\u00e9 richiamato, gli Imperiali avevano dovuto evacuare Bruxelles due volte: nel 1789 con la Rivoluzione del Brabante e nel 1792 dopo Jemappes. Quindi, ve ne era pi\u00f9 che a sufficienza perch\u00e9 tutte le parti fossero ben certe che i Paesi Bassi austriaci (nonostante garantissero ampie risorse al tesoro imperiale) si trovassero decisamente ai margini dagli interessi della casa imperiale.\nAccadde cos\u00ec che, alla fine del 1793, con i Paesi Bassi austriaci ancora in mano agli Imperiali, la corte di Vienna ed il Comitato di salute pubblica del Robespierre (all'insaputa di Berlino) vollero intavolare in Bruxelles dei negoziati segreti volti ad organizzare, finalmente, il grande scambio che non era riuscito n\u00e9 a Maria Teresa, n\u00e9 a Giuseppe II. Francesco II affid\u00f2 il delicato incarico al Trauttmansdorff ed al Mercy-Argenteau. Anche in questo caso il coinvolgimento del Trauttmansdorff \u00e8 riferito dal solo Michaud, ma, a parte l'autorevolezza della fonte, se trattative vi furono non v'\u00e8 da credere che ne fosse escluso il \"cancelliere di corte per i Paesi Bassi\", ovvero il pi\u00f9 diretto interessato.\nAd ogni buon conto, le due parti convennero circa la proposta di Vienna di abbandonare i Paesi Bassi austriaci, attraverso una compensazione in territori pi\u00f9 vantaggiosamente situati; ma non seppero identificare quali, essendo che le reciproche pretese delle due potenze erano ancora troppo lontane per poter raggiungere un accordo definitivo.\nFra i capi del 'partito della pace'.\nV'era, poi, una seconda buona ragione perch\u00e9 Trauttmansdorff fosse coinvolto nelle trattative: suo cognato il vice-cancelliere imperiale Principe di Colloredo guidava il \"potente\" partito di corte opposto al nuovo \"direttore generale degli Affari esteri\" Thugut ed era, quindi, assolutamente naturale che Trauttmansdorff vi si associasse con evidenza. D'altra parte, l'alleanza fra Trauttmansdorff e Thugut di pochi mesi prima, aveva avuto come obiettivo la destituzione del Philipp Cobenzl e, raggiunto quell'obiettivo, i due tornarono in diretta concorrenza per la guida della politica estera.\nPer opposizione alla politica intransigentemente bellicista del Thugut, il 'partito' del Principe di Colloredo e del Trauttmansdorff, and\u00f2 via via delineandosi come \"partito francese\" o \"partito della pace\". Tant'\u00e8 che, quando Francesco II si rec\u00f2 a raggiungere le truppe sul fronte francese, volle viaggiare non solo con il Thugut, ma anche con i due avversari di quest'ultimo: Trauttmansdorff e Principe di Colloredo.\nUn episodio saliente di questo scontro si ebbe nel maggio 1794, al campo imperiale di Tournai: Trauttmansdorff, insieme al feldmaresciallo Mack (e con l'appoggio del comandante militare feldmaresciallo Coburgo), cerc\u00f2 di indurre l'Imperatore alla pace con la Francia e gli consigli\u00f2 di ritirare le truppe dai Paesi Bassi e di avvicinarsi ai limiti delle antiche terre ereditarie. Si opposero, con successo, il Thugut ed il Mercy-Argenteau, i quali non intendevano rinunciare ai diritti della Casa d'Austria sui Paesi Bassi austriaci se non in presenza di un'utile compensazione, del genere di quella che la Francia non era stata capace di concedere, ma che l'Imperatore aveva diritto ad esigere due volte: una per la perdita dei Paesi Bassi, due per l'esclusione dalla seconda spartizione della Polonia.\nCessazione della carica di 'cancelliere per i Paesi Bassi'.\nEssendo falliti gli abboccamenti diplomatici, giunse la ripresa delle operazioni francesi nei Paesi Bassi, con la battaglia di Fleurus, il 26 giugno 1794, che diede la stura al ripiegamento degli Imperiali oltre il Reno. In quel contesto, non sorprendentemente Trauttmansdorff volle opporsi all'idea del Metternich padre di armare i contadini fiamminghi e valloni contro i francesi, temendo ne seguisse una rivolta popolare.\nA seguito di questa sconfitta, nel 1794, il governo dei Paesi Bassi venne sciolto e la carica di \"cancelliere di corte per i Paesi Bassi\" a Vienna soppressa.\nMinistro degli esteri.\nCandidato al ministero degli esteri.\nCome detto, alla caduta del Philipp Cobenzl, Thugut aveva assunto la carica di \"direttore generale degli Affari esteri\". Nel complicatissimo sistema burocratico asburgico, essa si riferiva agli affari delle terre ereditarie, affiancandosi a un \"ministro degli esteri\" detto allora \"cancelliere della Casa, di Corte e di Stato\" (nella persona del principe di Kaunitz) e a un vice-cancelliere imperiale e, per la gestione degli affari dell'Impero (nella persona del Principe di Colloredo).\nIl giorno dopo la sconfitta di Fleurus, 27 giugno 1794, venne la tanto attesa morte del principe di Kaunitz, che rese vacante e disponibile la carica di \"ministro degli esteri\". Nei circoli aristocratici di Vienna, si facevano nomi di diversi candidati per questi posti: il vecchio feldmaresciallo Lacy, Metternich padre, Chotek, il conte Colloredo-Waldsee e, appunto, Trauttmansdorff. Imperatore, per\u00f2, non volle cambiare cavallo e, il 13 luglio, scelse di promuovere il Thugut da \"direttore generale\" a \"ministro degli Affari esteri\".\nAlla candidatura del Trauttmansdorff non dovette giovare, n\u00e9 il triplo fallimento di Bruxelles, n\u00e9 l'oggettiva impraticabilit\u00e0 della sua politica di pacificazione con la Francia rivoluzionaria (che non voleva e non era in grado di offrire una sufficiente compensazione alla perdita dei Paesi Bassi e dei diritti imperiali oltre il Reno): non bisogna, infatti dimenticare che, a Parigi, Robespierre sarebbe inaspettatamente caduto solo il 28 luglio 1794, ovvero 15 giorni dopo la sconfitta del Trauttmansdorff. Per una volta, occorre dire, gli gioc\u00f2 contro la contemporanea presenza del cognato Principe di Colloredo alla vice-cancelliere imperiale, di modo che, se la scelta fosse caduta sul Trauttmansdorff, allora l'intera politica estera imperiale sarebbe dipesa da un'unica, stretta e coesa, famiglia.\nSecondo allontanamento dalla carriera diplomatica.\nTrauttmansdorff si ritir\u00f2, quindi, una seconda volta dalla carriera diplomatica. Mentre, per\u00f2, nel 1789 era stato semplicemente cacciato dal servizio, ora riceveva, a titolo di indennizzo, una pensione di fiorini, che si aggiungeva al suo patrimonio, gi\u00e0 assai considerevole. Non si trattava, per\u00f2 di un premio, bens\u00ec, appunto, di una liquidazione; tant'\u00e8 che, per i successivi sette anni, egli non pot\u00e9 ottenere nessun nuovo incarico e scomparve dalla scena principale. Della circostanza dovette essere ben conscio, tant'\u00e8 che decise di devolvere platealmente l'emolumento ad incremento delle pensioni degli impiegati della cancelleria.\nAlcuni anni appartato.\nNonostante il bel gesto, quel che \u00e8 certo \u00e8 che, sinch\u00e9 dur\u00f2 il ministero del Thugut, Trauttmansdorff non pot\u00e9 rientrare in cancelleria. In effetti, il fallimento delle trattative segrete con la Francia rivoluzionaria non caus\u00f2 cert\u00f2 l'abbandono del 'Sistema del Thugut', che, anzi, si pu\u00f2 ben affermare avrebbe addirittura trionfato: anzitutto con l'accordo segreto austro-russo dell'8 gennaio 1795 che regol\u00f2 la terza spartizione della Polonia, allorch\u00e9 Vienna ebbe Cracovia, Lublino, Che\u0142m e Sandomir, cio\u00e8 assai pi\u00f9 di quanto ottenne, in quell'occasione, la Prussia; eppoi alla fine della lunghissima guerra della prima coalizione, allorch\u00e9 la spegiudicatezza del giovane Buonaparte, rese disponibile allo scambio la Repubblica di Venezia, al posto del tanto desiderato Ducato di Baviera.\nEppoi Thugut non aveva buone ragioni per essere riconoscente al Trauttmansdorff per la sua opposizione a corte e per il triplo fallimento di Bruxelles.\nPer recuperare terreno, Trauttmansdorff continu\u00f2 ad appoggiarsi a quella parte della corte che osteggiava il 'Sistema del Thugut', in particolare il Principe di Colloredo e il vecchio feldmaresciallo Lacy. Sistematizz\u00f2, inoltre, le posizioni della propria parte, scrivendo molto: cos\u00ec come dopo la caduta di Bruxelles si era riscattato redigendo le 'Memorie', cos\u00ec anche questa volta Trauttmansdorff diede mano alla penna e prese a precisare, in ricchi \"memorandum\", una sistematica critica del 'Sistema del Thugut', che, \"con le loro critiche, accompagnarono quel Thugut per l'intero suo percorso\" Anzitutto, ribadiva instancabilmente che era impossibile continuare ad oltranza la guerra con la Francia, preferendole, inizialmente \"un'alleanza con la Francia ... cosicch\u00e9 l'Austria potesse riprendere la Slesia e ricostruire la Polonia del 1792\", poi \"un fronte comune con la Prussia contro la Francia\", pi\u00f9 tardi ancora un'alleanza difensiva di tutti i poteri restanti indipendenti d'Europa che, sola, poteva opporre una resistenza al nuovo colosso francese (nell'alleanza andava inclusa la Prussia e, a tal fine, occorreva cessare le \"restanti piccole gelosie e astiosit\u00e0\"); in ogni caso, ne seguiva la necessit\u00e0 di abbandonare la spregiudicatezza della \"politica tortuosa del Thugut\", a favore di un pi\u00f9 trasparente sistema di alleanze, anche per non lasciarsi condurre alla deriva dagli eventi; ne seguiva, anche, la necessit\u00e0 di astenersi da ogni \"chimerico tentativo di ingrandimento\"; ne seguiva, infine, l'opportunit\u00e0 di cessare la miope opposizione alla certamente inevitabile secolarizzazione delle propriet\u00e0 della chiesa tedesca.\nInfine, proponeva la \"sostituzione dell'assolutismo ministeriale con una conferenza dei ministri collegiale\", che deliberasse sotto la presidenza dell'imperatore e si rendesse, in tal modo, garante di politiche pi\u00f9 stabili e meno opportunistiche (si trattava, in quest'ultimo caso, di una delle maggiori lamentele degli oppositori a corte del Thugut, ovvero che egli tenesse tutti gli affari per s\u00e9: Trauttmansdorff espresse occasionalmente all'imperatore il timore che, se quel Ministro si fosse ammalato, nessuno avrebbe potuto rimpiazzarlo).\nI \"memorandum\" consentirono al Trauttmansdorff di profilarsi, negli anni, quale capo e portavoce degli oppositori al \"tout-puissant\" ministro degli esteri in carica: il suo prestigio era talmente ristabilito, che, si vedeva in lui il futuro successore del ministro. L'occasione venne all'indomani della guerra della seconda coalizione (segnata dalla clamorosa sconfitta a Marengo 14 giugno 1800 e da quella seguente a Hohenlinden del seguente 3 dicembre), alloroch\u00e9 Francesco II dovette accettare la pace di Lun\u00e9ville.\nLa caduta del Thugut.\nFra Hohenlinden e Lun\u00e9ville, si apr\u00ec una fase di incertezza, nella quale si attendevano le dimissioni del Thugut, ma ancora Francesco II non aveva deciso con chi sostituirlo. Teoricamente, sin dal fallito Congresso di Rastatt l'incarico era destinato al Ludwig Cobenzl, il quale, per\u00f2, nel frattempo era stato inviato ambasciatore a San Pietroburgo presso il nuovo zar Paolo I eppoi a Lun\u00e9ville; si trattava, per giunta, del cugino di quel Philipp Cobenzl che aveva licenziato in tronco Trauttmansdorff l'indomani della caduta di Bruxelles. Cosicch\u00e9 Trauttmansdorff ricorse ad ogni argomento per evitarne la nomina e ottenerne il posto: facendosi forte delle proprie entrature fece presente all'Imperatore che, dal momento che Paolo I di Russia detestava Thugut e \"aveva trattato molto male, nel corso del suo ultimo anno di soggiorno\" il Ludwig Cobenzl, \"per conseguenza un terzo candidato poteva meglio convenire al ministero degli affari esteri, offrendosi di farne le veci nell'attesa\".\nBrevemente al ministero degli esteri.\nRiusc\u00ec solo a met\u00e0 nei suoi intenti: allorch\u00e9, il 27 marzo 1801, Thugut venne dimissionato, Francesco II nomin\u00f2 un nuovo governo (noto come 'consiglio di stato'), ove (accanto all'arciduca Carlo, in qualit\u00e0 di 'responsabile degli affari militari', al Colloredo-Waldsee agli interni, al barone di Tzdenczy agli affari d'Ungheria) Trauttmansdorff ebbe s\u00ec gli affari esteri \"ad interim\", sotto la formale direzione del Colloredo-Waldsee, ma solo in supplenza del Ludwig Cobenzl e sinch\u00e9 egli fosse stato trattenuto a Lun\u00e9ville eppoi a Parigi.\nTrauttmansdorff era stato scelto in quanto \"uno dei leader del partito della pace\" e non deluse le aspettative: negli otto mesi del suo \"interim\", egli rovesci\u00f2 la politica del Thugut: si oppose a legare l'Austria, totalmente spossata, a una nuova coalizione contro Napoleone e cerc\u00f2 di recuperare un rapporto di collaborazione con la Prussia di Federico Guglielmo III, interrotto almeno da quando, con la Pace di Basilea del 5 aprile 1795, Berlino aveva fatto pace con Parigi. Le due corti era anzitutto divise da aspirazioni profondamente confliggenti su Polonia e Germania. Trauttmansdorff diede, quindi, priorit\u00e0 a risolvere la grande questione inter-tedesca della secolarizzazione e degli indennizzi dei Principati ecclesiastici dell'Impero. A tal fine invi\u00f2 ambasciator a Berlino lo Stadion (destinato a una brillante carriera diplomatica) e, a suo credito, va detto che gli riusc\u00ec di impostare le trattative, ma incontr\u00f2 anche notevoli difficolt\u00e0, quali l'intricata questione dell'elezione a M\u00fcnster: il 26 luglio 1801 si era spento Massimiliano d'Asburgo-Lorena, sedicesimo ed ultimo figlio di Maria Teresa e, dunque, zio dell'Imperatore regnante: con il Lun\u00e9ville del 9 febbraio 1801 aveva appena perso l'Elettorato di Colonia, sulla riva sinistra del Reno, ma conservava il titolo di Elettore e la diocesi di M\u00fcnster, sulla riva destra, con notevoli territori. Francesco II voleva fargli succedere il proprio fratello Antonio Vittorio, mentre i prussiani desideravano secolarizzarne ed annetterne i territori.\nNel frattempo, i giochi a Vienna non erano ancora fatti: Trauttmansdorff \"fece l'impossibile per conservare\" il portafoglio \"si impegn\u00f2 con ogni sorta di mezzi per perdere Ludwig Cobenzl nello spirito dell'Imperatore ed in quello dell'arciduca Carlo, che aveva grande influenza sulle decisioni del proprio fratello\", si giunse persino a immaginare di affiancare al Colloredo-Waldsee due vicecancellieri Ludwig Cobenzl e Trauttmansdorff, cosicch\u00e9 \u00e8 certo che i sostenitori di quest'ultimo poterono sino all'ultimo sperare che l\"'interim\" si sarebbe trasformato in un incarico pieno, con il Ludwig Cobenzl indennizzato con un posto di ambasciatore a Parigi o San Pietroburgo.\nAl Trauttmansdorff manc\u00f2, in quel frangente, un qualche concreto successo nelle trattative con Berlino, la quale, anzi, non rinunciava a pretendere sostanziali ingrandimenti territoriali (come la successione alla diocesi di M\u00fcnster largamente dimostrava) e, soprattutto, faceva mostra di contare assai sul sostanziale appoggio francese, che Napoleone (ormai Primo Console) volentieri le offriva, in chiave prettamente anti-asburgica. Di qui le perplessit\u00e0 che costarono al Trauttmansdorff l'appoggio del ministro reggente conte di Colloredo-Waldsee, che ottenne da Francesco II che, il 18 settembre 1801, del posto prendesse possesso, in via definitiva, il Ludwig Cobenzl.\nE, a onor del Colloredo-Waldsee, bisogna riconoscere che Berlino pretese, effettivamente, di coinvolgere Parigi nei negoziati e non sarebbe rientrata nel conflitto con Napoleone prima del 1806, col bel risultato, per la Prussia, di vedersi negare l'appoggio di Vienna e subire la disgraziatissima guerra della quarta coalizione. Dunque, Trauttmansdorff forse fu profeta, sicuramente ebbe ragione troppo presto.\nAltri anni appartato.\nIn vista dell'insediamento del Ludwig Cobenzl, al Trauttmansdorff venne proposto, in compensazione, il posto di ambasciatore a Parigi, dalla quale egli \"preg\u00f2 fortemente di essere dispensato\". Ottenendo, comunque, che il rivale ottenesse solo il titolo di 'vice-cancelliere' (sotto il 'cancelliere' Colloredo-Waldsee) e che ogni rilevante decisione venisse condivisa in un 'consiglio di conferenza' del quale Trauttmansdorff divenne membro (accanto all'arciduca Carlo, in qualit\u00e0 di 'responsabile degli affari militari', al Kolowrat agli interni, al Colloredo-Waldsee formalmente cancelliere, al Ludwig Cobenzl vice-cancelleire e \"referendario\" per gli affari esteri).\nNon bisogna, per\u00f2, immaginare un consesso troppo formalizzato, e tanto meno costituzionalizzato: mai Ludwig Cobenzl vi discusse questioni rilevanti o riservate, anzi, non venne quasi mai alle riunioni e pot\u00e9 concertare sempre ogni mossa direttamente con il Colloredo-Waldsee, il quale \"non comprendendo nulla degli affari\" esteri \" trovava sempre perfetto quel che Ludwig Cobenzl gli proponeva\". In effetti, quindi, Trauttmansdorff non ottenne molto, ma conservava comunque titolo a far sentire le proprie proposte in materia di affari esteri.\nCos\u00ec, la scelta del Cobenzl, tuttavia, non coincise affatto con la disgrazia del Trauttmansdorff. Anzi, gi\u00e0 ciambellano, seppe superare l'uscita di scena di due dei suoi pi\u00f9 importanti cognati e conservare un legame personale di fiducia con Francesco II, che lo elev\u00f2, il 12 gennaio 1805, a principe dell'Impero.\nLa caduta del Ludwing Cobenzl.\nL'ultima grande \"chance\" del Trauttmansdorff venne verso la fine del ministero del Cobenzl: Vienna osservava con preoccupazione il consolidarsi del potere di Napoleone, che, il 2 dicembre 1804 si era incoronato imperatore e, il 26 maggio 1805, Re d'Italia; n\u00e9 v'era, ancora una volta, nulla da attendersi dalla Prussia di Federico Guglielmo III, che conservava una benevola neutralit\u00e0 nei confronti del Primo Impero; solo lo zar Alessandro I si mostrava meglio disposto a fronteggiarne la minaccia; tuttavia, era anche chiaro che ogni accordo sarebbe stato considerato a Parigi come un'intollerabile offesa al \"divide et impera\" su cui ormai si basava la propria supremazia continentale. Si apr\u00ec quindi un fondamentale scontro a corte, in cui Trauttmansdorff svolse un certo ruolo nel sostenere un'alleanza segreta difensiva con lo zar, ci\u00f2 che, d'altra parte, era certamente coerente con i suoi \"memorandum\".\nNapoleone, per\u00f2, fu pi\u00f9 lesto di tutti: ruppe l'armata d'Italia di Francesco II a Caldiero, quella di Germania a Ulma; infine, il 2 dicembre 1805 ad Austerlitz, Napoleone polverizz\u00f2 le forze austriache e russe, in quella che forse fu la sua pi\u00f9 brillante battaglia.\nSi propose allora, drammaticamente, l'esigenza di creare le condizioni per la ricostruzione dello Stato: l'arciduca Carlo e l'arciduca Giovanni riformavano l'esercito, fra l'altro introducendo, nel 1808, il servizio di leva obbligatorio. E, quanto alla politica estera, bisognava ricostruire un rapporto costruttivo con la Prussia. Si trattava, quindi, di riprendere le intuizioni del Trauttmansdorff e, per un certo tempo si parl\u00f2 del fatto che egli avrebbe dovuto sostituire Cobenzl. Ma la scelta cadde sull'antico collaboratore del principe, lo Stadion: uomo certo adatto, poich\u00e9 era stato ambasciatore prima a Berlino, poi a San Pietroburgo e fu quest'ultimo a negoziare la Pace di Presburgo che pose fine alla guerra della terza coalizione.\nLa composizione del nuovo ministero, comunque, venne deciso negli incontri tra l'Imperatore e l'arciduca Carlo, suo fratello: non \u00e8 escluso che quest'ultimo non conservasse un gran ricordo del Trauttmansdorff, che aveva incontrato due volte: al tempo della sua permanenza al \"Cancellierato per i Paesi Bassi\" e del passaggio al ministero degli esteri nel 1801.\nGran Cortigiano alla Corte di Vienna.\nCiambellano e Ministro.\nComunque, a Vienna Trauttmansdorff non abbisognava di cariche per garantirsi un ruolo sociale di primissimo piano. Di lui parla addirittura Stendhal, in una lettera datata 1808, che lo ricorda fra i \"grandi signori circondati da una pompa quasi reale\", al pari degli Esterhazy e dei Palfy, tutti ricordati come \"i pi\u00f9 ricchi proprietari di una delle grandi monarchie dell'Europa, i soli 'gran signori' ai quali si possa applicare questo nome con qualche propriet\u00e0\".\nFu anche per questo che Francesco II volle farne miglior uso, nominandolo, nell'agosto 1807, \"primo maggiordomo di corte\" e \"grande scudiero\" di corte, ovvero la prima e la quarta delle cinque \"grandi cariche di corte\", che rendevano il conte responsabile, rispettivamente: di tutte le persone che componevano la casa del sovrano (ad esempio il \"grand-ma\u00eetre de cuisine\" e il \"grand-ma\u00eetre de vaisselle\"); nonch\u00e9 \"di tutto ci\u00f2 che apparteneva alle scuderie della corte\". Si aggiunse la nomina, onorifica, a colonnello dei \"Trabans\", la guardia del corpo dell'Imperatore. Senza dimenticare che il conte partecipava alle riunioni del governo, in quanto \"Ministro di Stato e delle Conferenze\".\nSi trattava di funzioni assai rilevanti nel contesto della corte imperiale. Ad esempio:, nel 1808, allorch\u00e9 venne istituito l'Ordine Imperiale di Leopoldo, fu il Trauttmansdorff, \"gran personaggio di corte\", a organizzarne l'attribuzione, assieme al Principe di Metternich; nel 1807 fu lui a domandare ufficialmente in matrimonio, per il sovrano, la di lui cugina di primo grado Maria Ludovica Beatrice d'Asburgo-Este, poi sposata il 6 gennaio del 1808; nel 1814, fu lui ad organizzare il viaggio di Maria Luigia, ormai ex-Imperatrice di Francia, dal Castello di Rambouillet, eppoi ad accoglierla, all'Abbazia di Melk, poco prima del suo rientro a Vienna; ancora, nel 1816, firm\u00f2 i contratti di nozze fra l'arciduchessa Maria Leopoldina e Pietro di Braganza, dal 1822 primo Imperatore del Brasile.\nSenza contare i sempre importanti legami familiari, coi due cognati pi\u00f9 giovani, ormai entrambe feldmarescialli: Wenzel Joseph Colloredo, dal 1808, Joseph Colloredo, nel 1809-1814, addirittura ministro della guerra.\nLa caduta di Napoleone.\nN\u00e9 bisogna immaginare che tali ruoli di corte fossero alieni da una grande rilevanza per lo Stato. Valga, ad esempio, quanto accadde nel 1813, quando Napoleone il Grande torn\u00f2 dalla Campagna di Russia con un esercito disfatto, i russi chiesero a Vienna di imitare il tradimento dei prussiani. Quando Francesco II volle incontrare il Nesselrode e lo zar Alessandro, trov\u00f2 il primo ad attenderlo nel castello di Gitschin, propriet\u00e0 avita del Trauttmansdorff. Fu in quell'occasione che furono poste le basi del trattato di Reichenbach, che port\u00f2 all'ingresso dell'Impero austriaco nella Sesta coalizione il 20 agosto 1813 e consent\u00ec la sconfitta di Napoleone a Lipsia.\nInfine, dalla sua posizione di \"primo maggiordomo di corte\", ebbe un ruolo di rilievo nell'organizzazione del Congresso di Vienna, ed a lui si doveva \"la lucentezza della rappresentazione, che la corte di Vienna presentava al tempo\".\nEsito.\nN\u00e9 la sua influenza venne a scemare nei suoi pi\u00f9 tardi anni: fu sempre bene accetto alla corte di Vienna, ove mor\u00ec, il 28 agosto 1827, con il titolo di \"grand-ma\u00eetre\" e ciambellano di Sua Maest\u00e0 Imperiale, nonch\u00e9 membro del governo in qualit\u00e0 di \"Ministro di Stato e delle Conferenze\". Cinque anni pi\u00f9 tardi, il 20 settembre 1832, lo segu\u00ec la moglie, Carolina di Colloredo.\nEbbe cinque figli:\nL'unico maschio sopravvissuto, Giovanni-Nepuceno, percorse un'importante carriera diplomatica, e fu ambasciatore di Vienna in Baviera ed in Sassonia.\nMemoria.\nNella prima met\u00e0 dell'Ottocento, Trauttmansdorff era una figura piuttosto nota agli storiografi: ad esempio l'ottimo Michaud, ancora nell'ultima edizione del 1857 della sua celeberrima \"Biographie universelle\", lo definiva \"uno degli uomini di Stato pi\u00f9 celebri della nostra epoca\"; mentre oggi \u00e8 sostanzialmente ignorato. Ancora: il suo ruolo nella Rivoluzione del Brabante, veniva descritto in termini quasi enfatici, mentre quegli storiografi che si sono occupati pi\u00f9 vicino di quelle vicende, lo segnalano soprattutto per le conseguenze del tutto fallimentari della sua politica.\nComplessivamente, tale evidente evoluzione, pu\u00f2 essere fatto risalire proprio al ruolo di altissimo dignitario di corte, che costitu\u00ec la sostanza del contributo politico del conte, nell'ultima e pi\u00f9 importante parte della sua vita: sia in quanto la storiografia novecentesca ha man mano perso la sensibilit\u00e0 necessaria a riconoscere il grande ruolo ricoperto, nelle corti antiche, dai grandi cortigiani; sia poich\u00e9 proprio l'importanza del ruolo allora ricoperto, consent\u00ec al conte di gestire la memoria delle proprie azioni diplomatiche e politiche con grande influenza e qualche cura. Esattamente il contrario di quanto avvenne all'assai meno colpevole d'Alton."}
{"id": "3017881", "revid": "287204", "url": "https://it.wikipedia.org/wiki?curid=3017881", "title": "Thermopolis", "text": "Thermopolis \u00e8 un centro abitato \"(town)\" degli Stati Uniti d'America, capoluogo della Contea di Hot Springs nello Stato del Wyoming. Nel censimento del 2010 la popolazione era di 3.009 abitanti.\nGeografia fisica.\nTerritorio.\nSecondo i rilevamenti dell'United States Census Bureau, la localit\u00e0 di Thermopolis si estende su una superficie di 6,4 km\u00b2, dei quali 6,2\u00a0km\u00b2 sono occupati da terre, mentre 0,2\u00a0km\u00b2 da acque.\nThermopolis ospita numerose sorgenti termali naturali, nelle quali le acque ricche di minerali vengono riscaldate da fenomeni geotermici. Si afferma che alcune fra le pi\u00f9 grandi sorgenti minerali si trovino nel territorio dell\"'Hot Springs State Park\".\nEtimologia.\nIl nome Thermopolis deriva dalla presenza delle sorgenti termali come quello della contea (\"Hot Springs\", \"sorgenti calde\").\nStoria.\nLe sorgenti vennero aperte al pubblico dopo un accordo siglato del 1896 insieme alle trib\u00f9 locali degli Shoshoni e degli Arapaho.\nSociet\u00e0.\nEvoluzione demografica.\nSecondo il censimento del 2000, a Thermopolis vivevano 3.172 persone, ed erano presenti 849 gruppi familiari. La densit\u00e0 di popolazione era di 513,9 ab./km\u00b2. Nel territorio comunale si trovavano 1.568 unit\u00e0 edificate.\nPer quanto riguarda la suddivisione della popolazione in fasce d'et\u00e0, il 22,5% era al di sotto dei 18, il 6,4% fra i 18 e i 24, il 23,2% fra i 25 e i 44, il 26,9% fra i 45 e i 64, mentre infine il 21,0% era al di sopra dei 65 anni di et\u00e0. L'et\u00e0 media della popolazione era di 44 anni. Per ogni 100 donne residenti vivevano 89,3 uomini.\nEtnie e minoranze straniere.\nPer quanto riguarda la composizione etnica degli abitanti, il 95,90% era bianco, lo 0,47% era afroamericano, l'1,70% era nativo, lo 0,25% proveniva dall'Asia, lo 0,50% apparteneva ad altre razze e l'1,17% a due o pi\u00f9. La popolazione di ogni razza ispanica corrispondeva al 2,30% degli abitanti.\nCuriosit\u00e0.\nViene citata, insieme a Pismo Beach, nel film d'animazione \"Le 1001 favole di Bugs Bunny\"."}
{"id": "3017883", "revid": "1305772", "url": "https://it.wikipedia.org/wiki?curid=3017883", "title": "Rumba (disambigua)", "text": ""}
{"id": "3017884", "revid": "599013", "url": "https://it.wikipedia.org/wiki?curid=3017884", "title": "Simone Rizzato", "text": "Carriera.\nCresciuto nel dove esordisce in Serie C2 a 17 anni, prima di passare alla Vis Pesaro dove gioca due stagioni in Serie C1. Nel 2003 viene acquistato dal Torino dove in una stagione e mezzo disputa 30 presenze in Serie B, prima di passare al Chievo dove rimane pochi mesi senza mai esordire in Serie A. Nell'estate 2005 torna in Serie B col Catanzaro e nel gennaio successivo scende di nuovo in Serie C1 col Perugia.\nNel luglio 2006 approda all'Ancona dove milita per due stagioni da titolare in Serie C1, al termine delle quali conquista la promozione in Serie B, categoria nella quale milita in maglia dorica fino al 2009; in seguito viene acquistato dalla (squadra dove diviene il capitano dalla stagione calcistica 2012-2013) dove \u00e8 tra i pi\u00f9 presenti nella Serie B 2009-2010. Nella prima giornata di campionato della Serie B 2011-2012 realizza il suo primo gol con la maglia amaranto, la partita finir\u00e0 4-1 per i Reggini.\nIl 31 gennaio 2012 arriva la sua centesima gara in campionato in amaranto in occasione di Reggina-Gubbio 3-1. \u00c8 dalla met\u00e0 della stagione 2011 il Capitano della squadra dello Stretto. Il 27 aprile 2013 in occasione di Reggina-Brescia firma la sua centocinquantesima gara in amaranto. Il 30 giugno 2013, il suo contratto giunge alla scadenza. L'8 luglio, da svincolato firma un contratto con il Trapani, squadra neopromossa in serie B. Con cui, il 7 dicembre, segna il suo primo gol con la formazione siciliana in occasione della trasferta di Cittadella siglando il momentaneo 0-1 dei granata (2-2). Scaduto il contratto, il 9 giugno 2017 si lega all' con un contratto annuale. Il 19 luglio 2018 firma un contratto annuale con la Vis Pesaro, dove torna a giocare a distanza di 15 anni.\nStatistiche.\nPresenze e reti nei club.\n\"Statistiche aggiornate al 30 giugno 2019.\""}
{"id": "3017886", "revid": "123473193", "url": "https://it.wikipedia.org/wiki?curid=3017886", "title": "Ekpe Udoh", "text": "Carriera.\nDal 2015 rappresenta la nazionale nigeriana."}
{"id": "3017892", "revid": "124695895", "url": "https://it.wikipedia.org/wiki?curid=3017892", "title": "Al-Farouq Aminu", "text": "Biografia.\n\u00c8 di stirpe regale nigeriana.\nIl fratello maggiore, Alade, \u00e8 anch'egli cestista professionista."}
{"id": "3017893", "revid": "729019", "url": "https://it.wikipedia.org/wiki?curid=3017893", "title": "Battaglia di Lewes", "text": "La battaglia di Lewes fu una delle due maggiori battaglie della seconda guerra dei baroni. Si svolse a Lewes, nel Sussex, il 14 maggio 1264. Essa fu il punto di maggior successo di Simone V di Montfort, conte di Leicester, rendendolo signore d'Inghilterra.\nLo scontro avvenne a causa della condotta politica di Enrico III d'Inghilterra, che si rifiutava di onorare i termini delle Disposizioni di Oxford. \nIl re era accampato presso il Priorato di Lewes con un esercito di fanteria mentre suo figlio Edoardo comandava la cavalleria posta a circa un miglio a nord, presso il castello di Lewes. Una marcia notturna imped\u00ec alle forze baronali, guidate dal Montfort, di sorprendere Edoardo.\nLe armate realiste, il doppio pi\u00f9 grandi di quelle dei baroni, furono condotte da Edoardo durante la notte e dal fratello del re, Riccardo di Cornovaglia, sulla sinistra, mentre il re stesso comandava la parte centrale dell'esercito. Avendo condotto i propri uomini fuori dal castello per raggiungere il nemico, Edoardo ottenne alcuni successi iniziali, ma insegu\u00ec ingenuamente un contingente nemico che si ritirava verso nord, sacrificando molte delle speranze di vittoria. Nel frattempo, Simone V sconfisse il resto dell'esercito realista sotto Riccardo. Quest'ultimo decise di ritirarsi presso il Priorato di Lewes, ma non riusc\u00ec a raggiungerlo, perci\u00f2 si nascose in un mulino, dove fu poi catturato. Alla fine, tutti e tre i membri della casa reale furono catturati ed imprigionati."}
{"id": "3017895", "revid": "1805885", "url": "https://it.wikipedia.org/wiki?curid=3017895", "title": "La ricerca della lingua perfetta nella cultura europea", "text": "La ricerca della lingua perfetta nella cultura europea \u00e8 un'opera di Umberto Eco in cui sono discusse la storia della linguistica, i concetti di lingua perfetta, di confusione delle lingue e le soluzioni teorizzate o create. L'autore si esprime in favore dell'esperanto.\nContenuto dell'opera.\nIl saggio tratta un argomento in genere ma ingiustamente ritenuto marginale nella storia delle idee.\nL'autore utilizza il mito della Torre di Babele come paragone per collegare le pratiche linguistiche a quelle sociali. Ponendo l'accento sul fatto che la ricerca di una lingua perfetta non sia mai stata priva di motivazioni ideologiche, l'autore espone alcuni pareri contrari all'idea, ed indica che la ricerca di una lingua ausiliaria internazionale, come ad es. l'esperanto, sia un progetto pi\u00f9 realistico che non la ricerca di una lingua \"perfetta\".\nL'autore afferma con soddisfazione che questa \"ricerca\" dal risultato impossibile abbia portato ad alcuni utili risultati collaterali (per es. nei campi della tassonomia delle scienze naturali, della sistematica, della notazione scientifica, della linguistica comparativa, della codificazione delle lingue formali, dell'intelligenza artificiale ecc.); ma che oggi non sia pi\u00f9 sostenibile in quanto si fonda su propositi utopistici.\nVengono dedicati lunghi passaggi a Dante, Lullo, Athanasius Kircher, vari autori del XVII secolo e altri meno conosciuti di tempi pi\u00f9 recenti.\nSecondo l'autore il contemporaneo progetto di un'Europa politicamente e culturalmente unificata fornisce la prospettiva per una pi\u00f9 seria presa in considerazione dell'argomento."}
{"id": "3017901", "revid": "1243", "url": "https://it.wikipedia.org/wiki?curid=3017901", "title": "Ferrovia della Bassa Valle dell'Inn", "text": ""}
{"id": "3017906", "revid": "292162", "url": "https://it.wikipedia.org/wiki?curid=3017906", "title": "Satire menippee (Varrone)", "text": ""}
{"id": "3017913", "revid": "1573940", "url": "https://it.wikipedia.org/wiki?curid=3017913", "title": "Pioneer One", "text": "Pioneer One \u00e8 una webserie di fantascienza del 2010, ideata da Josh Bernhard e Bracey Smith. Il primo episodio \u00e8 stato reso disponibile a partire da giugno 2010. La serie \u00e8 stata realizzata esclusivamente attraverso donazioni da parte degli utenti, e viene distribuita gratuitamente attraverso i circuiti BitTorrent.\nTrama.\nUna misteriosa navicella precipita al suolo, diffondendo pericolose radiazioni nell'atmosfera. Il dipartimento della Sicurezza Interna statunitense indaga sull'accaduto, scoprendo che si tratta di un antico velivolo dell'Unione Sovietica, il cui pilota all'interno appare ammalato di cancro.\nProduzione.\nNel 2009 Josh Bernhard e Bracey Smith avevano realizzato il film indipendente \"The Lionshare\", e grazie al successo ottenuto, la piattaforma VODO si offr\u00ec di distribuire il successivo progetto. La pianificazione prevedeva la realizzazione del primo episodio tra marzo e maggio 2010, per il lancio in giugno. Bernhard inizi\u00f2 a sviluppare l'idea della serie e scrisse il copione in soli tre giorni, mentre il casting call si svolse a Manhattan, in due giorni.\nIl primo episodio viene cos\u00ec realizzato con un budget di circa 6.000 dollari, giunto attraverso donazioni da parte degli utenti, e l'intero progetto, di episodio in episodio, viene realizzato in base alle donazioni ricevute (con anche, a seconda che la donazione superi i 5, 10, 25 o 100 dollari, in omaggio rispettivamente l'mp3 della sigla, un video con le scene eliminate, il commento degli autori, oppure il proprio nome sui credits dell'episodio).\nDistribuzione.\nLa serie viene distribuita con la collaborazione dei circuiti VODO, EZTV e The Pirate Bay.\nL'episodio pilota \u00e8 stato scaricato 84.000 volte nel primo giorno di distribuzione e 420.000 volte durante la prima settimana, 170.000 volte in pi\u00f9 di quanto Jamie King, fondatore di VODO, aveva previsto. Nella prima settimana le donazioni avevano gi\u00e0 raggiunto la quota di 16.000 dollari, arrivando a 20.000 nella seconda settimana, con pi\u00f9 di un milione di download.\nRiconoscimenti.\nNel corso del New York Television Festival 2010 la serie \u00e8 stata premiata come \"Best Drama Pilot\" all'interno della categoria \"Independent Pilot Competition\"."}
{"id": "3017920", "revid": "93436", "url": "https://it.wikipedia.org/wiki?curid=3017920", "title": "Beciuania", "text": ""}
{"id": "3017923", "revid": "290948", "url": "https://it.wikipedia.org/wiki?curid=3017923", "title": "Avio (colore)", "text": ""}
{"id": "3017926", "revid": "767487", "url": "https://it.wikipedia.org/wiki?curid=3017926", "title": "Dan Lumley", "text": "Per un breve periodo, \u00e8 stato anche membro dei Rise Against. Oltre a suonare, ha lavorato nello staff dello studio di registrazione Sonic Iguana di Lafayette, Indiana.\nNel 2003, ha annunciato che si sarebbe preso una lunga pausa (probabilmente permanente) dal mondo della musica, tuttavia torn\u00f2 a calcare le scene a novembre del 2005, suonando la batteria per gli Squirtgun ad un concerto di beneficenza. Da allora, suona come batterista di studio per i Torture The Artist e nelle pubblicazioni della band canadese The Riptides."}
{"id": "3017930", "revid": "125128428", "url": "https://it.wikipedia.org/wiki?curid=3017930", "title": "Stazione di Villafranca-Bagnone", "text": "La stazione di Villafranca-Bagnone \u00e8 una stazione ferroviaria posta sulla linea Parma-La Spezia, comunemente detta \"Pontremolese\", e serve il comune lunigianese di Villafranca e i relativi dintorni.\nStoria.\nLa stazione venne attivata il giorno 15 novembre 1888 contestualmente all'apertura della tratta Vezzano Ligure-Pontremoli della ferrovia Parma-La Spezia.\nNel 1904 vennero effettuati alcuni lavori di ammodernamento, in particolar modo alla bilancia a ponte da 20 tonnellate installata nello scalo merci; questi interventi di potenziamento comportarono una spesa complessiva di 1250 lire.\nTra il 1957 e il 1958 venne attivato nella stazione un nuovo apparato centrale elettrico a leve singole da 20 leve.\nDurante i primi anni duemila, l'impianto \u00e8 stato sottoposto ad alcune opere di ammodernamento, che hanno portato alla rimozione di due dei quattro binari e del marciapiede, originariamente interposto tra i binari 1 e 2;\nTale marciapiede venne ricostruito presso il lato esterno del binario 2, dotando la stazione di sottopassaggi, percorsi dedicati per i diversamente abili e nuova segnaletica, in linea con gli standard odierni.\nI binari precedentemente adibiti all'area merci sono invece stati smantellati.\nStrutture e impianti.\nLa stazione dispone di un fabbricato viaggiatori, di una piccola sala di attesa, di una biglietteria automatica e di un bar. Possiede due, binari serviti da due banchine, di cui una dotata di pensilina. Sino ai primi anni duemila, precedentemente agli ultimi ammodernamenti al piano del ferro, presso il fabbricato viaggiatori trovava posto anche un piccolo gabbiotto, oggi non pi\u00f9 esistente, che fungeva da ufficio movimento e, grazie ai comandi posti al suo interno, era possibile controllare i deviatoi e l'aspetto dei segnali luminosi dell'impianto.\nCon i gi\u00e0 citati lavori di potenziamento la banchina centrale venne eliminata insieme al relativo attraversamento a raso ed ai binari 3 e 4 mentre gli alberi posti accanto al fabbricato viaggiatori lato Parma vennero abbattuti insieme al piccolo edificio un tempo utilizzato per i servizi igienici, lasciando l'area libera per la realizzazione di un ampio parcheggio.\nEra presente anche un piccolo scalo composto da un fabbricato merci, da un piano caricatore e da alcuni binari di raccordo. Tali binari sono stati smantellati e risultano non pi\u00f9 esistenti mentre il magazzino \u00e8 stato abbandonato.\nIl fabbricato viaggiatori \u00e8 attualmente in funzione; al piano inferiore trovano posto la sala di attesa, aperta al pubblico, la biglietteria automatica ed alcuni locali di servizio; il piano superiore invece \u00e8 abitazione privata.\nAccanto al fabbricato viaggiatori \u00e8 ubicata un'altra costruzione che ospita il bar/buffet di stazione.\nMovimento.\nL'impianto \u00e8 servito unicamente da treni regionali, nell'ambito del contratto di servizio tra Trenitalia e Regione Toscana denominato \"Memorario\".\nServizi.\nLa stazione dispone di:"}
{"id": "3017931", "revid": "39224", "url": "https://it.wikipedia.org/wiki?curid=3017931", "title": "Mehmed Pa\u015fa Sokolovi\u010d", "text": ""}
{"id": "3017934", "revid": "48040", "url": "https://it.wikipedia.org/wiki?curid=3017934", "title": "Scozia - Inghilterra (1872)", "text": ""}
{"id": "3017939", "revid": "819238", "url": "https://it.wikipedia.org/wiki?curid=3017939", "title": "Stazione di Filattiera", "text": "La stazione di Filattiera \u00e8 lo scalo ferroviario al servizio dell'omonimo comune. \nSi trova sulla linea che collega Parma a La Spezia, anche detta Pontremolese.\nStoria.\nLa stazione di Filattiera fu teatro, il 5 ottobre 1953, di un terribile scontro frontale tra il treno merci 5777, che sopraggiungeva a forte velocit\u00e0 in seguito ad un guasto ai freni, ed il treno merci 6652, che sopravanzava da Villafranca. Nell'incidente perirono sei persone.\nTra il 1957 e il 1958 venne attivato nella stazione un nuovo apparato centrale elettrico a leve singole da 10 leve.\nStrutture e impianti.\nLa stazione dispone di un fabbricato viaggiatori, adibito ad abitazione privata (al piano superiore) ed ospitante la sala di attesa nonch\u00e9 alcuni locali di servizio (al piano inferiore), e di due banchine al servizio dei due binari passanti della linea. Era presente inoltre un'area merci costituita da un tronchino usato per il ricovero di mezzi da lavoro. Fino agli anni '90 ve ne era anche un secondo, poi smantellato, sul quale trovava posto la stadera fissa a ponte, tutt'ora esistente. Nella stessa area \u00e8 anche presente un piccolo fabbricato, utilizzato per scopi di servizio.\nNei primi anni 2000 la stazione fu soggetta ad ammodernamenti che comportarono la rimozione del secondo binario tronco dell'area merci e lo smantellamento, con conseguente ricostruzione ai margini dell'area ferroviaria, della seconda banchina, precedentemente posta tra i binari 1 e 2 e dotata di attraversamento a raso.\nServizi.\nLa stazione dispone di:"}
{"id": "3017941", "revid": "110157", "url": "https://it.wikipedia.org/wiki?curid=3017941", "title": "Last Wave Rockers", "text": "Last Wave Rockers \u00e8 l'album studio di debutto del gruppo ska punk Common Rider, pubblicato nel 1999.\nTracce.\nTutte le canzoni sono state scritte da Jesse Michaels."}
{"id": "3017943", "revid": "767487", "url": "https://it.wikipedia.org/wiki?curid=3017943", "title": "Dalla parte del cuore", "text": "Dalla parte del cuore (\"Where the Heart Is\") \u00e8 un film del 1990 diretto da John Boorman, con Dabney Coleman e Uma Thurman.\nTrama.\nStewart McBain \u00e8 un esperto demolitore di successo che fa esplodere i palazzi per guadagnarsi da vivere. Nel bel mezzo di uno di questi progetti, un gruppo di manifestanti ferma l'ultimo edificio su un lotto che deve essere demolito, la Dutch House. Quando McBain appare in televisione per respingere la protesta, viene ridicolizzato. Ritornando a casa, i suoi tre figli Daphne, Chloe e Jimmy, lo ridicolizzano.\nIn parte dovuto ai rimproveri, e in parte dovuto al voler insegnare ai figli l'umilt\u00e0 e il valore dei soldi, li caccia di casa. Dopo aver dato a loro 750$ a testa, li manda alla Dutch House per fargli vivere la loro vita. La casa per\u00f2 \u00e8 cadente e sull'orlo del collasso. Per finanziare le loro vite, i tre figli di McBain si fanno assumere dai loro inquilini. Tra questi ci sono lo stilista Lionel, il prestigiatore senza tetto Shitty, l'agente di cambio Tom e l'aspirante occultista Shirley. Chloe \u00e8 incaricata a finire un calendario per una compagnia di assicurazioni. Lionel ha completato il suo progetto per uno show di moda. Chloe usa il suo compagno di stanza nel calendario e Lionel finisce usando alcuni dei loro modelli per il suo show.\nLa storia \u00e8 raccontata sullo sfondo di un crollo del mercato azionario di McBain che lo porta alla rovina. Egli cerca disperatamente di evitare una scalata ostile di demolizione e la sua compagnia non ci riesce. Perde la casa e diventa bisognoso. Fondamentalmente, i suoi figli lo prendono e lui inizia a vedere il mondo sotto una luce completamente diversa.\nVerso la fine, i figli di McBain, i loro parenti e i loro amici vengono tutti sfrattati dalla casa. A loro viene l'idea di far saltare in aria l'edificio per evitare il rilevamento e per far in modo che tutti tornino al loro precedente standard di vita. Durante tutto il film ci sono numerosi fraintendimenti romantici che sono collegati insieme alla fine."}
{"id": "3017945", "revid": "11959", "url": "https://it.wikipedia.org/wiki?curid=3017945", "title": "Pargali Ibrahim Pasha", "text": ""}
{"id": "3017952", "revid": "536103", "url": "https://it.wikipedia.org/wiki?curid=3017952", "title": "Pianta del piede", "text": "La pianta del piede o superficie plantare del piede \u00e8, nell'uomo in posizione ortostatica, la superficie inferiore del piede. Tale superficie si presenta di forma triangolare, con la base, costituita dall'articolazione delle teste delle ossa metatarsali, rivolta anteriormente e l'apice, costituito dal tallone, rivolto posteriormente. \nLa pianta del piede non poggia completamente sul terreno ma si alza nella \"volta plantare\", superficie concava delimitata da tre archi, detti \"archi plantari\", che costituiscono anche i lati della superficie plantare del piede.\nArchi plantari.\nSimilmente agli archi architettonici, gli archi plantari hanno la funzione di trasformare le spinte verticali in spinte laterali allo scopo di meglio distribuire il peso corporeo sulla esigua superficie del poligono d'appoggio sia in posizione ortostatica che durante la locomozione. \u00c8 pertanto possibile individuare in ciascun arco plantare sia i cunei, costituite dalle ossa del tarso e del metatarso, che la chiave di volta, la pi\u00f9 apicale delle ossa che compone l'arco e che \u00e8 caratterizzata dall'inserzione di un muscolo della gamba che la sorregge e impedisce all'arco di crollare. Si distinguono nella pianta del piede tre archi plantari, ciascuno situato in un lato della superficie plantare del piede, che sono detti \"arco trasverso\", \"arco longitudinale mediale\" e \"arco longitudinale laterale\".\nArco longitudinale mediale.\nL'arco longitudinale mediale \u00e8 composto, da dietro in avanti, dal calcagno, la cui tuberosit\u00e0 poggia a terra e costituisce il vertice posteriore della pianta del piede, l'astragalo, che poggia sul calcagno, il navicolare, che costituisce la chiave di volta dell'arco, il primo osso cuneiforme ed il primo osso metatarsale, la cui testa poggia a terra e costituisce il vertice mediale della pianta del piede. La sua altezza fiosiologica varia da 15 a 18\u00a0mm.\nI mezzi di sostegno sono distinti fra attivi e passivi; la parte passiva \u00e8 composta da legamento plantare e fascia plantare. La parte attiva \u00e8 composta dai muscoli cavitari, di cui i pi\u00f9 importanti sono il tibiale anteriore ed il peroneo lungo, a questi si aggiungono il flessore del primo dito, il flessore comune delle dita e l'adduttore del primo dito.\nArco longitudinale laterale.\nL'arco longitudinale laterale \u00e8 composto, in postero-anteriore, da calcagno, astragalo, cuboide e quinto metatarsale. Il punto pi\u00f9 alto di questo arco \u00e8 circa 3 \u2013 5\u00a0mm.\nI mezzi di sostegno possono essere distinti fra passivi e attivi. La parte passiva \u00e8 composta da legamento plantare e fascia plantare; mentre la componente attiva comprende i muscoli peroneo breve, peroneo lungo e tibiale posteriore.\nArco trasverso.\nL'arco plantare trasverso va dal primo metatarsale al quinto metatarsale.\nIn questo caso i mezzi di fissit\u00e0 sono solo attivi, quindi, muscolari, pi\u00f9 precisamente i muscoli abduttore del primo dito, peroneo lungo e tibiale posteriore.\nVolta plantare.\nLa volta plantare, suddivisa in quattro logge dalle membrana interossea dorsale, dalla membrana interossea plantare e dalla aponeurosi plantare, \u00e8 occupata dai muscoli plantari del piede, dai vasi plantari superficiali e profondi della pianta del piede e dai nervi plantari."}
{"id": "3017953", "revid": "110157", "url": "https://it.wikipedia.org/wiki?curid=3017953", "title": "This is Unity Music", "text": "This is Unity Music \u00e8 il secondo album studio del gruppo ska punk statunitense Common Rider, pubblicato nel 2002 in seguito al loro primo EP, \"Thief in a Sleeping Town\".\nTracce.\nTutte le canzoni sono state scritte da Jesse Michaels.\nCollegamenti esterni.\nRecensione di \"This is Unity Music\""}
{"id": "3017955", "revid": "386562", "url": "https://it.wikipedia.org/wiki?curid=3017955", "title": "This Is Unity Music", "text": ""}
{"id": "3017957", "revid": "1723025", "url": "https://it.wikipedia.org/wiki?curid=3017957", "title": "Ordine al merito militare (Canada)", "text": "L'Ordine al merito militare \u00e8 un riconoscimento conferito dal Canada.\nStoria.\nL'Ordine \u00e8 stato fondato il 1\u00ba luglio 1972.\nClassi.\nL'Ordine dispone delle seguenti classi di benemerenza che danno diritto a dei post nominali qui indicati tra parentesi:"}
{"id": "3017958", "revid": "125265326", "url": "https://it.wikipedia.org/wiki?curid=3017958", "title": "Caldaia a tubi di fumo", "text": "La caldaia a tubi di fumo (anche caldaia a tubi di fiamma) \u00e8 un generatore di vapore, appartenente alla categoria delle caldaie a grande volume di acqua, nel quale i gas di combustione provenienti da un forno vengono fatti passare attraverso uno o pi\u00f9 tubi posti in parallelo immersi dentro un contenitore cilindrico di acqua. Il calore dei gas di combustione viene ceduto per conduzione termica alle pareti dei tubi e da queste trasferito all'acqua determinandone il riscaldamento fino al passaggio allo stato di vapore.\nLe prime caldaie di tale tipo furono concepite con una singola canna fumaria di grande diametro che passava attraverso un serbatoio pieno d'acqua; successivamente questa venne sostituita da due o un numero pi\u00f9 o meno grande di tubi allo scopo di aumentare la superficie di riscaldamento a contatto con il liquido. Il serbatoio venne realizzato solitamente di forma cilindrica in quanto tale forma \u00e8 la pi\u00f9 adatta come resistenza alla deformazione per un contenitore a pressione. Tale serbatoio cilindrico pu\u00f2 essere posto in posizione orizzontale o verticale. La posizione verticale \u00e8 migliore ai fini del tiraggio naturale dei fumi ma la meno adatta per ragioni di ingombro, se si tratta di una caldaia ad uso mobile.\nLa caldaia a tubi di fiamma, nella configurazione orizzontale, \u00e8 stata ampiamente utilizzata su quasi tutti i tipi di locomotiva a vapore, sia ferroviaria che stradale. In alcuni casi, ma solo per macchine di potenza relativamente ridotta, si \u00e8 preferita la forma verticale. La caldaia a tubi di fiamma orizzontali \u00e8 tipica anche di buona parte delle applicazioni marine.\nSchema di una caldaia a tubi di fumo.\nUna caldaia a tubi di fumo \u00e8 costituita basilarmente di un grosso serbatoio cilindrico, ripieno di acqua, al cui interno \u00e8 posto un grosso tubo attraversato dai gas caldi della combustione, che avviene in un focolare costituito di una graticola, interna o adiacente ad una estremit\u00e0 sulla quale viene bruciato il combustibile; dopo aver ceduto il calore all'acqua i gas caldi possono essere incanalati nel vano circostante, in muratura negli impianti fissi, al fine di cedere ancora il calore residuo e infine scaricati all'atmosfera attraverso un alto camino. Le caldaie industriali moderne utilizzano ventilatori per l'espulsione forzata dei fumi della caldaia.\nNella tipologia specifica per locomobile, e per la necessit\u00e0 di rientrare nella sagoma limite ammessa sulle strade ferrate, la caldaia ha il focolaio interno, un fascio tubiero e il tiraggio forzato; quest'ultimo \u00e8 dettato dalla necessit\u00e0 di bruciare molto carbone o legna in una graticola di dimensioni forzatamente ridotte.\nNella caldaie di ogni tipo la superficie di riscaldamento \u00e8 data dall'area complessiva delle superfici, a contatto con l'acqua da un lato e dall'altro con i fumi caldi della combustione, che determinano il trasferimento di calore tra i due fluidi. La necessit\u00e0 di aumentare la superficie di scambio termico determin\u00f2 l'idea geniale di aumentare il numero di tubi attraversati dai fumi permettendo la produzione di una maggiore quantit\u00e0 di vapore orario. L'utilizzo di una caldaia multitubolare anzich\u00e9 quella pi\u00f9 comune al tempo, a singola grande canna fumaria, fu l'importante progresso della Rocket di Stephenson. \nTipologie di caldaia a tubi di fiamma.\nLe prime tipologie di caldaia di concezione relativamente moderna, funzionanti a pressione superiore a quella atmosferica sono, quella di Watt e quella di Trevithick, che fu la prima a funzionare a circa 3 bar; la loro costruzione risale ai primi anni del XIX secolo. Le prime caldaie a tubi di fumo (dette anche a tubi di fiamma) risalgono agli anni tra 1825 e 1830.\nAnche le caldaie a tubi di fumo possono essere divise in tre categorie in base alla destinazione d'uso e all'installazione: \nAltra suddivisione riguarda la posizione del focolare che pu\u00f2 essere esterno o interno alla caldaia.\nCaldaie fisse.\nCaldaia Cornovaglia.\nUna delle pi\u00f9 antiche e semplici forme di caldaia a tubo di fumo, denominata caldaia Cornovaglia, fu quella di Richard Trevithick installata intorno al 1812 in una miniera presso Dolcoath. Era costituita di un lungo cilindro orizzontale, con un solo grande tubo di fumo. Il camino di scarico era costruito in mattoni, conteneva a scopo di recupero del calore tutta la caldaia che veniva avvolta dai fumi di scarico caldi; il tiraggio era assicurato dall'altezza del camino. \nL'inizio della diffusione delle caldaie a tubi di fumo (dette anche a tubi di fiamma) risale agli anni tra 1825 e 1830.\nUna caldaia Cornovaglia \u00e8 costituita da un corpo cilindrico il cui diametro pu\u00f2 variare generalmente tra 1,5 m e 2,5 m, attraversato per tutta la sua lunghezza da un tubo di diametro piuttosto elevato (circa un metro). Tale tubo contiene ad una estremit\u00e0 (quella di governo) una graticola sulla quale viene posto il combustibile da bruciare; i gas caldi della combustione, alimentata dall'aria esterna, vengono tirati all'interno del rispettivo tubo di fiamma e lo percorrono per tutta la sua lunghezza scaricandosi in un condotto in muratura che li costringono a percorrere un fianco e la parte inferiore della caldaia fino a raggiungere la parte anteriore da dove, sempre mediante canalizzazione in muratura, raggiungono nuovamente la parte posteriore lambendo l'altro fianco e la parte superiore della caldaia; si scaricano infine nel camino dopo avere riscaldata tutta la superficie esterna della caldaia.\nLa superficie di riscaldamento di una caldaia Cornovaglia \u00e8 data dalla seguente formula: S = \u03c0 L (\u2154 D + 1,1 d). \nAllo scopo di aumentare la superficie di riscaldamento spesso il focolare \u00e8 costruito con lamiera ondulata (vantaggiosa anche ai fini della dilatazione lineare dello stesso); la sua disposizione generalmente \u00e8 eccentrica rispetto al corpo cilindrico anche per permettere pi\u00f9 spazio per la pulizia dal passo d'uomo. Nel corso degli anni sono state realizzate caldaie Cornovaglia con pi\u00f9 focolari paralleli fino al numero di cinque.\nAlcune caldaie utilizzano i gas caldi per il preriscaldamento dell'acqua di alimentazione allo scopo di ottimizzare il rendimento complessivo dell'impianto. Esaurito tale compito i gas esausti salgono attraverso il camino nell'atmosfera; il tiraggio necessario \u00e8 assicurato dal principio fisico per cui il gas caldo sale verso l'alto. Per tale scopo vengono costruiti alti camini in corrispondenza del contenitore in muratura della caldaia o dell'uscita dal preriscaldatore. \nIl prelievo del vapore prodotto dalla caldaia avviene nel cosiddetto duomo, che funge da raccoglitore nella parte alta della caldaia; ci\u00f2 allo scopo di evitare trascinamenti dannosi di liquido assieme al vapore asciutto (saturo).\nUna caldaia Cornovaglia pu\u00f2 in genere raggiungere pressioni di esercizio dell'ordine di 8\u00f710 bar.\n(ma in alcuni casi ne sono state realizzate anche da 15\u00f718 bar con una produzione di vapore massima di circa 3500\u00a0kg/h.\nUna caldaia di questo tipo, data la grande quantit\u00e0 d'acqua contenuta, richiede un periodo di tempo notevole prima di raggiungere il regime di servizio e ci\u00f2 a causa del rapporto sfavorevole tra volume d'acqua e superficie di riscaldamento. Per contro messe a regime lo mantengono facilmente anche in presenza di forti prelievi di vapore in quanto la quantit\u00e0 elevata di liquido agisce da volano termico.\nUna variante \u00e8 quella detta \"a ritorno di fiamma\" nella quale i fumi seguono un percorso inverso di ritorno cedendo ulteriormente calore; il camino in tal caso \u00e8 disposto sullo stesso lato del forno e al di sopra di esso.\nCaldaia Lancashire.\nLa caldaia Lancashire \u00e8 una variante della Cornovaglia da cui si distingue essenzialmente per la presenza di due tubi di fumo e due focolari, un espediente ideato da William Fairbairn nel 1844, che partiva dalla considerazione che cos\u00ec avrebbe incrementato la superficie di riscaldamento rispetto al volume d'acqua. \nUno sviluppo successivo fu l'aggiunta dei \"Galloway tubes\" (dal nome dell'inventore e brevettati nel 1848), tubi acqua trasversali attraversanti la canna fumaria, che aumentavano l'area della superficie riscaldata. Erano corti tubi di grande diametro e pertanto tale sistema non pu\u00f2 essere ancora considerato una caldaia a tubi d'acqua. Anche tale caldaia continuava ad avere una pressione di esercizio relativamente bassa per le stesse motivazioni di fondo.\nCaldaie semifisse.\nA differenza delle \"Cornovaglia\" queste caldaie sono attraversate da un fascio di tubi di fiamma (fascio tubiero) entro i quali circolano i gas caldi provenienti dal forno. Possono avere una configurazione orizzontale (la pi\u00f9 diffusa) o verticale e non richiedono la costruzione esterna in muratura. Tale caratteristica le ha rese adatte anche agli impieghi mobili, sia terrestri che marini. La maggior parte delle caldaie a tubi di fiamma ha il focolare interno che consente una minore perdita di calore. La cessione di calore al fluido viene facilitata dall'aumentata superficie totale di riscaldamento, che comprende la somma delle singole superfici esterne dei tubi e del vano che avvolge il forno..\nCaldaia marina tipo \"scozzese\".\nLa caldaia marina tipo scozzese differisce profondamente da quelle precedenti tipo Cornovaglia in quanto \u00e8 costituita da un serbatoio cilindrico di grande diametro all'interno del quale \u00e8 disposto, in basso, un tubo piuttosto corto ma di grande diametro al cui interno \u00e8 posta una graticola inclinata e costituisce il focolare; sopra di esso un fascio di piccoli tubi in grande numero ma di piccolo diametro riattraversa per lungo il serbatoio cilindrico; ci\u00f2 fornisce un'elevata superficie di scambio termico in rapporto al volume e al peso dell'insieme che costituisce la caldaia.\nIl fascio tubiero \u00e8 collegato a due piastre di estremit\u00e0; l flusso di scarico del gas attraversa i tubi di fumo dal retro al fronte, una parte chiusa convoglia verso l'alto i fumi esausti verso il camino. Le caldaie Scotch possono avere anche due forni, quelle pi\u00f9 grandi anche tre o quattro. Nelle grandi navi a vapore era usuale installare caldaie multiple di questo tipo.\nCaldaie a ritorno di fiamma.\n\u00c8 una variante che ha conosciuto un largo uso nelle navi da carico. La sua caratteristica peculiare \u00e8 il percorso dei prodotti della combustione che all'inizio percorrono i tubi di fiamma orizzontalmente dalla parte anteriore a quella posteriore, quindi si muovono verso l'alto entro una cassa a fuoco disposta in verticale, poi si incanalano orizzontalmente nei tubi bollitori ma in senso inverso, da dietro verso avanti, proseguono infine nei tubi bollitori verticali scaricando all'atmosfera attraverso il camino.\nQuesta configurazione permette di costruire caldaie corte e compatte, atte al montaggio su nave ove lo spazio \u00e8 ridotto e prezioso. Le dimensioni del corpo cilindrico, costituito di lamiere chiodate o saldate, possono arrivare anche a 5 m di diametro contenendo la lunghezza a 2,5 m. Le due parti frontali sono piane; sulla parte bassa di quella anteriore sono presenti da uno a quattro boccaporti dei rispettivi forni tubolari in lamiera di acciaio, liscio o ondulato, del diametro da 0,7 a 1,3 m contenenti le graticole per bruciarvi il combustibile. La parete posteriore contiene la cassa a fuoco verticale con l'interposizione di uno strato di acqua per evitarne il surriscaldamento; sulla cassa a fuoco sono intestati i tubi bollitori orizzontali. Dal lato opposto i tubi bollitori proseguono il percorso dei gas caldi verticalmente verso il camino.\nAlcuni progetti di caldaia hanno utilizzata la configurazione a doppio forno/tubo di fiamma, tipo Lancashire, in cui i gas caldi provenienti da un bruciatore soltanto effettuano un percorso indietro su se stessi nel tubo parallelo; ci\u00f2 si traduce in un design pi\u00f9 compatto del complesso della caldaia.\nAlcune caldaie a tubi di fiamma sono state integrate con tubi di acqua per aumentare la superficie di riscaldamento posti attraverso la canna fumaria.\nUn'altra tecnica utilizzata per aumentare la superficie di riscaldamento \u00e8 quella dell'uso di tubi ondulati, anzich\u00e9 a superficie piana, internamente alla caldaia.\nCaldaie a fiamma diretta tipo Ammiragliato.\nFu ampiamente utilizzata in Gran Bretagna, nella propulsione delle prime corazzate, posta nell'unico punto protetto sotto la linea di galleggiamento, sotto un ponte corazzato. In essa i tubi di fumo avevano un percorso lineare, senza il ritorno indietro sulla fornace (come nella tipologia \"scozzese\") allo scopo di mantenere un diametro notevolmente ridotto. Pur avendo avuto in origine molto successo fu presto abbandonata rimanendo confinata a casi particolari come quello dei ferry-boats. A causa della lunghezza della caldaia, l'angolo di inclinazione del natante aveva un effetto notevole sul livello dell'acqua; la deformazione delle varie parti della caldaia era molto pronunciata mentre la lunghezza della camera di combustione aveva effetto negativo sullo scambio termico.\nCaldaie locomobili.\nLe caldaie di tale tipo sono utilizzate oltre che per la trazione ferroviaria anche per quella stradale, per motori mobili da industria o da opifici artigiani.\nCaldaia per locomotiva.\nLa caldaia per locomotiva si distingue dagli altri tipi di caldaia per alcuni particolari determinati dalla necessit\u00e0 di aumentare al massimo possibile la superficie di riscaldamento senza eccedere nelle dimensioni, obbligate, della caldaia e per quella di poter bruciare un elevato quantitativo di carbone sulla griglia di un forno limitato nelle dimensioni per ragioni di forza maggiore; il primo scopo viene raggiunto mediante la realizzazione di un focolare interno, contiguo al fascio di tubi bollitori (o tubi di fumo); il secondo mediante tiraggio forzato attivato dall'utilizzo del vapore esausto. Quest'ultimo esce da un eiettore posto all'interno della camera a fumo, un vano realizzato all'estremit\u00e0 opposta al forno, all'uscita del fascio tubiero e posto al di sotto del fumaiolo; il fumo di scarico possiede ancora, dopo aver prodotto lavoro utile, una pressione poco pi\u00f9 alta di quella atmosferica; l'uscita dei gas ancora caldi dall'ugello provoca una depressione in camera a fumo che ne agevola l'uscita attivando di conseguenza anche l'apporto di aria fresca sotto la graticola del forno e mantenendo attiva la combustione. Il tiraggio forzato permette che il fumaiolo delle locomotive non sia alto quanto i camini degli impianti fissi. Lo studio accurato dell'efficienza del tiraggio ha permesso di abbassare progressivamente l'altezza del fumaiolo delle locomotive fino a farlo quasi scomparire nelle macchine pi\u00f9 recenti. Il tiraggio forzato delle locomotive a vapore, ottenuto dirigendo il vapore di scarico dei cilindri nella ciminiera attraverso un ugello per attivare la circolazione forzata dei fumi verso l'esterno venne applicato a partire dalla locomotiva Rocket di Stephenson.\nIl focolare della caldaia per locomotiva \u00e8 avvolto da un involucro in lamiere inchiodate o saldate; lo spazio compreso tra il focolare e il suo involucro \u00e8 pieno di acqua e vapore. La parte inferiore del focolare \u00e8 costituita dalla graticola (o griglia), disposta inclinata verso la parte anteriore nella cui parete \u00e8 praticata un'apertura, detta boccaporta del focolaio chiusa da una porta mobile per l'introduzione del carbone e per il governo del fuoco; sottostante alla graticola \u00e8 il ceneratoio che raccoglie le ceneri e le scorie della combustione e che regola l'immissione dell'aria. Una funzione importante \u00e8 svolta dal cosiddetto voltino in muratura refrattaria posto al disopra della graticola allo scopo di deflettere all'indietro e verso l'alto i gas caldi prodotti dalla combustione aumentandone il percorso nel forno prima di introdursi nei tubi di fumo; tale allungamento del percorso oltre a migliorare la combustione delle particelle di combustibile evita un effetto negativo del tiraggio forzato e cio\u00e8 che particelle ancora incombuste si immettano nei tubi giungendo allo scarico (abbassando il rendimento della combustione) e che le fiamme lambiscano direttamente, deteriorandolo, l'innesto dei tubi di fumo sulla piastra tubiera. Un'ulteriore funzione \u00e8 quella dell'accumulo di calore nel voltino in mattoni che, una volta spento il fuoco, viene lentamente ceduto evitando shock termici all'impianto.\nIl corpo cilindrico, che \u00e8 la parte di caldaia che contiene i tubi bollitori, \u00e8 anch'esso ripieno di acqua e vapore e presenta di solito nella parte alta mediana un duomo per raccogliere il vapore prodotto. Da quest'ultimo partono i tubi di prelievo del vapore asciutto la cui quantit\u00e0 \u00e8 determinata dalla posizione del regolatore. \nNella tipologia pi\u00f9 evoluta di caldaia per locomotiva, il vapore saturo viene fatto passare attraverso un apparecchio detto surriscaldatore che pu\u00f2 essere posto all'interno della parte superiore del camino o essere costituito da tubi pi\u00f9 piccoli fatti passare all'interno di un certo numero di tubi di fumo, di diametro maggiore, della parte superiore del fascio tubiero; il vapore secco viene cos\u00ec ulteriormente fatto aumentare di temperatura diventando vapore surriscaldato. Il vapore surriscaldato viene inviato al motore a vapore per produrre lavoro meccanico quindi i gas esausti di scarico sono espulsi all'atmosfera attraverso il fumaiolo o ancora riutilizzati per pre-riscaldare l'acqua di alimentazione allo scopo di aumentare il rendimento globale della caldaia.\nLa pressione di esercizio media delle caldaie da locomotiva ferroviaria in genere sono state calcolate tra i 12 e 16 bar raggiungendo soltanto in casi sporadici il limite massimo, ritenuto di sicurezza per le caldaie a tubi di fumo, di 25 bar.\nAlcune caldaie per locomotiva ferroviaria, anzich\u00e9 essere perfettamente cilindriche, sono state realizzate con un diametro maggiore dal lato del focolare e di diametro inferiore dal lato finale per processo di combustione allo scopo di ridurre la massa globale. Questo accorgimento \u00e8 stato tipico di alcune compagnie britanniche quali la Great Western Railway e la London, Midland and Scottish Railway.\nCaldaia Brotan.\nLa caldaia Brotan \u00e8 un tipo di caldaia a tubi di fiamma per locomotive ma con forno in acciaio ma particolare essendo circondato da pareti a tubi d'acqua. \nPrende nome dall'ingegnere austriaco Johann Brotan che lo brevett\u00f2 nel 1902. Il progetto fu sviluppato per sostituire la costosa camera di combustione in rame delle locomotive a vapore e per poter utilizzare anche carbone ad alto contenuto di zolfo che provocava la rapida usura della volta del forno.\nCaldaie per autotrazione.\nUna particolare caldaia a tubi di fiamma venne utilizzato per la costruzione dell'automobile a vapore Stanley Steamer; in essa i tubi di fumo erano in numero molto elevato ed erano costruiti pi\u00f9 deboli delle coperture esterne della caldaia, per rendere difficile l'esplosione della caldaia durante il cammino del veicolo.\nApparecchi di sicurezza e accessori.\nEssendo la caldaia a tubi di fumo un dispositivo contenente un fluido a pressione elevata \u00e8 soggetto al pericolo di un'esplosione che pu\u00f2 anche raggiungere effetti devastanti. Sono necessarie pertanto una serie di apparecchiature di sicurezza che con il loro intervento ne evitino la possibilit\u00e0.\nLe principali sono:\nLa verifica pi\u00f9 importante nella conduzione di una caldaia \u00e8 quella della presenza dell'acqua; allo scopo sono presenti gli indicatori di livello che si compongono di un sistema di rubinetti e di tubi di vetro posti in verticale che permettono di conoscere in tempo reale le variazioni di livello dell'acqua in caldaia. Data l'importanza del controllo i livelli sono solitamente applicati in quantit\u00e0 ridondante.\nI manometri, in misura necessaria ai controlli da eseguire, permettono di conoscere la pressione reale nell'interno della caldaia; tale controllo \u00e8 importante ai fini di un corretto esercizio. Tramite il manometro \u00e8 possibile conoscere il momento di entrata a regime dell'apparato; indica anche l'eventuale malfunzionamento delle valvole di sicurezza permettendo al conduttore un intervento tempestivo in caso di superamento della normale pressione di esercizio.\nUno o pi\u00f9 termometri forniscono la misura di temperatura del vapore in entrata e in uscita dal surriscaldatore.\nEssenziali sono anche i sistemi di alimentazione della caldaia; l'acqua viene immessa a pressione mediante pompe di carico o per mezzo di iniettori. La pressione dell'acqua proveniente dalle pompe deve superare la pressione esistente in caldaia nonch\u00e9 compensare anche la resistenza delle tubazioni e di quanto esiste nel percorso compiuto dall'acqua.\nManutenzione.\nQualunque tipo di caldaia richiede una manutenzione regolare e costante allo scopo di mantenere alto il livello di sicurezza del dispositivo. Ci\u00f2 richiede una regolare ispezione, interna ed esterna includendo l'interno del forno. Dovr\u00e0 essere periodicamente eseguito il lavaggio della caldaia nonch\u00e9 l'eliminazione dei residui e dei fanghi. Dovranno essere ripuliti delle ceneri accumulate al loro interno i tubi di fumo e la camera a fumo. Periodicamente dovr\u00e0 essere sottoposta a collado a pressione la caldaia per verificarne la tenuta e l'assenza di lesioni.\nIspezione giornaliera.\nLe piastre tubiere, le spine fusibili e il cielo del focolare vanno controllate per scoprire eventuali perdite. Il corretto funzionamento dei vari raccordi della caldaia e i meccanismi di alimentazione dell'acqua, dovrebbero essere confermati. La pressione del vapore dovrebbe essere spinta al livello in cui entra in funzione la valvola di sicurezza e confrontato con l'indicazione del manometro.\nProve e visite regolamentari programmate; lavaggio della caldaia.\nLa caldaie e i forni delle locomotive sono sottoposti a visite e prove definite e regolamentate da apposite normative prima di essere immesse nell'esercizio regolare; si distinguono principalmente due tipi di prova, quella a freddo e quella a caldo.\nLa prova a freddo si esegue pompando acqua fredda in caldaia fino a una certa pressione, maggiore di quella di funzionamento e stabilita dalle normative specifiche, mediante un manometro campione. Ci\u00f2 garantisce che la caldaia possa essere utilizzata alla pressione di esercizio in tutta sicurezza.\nLa prova a caldo si svolge portando la caldaia alla sua massima pressione di lavoro e riscontrandone il regolare funzionamento degli apparecchi di sicurezza.\nPer ragioni legate alla sicurezza di esercizio e per prolungare la vita lavorativa di una caldaia si programma un ciclo regolare di spegnimenti e di messe in pressione; di massima la caldaia si tiene in accensione per circa otto-dieci giorni e poi viene lasciata raffreddare sufficientemente per il lavaggio della caldaia. \nLe locomotive preservate a scopo storico non sono di solito mantenute continuamente in vapore per cui l'intervallo di spegnimento e il lavaggio possono essere programmati diversamente a quindici, trenta, ma anche a 180 giorni\nil procedimento inizia con lo scarico della caldaia mentre permane ancora una leggera pressione, poi di tutta l'acqua attraverso il rubinetto di scarico; questo serve all'eliminazione corrente dei fanghi accumulati e allo scarico completo. Vengono aperte anche le portine di lavaggio di caldaia e focolare; vengono poi pulite tutte le superfici interne utilizzando un getto d'acqua ad alta pressione e raschietti di metallo tenero. Le zone particolarmente sensibili alle incrostazioni, come la volta del focolare e gli stretti spazi intorno sono tenuti in particolare attenzione. L'interno della caldaia \u00e8 controllato a vista attraverso i fori di spia, un controllo particolare avviene per verificare l'integrit\u00e0 della volta del focolare, dei tubi di fumo accertando l'assenza di cretti o screpolature delle piastre tubiere della caldaia. Il vetro di ispezione e i tappi fusibili dovranno essere puliti; se il tappo fusibile ha segni di calcinazione l'elemento deve essere sostituito.\nNel rimontaggio occorre prestare attenzione a che i tappi filettati siano ben posti nei loro fori originali. \nNelle strutture di grande manutenzione la caldaia, dopo il lavaggio, viene riempita con acqua molto calda da alimentazione esterna per riportare la locomotiva inl servizio il pi\u00f9 rapidamente possibile.\nRevisione periodica.\nIn genere la revisione che pu\u00f2 essere su base annua avviene con la rimozione delle lamiere che costituiscono la fodera esterna del corpo cilindrico per controllare lo stato eventuale di corrosione; si controlla lo stato delle lamiere del focolaio soggetto a corrosione sia a causa delle alte temperature che dei gas spesso solforici emessi dal carbone nonch\u00e9 lo stato del fascio tubiero. Si passa anche alla verifica degli accessori, quali iniettori, valvole di sicurezza e manometro. Le tubazioni di rame a pressione possono soffrire di incrudimento in uso e diventare pericolosamente fragili per cui pu\u00f2 essere necessario il trattamento di ricottura prima del rimontaggio. Una prova di pressione a freddo su caldaia e tubazione completa la revisione.\nGrande Riparazione.\nNel Regno Unito l'intervallo massimo tra le revisioni complete \u00e8 dieci anni. Per consentire un controllo completo della caldaia questa viene sollevata dal telaio della locomotiva e rimosso l'isolamento termico. Tutti i tubi di fiamma vengono rimossi per il controllo o la sostituzione. Tutti i raccordi vengono rimossi per revisione. Prima di tornare ad utilizzarli un esaminatore qualificato verificher\u00e0 l'idoneit\u00e0 della caldaia al servizio rilasciando un certificato di sicurezza valido dieci anni.\nNorme similari valgono anche per le altre nazioni."}
{"id": "3017959", "revid": "110157", "url": "https://it.wikipedia.org/wiki?curid=3017959", "title": "Chinkultic", "text": "Chinkultic \u00e8 un sito archeologico di dimensioni modeste che si trova nello Stato di Chiapas, in Messico, a 56\u00a0km dalla citt\u00e0 moderna di Comit\u00e1n. La citt\u00e0 pre-colombiana venne costruita dalla civilt\u00e0 Maya. La citt\u00e0 fior\u00ec culturalmente nell'et\u00e0 classica, dal III al IX secolo. La maggior parte delle sculture venne prodotta negli ultimi 300 anni di questo periodo, con le iscrizioni geroglifiche datate dal 591 all'897. L'occupazione del sito continu\u00f2 fino al XIII secolo.\nIl sito possiede alcune piramidi tempio e altre 200 piccole costruzioni. Vi sono alcune stele che mostrano i governatori della citt\u00e0.\nNella zona \u00e8 presente un campo da gioco della palla, finito il 21 maggio 591 secondo quanto scritto su un segno.\nLe prime descrizioni del sito vennero fatte da Edward Seler nel tardo XIX secolo. Un'altra descrizione dettagliata venne fatta da Enrique Juan Palacios nel 1926.\nLe prime investigazioni nel sito vennero fatte nel 1966, sotto la direzione di Stephan F. de Borhegyi del museo di Milwaukee.\nA partire dal 1970, altri scavi vennero fatti e furono restaurati alcuni edifici.\nIl sito \u00e8 aperto ai turisti, e fa parte del parco nazionale Lagunas de Montbello.\nGalleria d'immagini.\nChinkultic"}
{"id": "3017960", "revid": "110157", "url": "https://it.wikipedia.org/wiki?curid=3017960", "title": "Edzn\u00e1", "text": "Edzn\u00e1 (pronuncia spagnola americana ) \u00e8 un sito archeologico maya situato nello Stato messicano di Campeche.\nLa costruzione pi\u00f9 importante della zona \u00e8 il tempio principale. Costruito su una piattaforma alta 40 metri, permette di avere una visione ampia dell'ambiente circostante. Edzn\u00e1 era gi\u00e0 abitata nel 400 a.C. e venne abbandonata nel 1500. Nel periodo tardo classico Edzn\u00e1 faceva parte della polis di Calakmul.\nIl sito \u00e8 aperto alle visite turistiche."}
{"id": "3017961", "revid": "433605", "url": "https://it.wikipedia.org/wiki?curid=3017961", "title": "Komchen", "text": "Komch\u00e9n \u00e8 una comunit\u00e0 nella municipalit\u00e0 di M\u00e9rida nello stato dello Yucat\u00e1n, in Messico. Komch\u00e9n si trova a 15 km a nord della citt\u00e0. \nStoria pre-colombiana.\nKomch\u00e9n \u00e8 anche il luogo in cui si trova un sito archeologico Maya, vicino a Dzibilchalt\u00fan. Komch\u00e9n venne occupato durante il periodo Medio Preclassico. Inizialmente era una piccola comunit\u00e0 di persone, con capanne fatte di materiale deperibile. Il sito divent\u00f2 una comunit\u00e0 pi\u00f9 grande durante il Tardo Preclassico, raggiungendo l'apice dell'importanza tra il 350 e il 150 a.C. quando vennero usate pietre per costruire monumenti. Il sito venne abbandonato alla fine del Tardo Preclassico, nel 250 d.C. In seguito la zona venne occupata di nuovo dalla gente del centro di Dzibilchaltun, che si stava espandendo.\nGli scavi archeologici del sito iniziarono intorno agli anni '80, con un progetto di ricerca diretto da E. Wyllys Andrews V del Middle American Research Institute (MARI) dell'Universit\u00e0 di Tulani. La ricerca ha reso possibile lo studio di 1000 strutture residenziali su un'area di 2 km\u00b2, tra cui un gruppo di grandi piattaforme, la pi\u00f9 alta delle quali misura 8 metri, e un sacb\u00e9."}
{"id": "3017964", "revid": "599013", "url": "https://it.wikipedia.org/wiki?curid=3017964", "title": "Joe DeLamielleure", "text": "Carriera.\nLa carriera ad alto livello di DeLamielleure inizi\u00f2 alla Michigan State University e durante la sua permanenza nel football universitario fu nominato nella formazione All-American e tre volte nella All-Big Ten.\nScelto al primo giro (26\u00ba posto assoluto) del Draft NFL 1975 dai Buffalo Bills, DeLamielleure rischi\u00f2 seriamente di non veder iniziare la sua carriera nel football professionistico: alle visite mediche gli venne infatti riscontrata un'aritmia che ne avrebbe posto a rischio la salute; successivi esami pi\u00f9 approfonditi stabilirono per\u00f2 che il rischio era sostanzialmente nullo e pot\u00e9 cos\u00ec avere inizio una carriera in cui ottenne molti riconoscimenti.\nAi Bills disput\u00f2 sette stagioni, dal al , prima di essere ceduto nel al Cleveland Browns, con i quali disput\u00f2 altre cinque stagioni. Nel torn\u00f2 infine ai Buffalo Bills, per concludere la carriera dove l'aveva iniziata.\nNotevole il fatto che nelle sue tredici stagioni in NFL DeLamielleure non salt\u00f2 mai una sola partita, riuscendo a collezionare ben 185 presenze consecutive. \nStatistiche.\nAll'epoca la National Football League non compilava statistiche dettagliate per gli uomini di linea ma DeLamielleure fu il primo a bloccare per un corridore che superasse le 2.000 yard corse e per un quarterback che superasse le 4.000 yard lanciate in una stagione."}
{"id": "3017968", "revid": "767487", "url": "https://it.wikipedia.org/wiki?curid=3017968", "title": "Siyanda Xulu", "text": "Caratteristiche tecniche.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nCarriera.\nClub.\nDopo aver giocato per diversi anni nel Mamelodi Sundowns (con complessive 72 presenze e 4 reti), nel 2012 viene acquistato dal Rostov, squadra militante nella massima serie russa.\nNazionale.\nIl 15 giugno 2012 esordisce con la Nazionale maggiore del suo Paese, in una partita amichevole vinta per 3-0 contro il Gabon."}
{"id": "3017970", "revid": "110157", "url": "https://it.wikipedia.org/wiki?curid=3017970", "title": "Janov (Moravia-Slesia)", "text": " Janov (in tedesco \"Johannesthal\", in polacco \"Jan\u00f3w\") \u00e8 una citt\u00e0 ceca del distretto di Brunt\u00e1l, nella regione di Moravia-Slesia.\nIl comune ricopre una superficie di 11,01 km\u00b2 e nel 2010 contava una popolazione di 332 abitanti.\nStoria.\nAl censimento austro-ungarico del 1910 contava 1.341 abitanti, nella pressoch\u00e9 totalit\u00e0 di lingua tedesca.\nHa ottenuto lo status di citt\u00e0 nel 2007."}
{"id": "3017971", "revid": "110157", "url": "https://it.wikipedia.org/wiki?curid=3017971", "title": "Chicann\u00e1", "text": "Chicann\u00e1 fu una citt\u00e0 Maya costruita nel periodo classico. Il sito si trova a due chilometri a ovest di Bec\u00e1n nello stato messicano di Campeche. Chicann\u00e1 fu abitata dal 300 al 1100. Chicann\u00e1 \u00e8 un sito in cui vi sono diversi stili architetturali. Le costruzioni variano in tre stili, R\u00edo Bec, Chenes, e Puuc. Non ci sono piramidi ma solo piccole costruzioni con decorazioni e ornamenti. Probabilmente fu una cittadella residenziale per le \u00e9lite della regione."}
{"id": "3017983", "revid": "767487", "url": "https://it.wikipedia.org/wiki?curid=3017983", "title": "Antocianidina", "text": "Le antocianidine sono una classe di coloranti vegetali. Costituiscono gli agliconi, ovvero la parte priva della molecola zuccherina, degli antociani.\nLa cannella \u00e8 l'alimento a pi\u00f9 alto contenuto di proantocianidine (8100 mg per 100 g), seguita da cacao in polvere (1373 mg), dalla aronia frutto fresco(800 mg per 100 g) e in quantit\u00e0 simili (circa 500 mg) in fave rosse, nocciole, mirtillo rosso e nero.\nLe antocianidine svolgono una funzione preventiva del cancro perch\u00e9 sono antiossidanti e impediscono l'angiogenesi, ossia la formazione nelle cellule tumorali di vasi capillari che apportano ossigeno e nutrienti necessari ai piccoli tumori per crescere e riprodursi.\nAronia (800 mg ogni 100grammi), fragole (140 mg ogni 100 grammi), lamponi (30 ogni 100 grammi), more e noci hanno molte meno antocianidine, ma contengono acido ellagico (circa 20 mg) che \u00e8 altrettanto efficace contro la vascolarizzazione del tumore, e in aggiunta impedisce a sostanze potenzialmente cancerogene di diventare tossiche e legarsi al DNA."}
{"id": "3017984", "revid": "1013865", "url": "https://it.wikipedia.org/wiki?curid=3017984", "title": "Azua de Compostela", "text": "Azua de Compostela, o semplicemente Azua \u00e8 un comune della Repubblica Dominicana di 91.395 abitanti, situato nella Provincia di Azua, di cui \u00e8 capoluogo. Comprende, oltre al capoluogo, otto distretti municipali: Barro Arriba, Las Bar\u00edas-La Estancia, Los Jovillos, Barreras, Do\u00f1a Enma Balaguer, Las Lomas, Clavellina e Puerto Viejo-Los Negros.\nGeografia fisica.\nLa citt\u00e0 \u00e8 un centro urbano e commerciale sulla costa meridionale della Repubblica Dominicana. Si trova 97\u00a0km a sud ovest di Santo Domingo, nella regione amministrativa di El Valle. Le parole \"Compostela\", sembra voler dire \"Campo delle Stelle\", dal latino \"campus stellae\".\n\u00c8 una citt\u00e0 calda e secca, la sua temperatura media \u00e8 di 26\u00a0\u00b0C e precipitazioni annue sono di 630\u00a0mm."}
{"id": "3017989", "revid": "767487", "url": "https://it.wikipedia.org/wiki?curid=3017989", "title": "Passage of Time", "text": "Passage of Time \u00e8 un album del sassofonista jazz Joshua Redman, registrato nel giugno del 2000 e pubblicato nel 2001.\nTutti i brani sono stati composti e arrangiati da Redman stesso."}
{"id": "3017992", "revid": "709565", "url": "https://it.wikipedia.org/wiki?curid=3017992", "title": "Naachtun", "text": "Naachtun \u00e8 un sito archeologico della civilt\u00e0 Maya, che si trova sul perimetro nord-ovest del bacino di Mirador nelle terre pianeggianti del Guatemala. Naachtun fu un centro importante della regione nel periodo tardo Formativo.\nLe rovine vennero riscoperte e documentate nel 1922 dall'archeologo Sylvanus Morley. Il nome \"Naachtun\" venne dato al sito da Morley, usando una fusione di parole Maya che significano \"pietre distanti\". Il suo nome antico era Masuul. Il sito \u00e8 tuttora sotto osservazione da parte dell'universit\u00e0 di Calgary. Il sito fu un collegamento tra Tikal e Calakmul, le due citt\u00e0 pi\u00f9 potenti nella regione nel periodo Classico. Massul fu probabilmente una specie di terreno neutrale dove i parlamentari delle due citt\u00e0 si incontravano per discutere di possibili trattati di pace. \u00c8 stata trovata una stele che rappresenta la Signora di Tikal. Vi sono alcune piramidi-tempio, sacb\u00e9, e due campi da gioco della palla."}
{"id": "3018003", "revid": "123546142", "url": "https://it.wikipedia.org/wiki?curid=3018003", "title": "Rai Mux A", "text": ""}
{"id": "3018010", "revid": "1869172", "url": "https://it.wikipedia.org/wiki?curid=3018010", "title": "Common Rider/Against All Authority", "text": "Common Rider/Against All Authority Split \u00e8 un album split dei gruppi musicali statunitensi Against All Authority e Common Rider, pubblicato nel 2005 due anni dopo lo scioglimento dei Common Rider.\nTracce.\n\"War Machine Breakdown\" \u00e8 presente anche nell'album \"The Restoration of Chaos &amp; Order\", degli Against All Authority.\nLe canzoni dei Common Rider presenti in questa pubblicazione altro non sono che delle tracce escluse dal loro precedente album studio, \"This is Unity Music\", del 2002."}
{"id": "3018012", "revid": "386562", "url": "https://it.wikipedia.org/wiki?curid=3018012", "title": "Common Rider/Against All Authority Split", "text": ""}
{"id": "3018016", "revid": "120057474", "url": "https://it.wikipedia.org/wiki?curid=3018016", "title": "Lucas Jennis", "text": "Vita.\nIl padre, Lucas Jennis il Vecchio (1575-1606), suo omonimo, era un ricco orafo, gioielliere e incisore calvinista originario della citt\u00e0 di Bruxelles, dalla quale era fuggito per riparare nella luterana Francoforte a causa della persecuzione nei confronti dei calvinisti nelle Fiandre spagnole di Carlo V.\nIl padre di Jennis mor\u00ec nel 1606. Un anno dopo la madre, rimasta vedova, spos\u00f2 Johann Israel de Bry (1565-1609) sicch\u00e9 Jennis entr\u00f2 a far parte della famiglia di quest'ultimo, i cui componenti, tra cui Johann Theodor de Bry, erano esperti incisori che gli trasmisero la loro arte.\nOpere.\nOltre che come incisore, Jennis svolse soprattutto attivit\u00e0 editoriale a partire dal 1616, operando ad Oppenheim e Francoforte. In questo periodo ha pubblicato gran parte delle opere alchemiche di Michael Maier, Johann Daniel Mylius, Daniel Stolz von Stolzenberg, Thomas Norton e molti altri.\nIl suo lavoro ebbe un influsso rilevante sulla concezione dell'alchimia del diciassettesimo secolo, che vide la stampa di un numero senza precedenti di testi alchemici. Celebri furono le sue incisioni su rame raffiguranti immagini ed emblemi ermetici, utilizzati per trasmettere pittoricamente i simboli e le idee dell'alchimia.\nSue sono anche le incisioni dell'edizione del 1625 dell'opera di Lambspringk, \"De Lapide Philosophico\", compresa nel \"Musaeum Hermeticum\", riedita nel 1677."}
{"id": "3018018", "revid": "12760", "url": "https://it.wikipedia.org/wiki?curid=3018018", "title": "Orangotango", "text": ""}
{"id": "3018020", "revid": "729019", "url": "https://it.wikipedia.org/wiki?curid=3018020", "title": "Contrazioni di Braxton Hicks", "text": "Le contrazioni di Braxton Hicks sono contrazioni uterine che compaiono durante la gravidanza e favoriscono la circolazione uterina. Prendono il nome dal medico che per primo, nel 1872, le identific\u00f2 e descrisse: John Braxton Hicks.\nDescrizione.\nLe contrazioni di Braxton Hicks consistono in indurimenti isolati e non ritmici della muscolatura uterina del tutto fisiologici e che, al contrario delle contrazioni che avvengono durante il travaglio, non sono dolorosi o solo raramente lo sono e non modificano la cervice. Le contrazioni possono essere di entit\u00e0 cos\u00ec lieve che a volte non vengono avvertite dalle gestanti.\nLe variabili che permettono alla contrazione di essere avvertita dalla donna sono numerose e possono dipendere dalla costituzione della donna, dal suo peso e dalla sua soglia del dolore. Possono essere avvertite in corrispondenza della crescita del feto o pi\u00f9 frequentemente da un suo movimento repentino, possono comparire spontaneamente con il fine di ravvivare la circolazione uterina oppure essere la risposta ad un urto, uno stress o ad una stimolazione sessuale. La presenza di una vescica piena pu\u00f2 gravare sull'utero innescando le contrazioni."}
{"id": "3018031", "revid": "767487", "url": "https://it.wikipedia.org/wiki?curid=3018031", "title": "Lambspringk", "text": "Ipotesi biografiche.\nMancano notizie attendibili sulla sua vita: secondo Karl Christoph Schmieder potrebbe trattarsi di un monaco benedettino dell'abbazia di Lammspring, cos\u00ec chiamata dal nome di un ruscello, Lamm, la cui sorgente si trova entro i confini dell'abbazia stessa. Secondo John Ferguson, invece, potrebbe trattarsi di un nobile.\nSecondo Ren\u00e9 Alleau, le variazioni dell'ortografia del suo nome indicherebbero che Lamspring \u00e8 uno pseudonimo cabalistico formato dal tedesco \"lam\" (\u00abagnello\u00bb) e \"springen\" (\u00abzampillo\u00bb), che egli interpreta come un'allusione alla fontana della giovinezza.\nL'opera.\nL'unica sua opera di cui si hanno notizie \u00e8 il \"De Lapide Philosophico\", un poema alchemico circolato sotto forma di manoscritti in lingua tedesca, e pubblicato per la prima volta in latino, senza figure, da Nicolas Barnaud alla fine del XVI secolo, all'interno della sua collezione \"Triga Chemica\" (Leida 1599).\nAltre edizioni furono pubblicate nel 1607 con figure riprese da un manoscritto di Nicolaus Majus, poi nel 1625 dall'editore Johannes Grasshoff all'interno dell'antologia tedesca \"Dyas Chymica Tripartita\", e sempre nel 1625 da Lucas Jennis nel \"Musaeum Hermeticum\". Quest'ultima edizione di Jennis era accompagnata da quindici figure o emblemi, e specificava che il testo latino derivava da una traduzione di Nicolas Barnaud dal tedesco; fu ristampata nel 1678.\nGli emblemi di Jennis trattano dell'arte alchimistica volta a produrre la pietra filosofale, con la quale trasmutare i metalli e realizzare la medicina universale o panacea. Gli emblemi da 1 a 8 includono allegorie come immagini di pesce, unicorno, leone, cane, cervo, leonessa e lupo, quelli a partire dal numero 9 mostrano trasformazioni alchemiche riguardanti il corpo, l'anima, e lo spirito."}
{"id": "3018033", "revid": "767487", "url": "https://it.wikipedia.org/wiki?curid=3018033", "title": "John Braxton Hicks", "text": "Condusse numerosi studi sul feto e fu il primo ad identificare, descrivere e studiare un particolare tipo di contrazioni tipiche della gestazione e diverse da quelle del travaglio che oggi portano il suo nome - contrazioni di Braxton Hicks."}
{"id": "3018038", "revid": "1603714", "url": "https://it.wikipedia.org/wiki?curid=3018038", "title": "Pellestrina (Venezia)", "text": "Pellestrina (\"Pe\u0142estrina\" in dialetto locale) \u00e8 una localit\u00e0 del comune di Venezia, centro principale dell'omonima isola lagunare.\nAppartiene alla municipalit\u00e0 di Lido-Pellestrina.\nStoria.\nLa storia del paese \u00e8 comune a quella degli abitati dell'isola. Completamente distrutta durante la Guerra di Chioggia, il 1\u00ba luglio del 1380 il doge Andrea Contarini ne avvi\u00f2 la ricostruzione inviando a tale scopo quattro famiglie chioggiotte (Vianello, Busetto, Scarpa e Zennaro). Tutt'oggi questi sono i cognomi pi\u00f9 diffusi dell'isola, e \"Busetti\", \"Vianelli\", \"Zennari\" e \"Scarpa\" sono anche i quattro \"sestieri\" in cui, da sud a nord, si divide il centro abitato.\nSociet\u00e0.\nEvoluzione demografica.\nLa seguente tabella riporta l'evoluzione demografica del comune di Pellestrina sino alla sua soppressione nel 1923."}
{"id": "3018039", "revid": "121272630", "url": "https://it.wikipedia.org/wiki?curid=3018039", "title": "F\u0259xr\u0259ddin Manafov", "text": "Biografia.\n\u00c8 nato a Khankandi. La sua famiglia emigr\u00f2 a Baku quando aveva circa cinque anni. Fece la sua prima apparizione cinematografica nel 1978. Nel 1980, Manafov ottenne la laurea presso l'Azerbaijan State University of Culture and Arts ed inizi\u00f2 a lavorare per l\"'Azerbaijanfilm\"."}
{"id": "3018041", "revid": "110157", "url": "https://it.wikipedia.org/wiki?curid=3018041", "title": "B\u0159ezov\u00e1 (Sokolov)", "text": "B\u0159ezov\u00e1 (in tedesco: \"Br\u00f6sau\" o anche \"Pr\u00f6sau\") \u00e8 una citt\u00e0 della Repubblica Ceca facente parte del distretto di Sokolov, nella regione di Karlovy Vary."}
{"id": "3018042", "revid": "183483", "url": "https://it.wikipedia.org/wiki?curid=3018042", "title": "G65.2 +5.7", "text": ""}
{"id": "3018044", "revid": "287204", "url": "https://it.wikipedia.org/wiki?curid=3018044", "title": "Brezova", "text": ""}
{"id": "3018046", "revid": "76963", "url": "https://it.wikipedia.org/wiki?curid=3018046", "title": "Donald Alarie", "text": ""}
{"id": "3018048", "revid": "122882952", "url": "https://it.wikipedia.org/wiki?curid=3018048", "title": "Santa Cruz de Barahona", "text": "Santa Cruz de Barahona \u00e8 un comune della Repubblica Dominicana nella Provincia di Barahona, di cui \u00e8 capoluogo. Comprende, oltre al capoluogo, due distretti municipali: El Cach\u00f3n e La Gu\u00e1zara.\nLa citt\u00e0 \u00e8 una delle pi\u00f9 importanti dell'isola, con un porto molto attivo e un aeroporto internazionale intitolato alla memoria dell'attrice Mar\u00eda Montez, nata a Santa Cruz de Barahona.\nL'economia si basa sulle molte attrazioni di ecoturismo, la citt\u00e0 \u00e8 un centro di produzione dello zucchero ed \u00e8 attiva anche la produzione industriale.\nNome.\nLa citt\u00e0 deve il suo nome al conte spagnolo Santa Cruz de Barahona, che vi si stabil\u00ec quando era ancora spopolata. Secondo un'altra versione il nome deriverebbe dall'unione della parole \"Bah\u00eda\" e \"Honda\", anche se la versione pi\u00f9 accreditata \u00e8 la prima.\nStoria.\nDal XVII secolo la regione venne occupata da pescatori e tagliaboschi. Quando Toussaint L'Ouverture prese la parte orientale dell'isola di Hispaniola in nome della Francia, ordin\u00f2, nel 1802, che venisse edificata la citt\u00e0 di Barahona come parte della provincia di Ozama. Dopo l'indipendenza nel 1844, Barahona divenne un avamposto militare della provincia di Azua. Nel 1858, Barahona divenne comune e in seguito alla costituzione della provincia di Barahona, avvenuta nel 1881, ne divenne il capoluogo.\nGeografia fisica.\nClima.\nSecondo la classificazione dei climi di K\u00f6ppen il clima della citt\u00e0 \u00e8 un tipico clima tropicale della savana \nLa temperatura media annuale \u00e8 di 26 gradi centigradi, con una piovosit\u00e0 media annua di 655/2296 millimetri."}
{"id": "3018051", "revid": "729019", "url": "https://it.wikipedia.org/wiki?curid=3018051", "title": "Stazione di Scorcetoli", "text": "La stazione di Scorcetoli \u00e8 una fermata ferroviaria posta sulla linea Pontremolese.\n\u00c8 situata in localit\u00e0 Cantiere e serve il centro abitato di Scorcetoli, frazione del comune di Filattiera.\nStoria.\nLa stazione di Scorcetoli venne attivata il 15 novembre 1888, in concomitanza con l'apertura del tronco ferroviario da Pontremoli a Vezzano Ligure. Successivamente venne declassata a semplice fermata e quindi privata del secondo binario, originariamente utilizzato per l'effettuazione di incroci e precedenze.\nStrutture e impianti.\nLa fermata dispone di un fabbricato viaggiatori e di una banchina che serve l'unico binario di corsa. \u00c8 presente una piccola sala di attesa dotata di panchine ed obliteratrici automatiche. Non sono presenti servizi igienici (chiusi) e pensiline.\nIl secondo binario, che gi\u00e0 nel 1992 risultava scollegato, venne rimosso completamente agli inizi degli anni duemila, insieme alla relativa banchina ed attraversamento a raso.\nVi era anche un binario di scalo, anch'esso gi\u00e0 smantellato nel 1992, del quale rimaneva solo un deviatoio nei pressi del passaggio a livello adiacente alla fermata.\nTale binario partiva dall'impianto e terminava in sede ribassata rispetto al binario della linea nei pressi di un ponte in direzione Parma. Un altro binario attualmente inutilizzato (ma al 2014 ancora esistente) era impiegato come asta di raccordo e si diramava da quello di scalo per terminare sopraelevato dietro la stazione.\nServizi.\nLa stazione dispone di:\nMovimento.\nLa fermata \u00e8 scarsamente utilizzata, ed \u00e8 attualmente servita da quattro coppie di treni giornalieri."}
{"id": "3018054", "revid": "599013", "url": "https://it.wikipedia.org/wiki?curid=3018054", "title": "B\u0159ezov\u00e1", "text": ""}
{"id": "3018057", "revid": "1543377", "url": "https://it.wikipedia.org/wiki?curid=3018057", "title": "Storia futura (Heinlein)", "text": "La Storia futura (\"Future History\") \u00e8 un ciclo di narrativa fantascientifica di Robert A. Heinlein che descrive un futuro immaginario della specie umana dalla met\u00e0 del Ventesimo secolo fino agli inizi del ventitreesimo secolo tramite una serie di racconti e romanzi. Il termine \"Future History\" (storia futura) fu coniato da John W. Campbell, Jr. nel numero di febbraio 1941 della rivista pulp \"Astounding Science Fiction\". Campbell pubblic\u00f2 una prima bozza della cronologia di Heinlein, impiegata per scrivere le opere che compongono il ciclo, nel numero di marzo 1941.\nHeinlein scrisse la maggior parte dei racconti appartenenti alla \"Future History\" all'inizio della sua carriera, tra il 1939-1941 e il 1945-1950. La maggior parte dei racconti scritti prima del 1967 sono stati raccolti nell'antologia \"La storia futura\" (\"The Past Through Tomorrow\"), che contiene anche la versione definitiva della cronologia, con leggere modifiche apportate dall'autore per aggiornare ed uniformare i racconti. \nQuesta raccolta non include \"Universe\" e \"Common Sense\"; essi vennero pubblicati separatamente col titolo \"Universo\".\nLa \"Future History\" ricevette una nomination per il premio Hugo come \"migliore serie di tutti i tempi\" nel 1966, assieme alla serie di \"Barsoom\" di Edgar Rice Burroughs, alla serie dei \"Lensman\" di E. E. Smith, al \"Ciclo della Fondazione\" di Isaac Asimov, e a \"Il Signore degli Anelli\" di J. R. R. Tolkien, ma venne battuta dal ciclo della \"Fondazione\" di Asimov.\nDefinizione.\nPer quanto tutti i racconti inclusi nella raccolta \"La storia futura\" (\"The Past Through Tomorrow\") appartengano indubbiamente al ciclo della Future History, gli studiosi di Heinlein concordano sul fatto che alcuni racconti che non sono stati inclusi nella raccolta appartengono di fatto alla Future History, mentre alcuni che sono stati inclusi si collegano in modo piuttosto debole al ciclo.\nJames Gifford aggiunge anche \"Lazarus Long l'immortale\", che fu pubblicato dopo \"The Past Through Tomorrow\", come anche \"Fiat Lux\", che non fu incluso in \"The Past Through Tomorrow\", probabilmente perch\u00e9 non piaceva al curatore della raccolta o perch\u00e9 lo stesso Heinlein lo reputava inferiore agli altri racconti. Ad ogni modo, l'autore stesso considerava \"Lazarus Long, l'immortale\" un caso limite. Egli considerava \"Il numero della bestia\", \"Il gatto che attraversa i muri\" e \"Oltre il tramonto\" connessi in modo troppo debole alla Future History perch\u00e9 venissero inclusi nella raccolta.\nBill Patterson include \"Oltre il tramonto\", perch\u00e9 le discrepanze tra questo romanzo e gli altri facenti parte della Future History si spiegherebbero assegnando il romanzo allo stesso \"aggregato di cronologie correlate\" nel multiverso di \"World as Myth\" (nel romanzo \"Il numero della bestia\"). Patterson elenca comunque alcuni racconti che secondo lui non furono affatto scritti per entrare pienamente nella Future History, anche se vennero infine inclusi in \"The Past Through Tomorrow\": \"La linea della vita\" (che Heinlein scrisse prima di pubblicare il diagramma della Future History), \"Minaccia dalla Terra\", \"Il fiore dell'oblio\" e i racconti originalmente pubblicati sul \"Saturday Evening Post\" (\"Gente di domani\", \"Come \u00e8 bello ritornare\", \"Le verdi colline della Terra\" e \"Le caverne di Luna City\"). Patterson concorda con Gifford che \"Fiat Lux\" dovrebbe invece essere incluso. Il racconto \"La casa nuova\" venne incluso solo nel diagramma pubblicato prima della seconda guerra mondiale, ma in seguito venne sempre escluso.\nI romanzi per adolescenti di Heinlein non collimano con lo schema della Future History. Gifford ritiene che \"nonostante i dodici romanzi per adolescenti non siano del tutto incompatibili con lo schema della Future History, non si pu\u00f2 neanche affermare che corrispondano puntualmente a quel ciclo scritto per lettori adulti. Non si riconosce spesso che in effetti i romanzi per adolescenti sono una 'Future History' ragionevolmente coerente per conto proprio... Almeno uno degli eventi pi\u00f9 importanti indicati nel diagramma della Future History, e cio\u00e8 la rivoluzione su Venere, fin\u00ec coll'essere narrata nella cornice dei romanzi per adolescenti, col titolo \"Guerra nell'infinito\". Il romanzo \"Stella variabile\", scritto da Spider Robinson sulla base dello schema dettagliato di Heinlein, incorpora alcuni elementi della Future History (ad esempio riferimenti al personaggio di Nehemiah Scudder) ma anche dell'universo dei romanzi per adolescenti (ad esempio le \"navi torcia\" (\"torch ship\") e la comunicazione telepatica pi\u00f9 veloce della luce tra gemelli). Il racconto per adulti \"La lunga veglia\", incluso nella raccolta della Future History, si collega a \"Cadetti dello spazio\" attraverso il personaggio di (John) Ezra Dahlquist, protagonista nel primo, ricordato nel secondo.\nCronologia.\nQuella riportata di seguito \u00e8 una cronologia della \"Future History\". Gli anni in cui si svolge ciascun racconto sono segnalati quando vengono esplicitati nel testo del racconto, in modo da posizionarlo nella cronologia dello schema di Heinlein. I racconti pianificati ma mai scritti vengono annotati (vedi paragrafo successivo).\nI racconti mai scritti.\nLo schema pubblicato nel 1953 nella raccolta di racconti \"Revolt in 2100\" (\"Rivolta 2100\") include diversi titoli di racconti mai scritti, che Heinlein descrive in un post scriptum. \"Fire Down Below\", avrebbe dovuto narrare una rivoluzione nell'Antartide e avrebbe dovuto svolgersi nei primi anni del XXI secolo. Altri tre racconti mai scritti coprono la storia futura che va da poco prima di \"Logica dell'impero\", all'inizio del XXI secolo, fino all'inizio di \"Rivolta 2100\". \"The Sound Of His Wings\" avrebbe dovuto coprire i primi anni di vita di Nehemiah Scudder come telepredicatore fondamentalista, fino alla sua presa del potere come Primo Profeta. \"Eclipse\" avrebbe dovuto descrivere i movimenti d'indipendenza su Marte e Venere. \"The Stone Pillow\" avrebbe dovuto raccontare la nascita del movimento di resistenza dai primi giorni della teocrazia fino all'inizio di \"Rivolta 2100\".\nQuesti racconti avrebbero dovuto essere punti chiave del ciclo della Future History, per cui Heinlein descrisse a grandi linee Nehemiah Scudder, in modo da facilitare la visualizzazione del suo regno: una combinazione di Giovanni Calvino, Girolamo Savonarola, Joseph Franklin Rutherford e Huey Long. La sua ascesa al potere inizi\u00f2 quando un'appartenente al suo gregge, la vedova di un milionario che aveva disapprovato la predicazione di Scudder, mor\u00ec e lasci\u00f2 al predicatore danaro sufficiente a creare una rete televisiva. Scudder si associ\u00f2 successivamente con un ex senatore degli Stati Uniti e assunse un pubblicitario. Presto divenne famoso tra i lavoratori vincolati su Venere, quando questi ultimi cominciarono a vederlo come una figura messianica. Scudder disponeva anche di un apparato paramilitare: una ricreazione del Ku Klux Klan sotto altro nome. \"Si vers\u00f2 sangue nei seggi elettorali e nelle strade, ma Scudder vinse le elezioni. Quelle successive non si svolsero mai\". Nonostante questo periodo fosse parte integrante della diaspora umana che sarebbe seguita diversi secoli dopo, Heinlein dichiar\u00f2 che non aveva mai potuto scrivere questi racconti perch\u00e9 in essi Scudder figurava in modo cospicuo; e lo scrittore \"lo detestava troppo radicalmente\".\nNehemiah Scudder appare gi\u00e0 nel primissimo romanzo di Heinlein \"A noi vivi\" (scritto tra il 1938 e il 1939, ma pubblicato solo postumo nel 2003). L'inizio della carriera di Scudder per come viene descritto in quel libro \u00e8 virtualmente identico a quanto sopra riportato, ma con una differenza cruciale; nella prima versione Scudder viene fermato all'ultimo momento da una contro-mobilitazione dei libertarianisti, e nonostante l'intimidazione degli elettori Scudder riesce ad assicurarsi solamente il Tennessee e l'Alabama. In effetti, il regime Libertarianista che raggiunge il suo pieno sviluppo nel 2086 in quel libro nacque in diretta reazione al tentativo da parte di Scudder di imporre costumi puritani sull'intera societ\u00e0 americana.\nMondo come Mito.\nMondo come Mito (\"World as Myth\") \u00e8 un'idea, che Heinlein ha chiamato anche solipsismo panteistico, secondo la quale gli universi vengono creati dall'atto di immaginarli, cos\u00ec che da qualche parte (per esempio) il Paese di Oz \u00e8 reale.\nIl multiverso di \"World as Myth\" \u00e8 un \"aggregato di cronologie correlate\" tra le quali si muove Lazarus Long e caratterizzate da viaggi nel tempo, dimensioni parallele, amore libero, incesto volontario.\nI libri del ciclo sono \"I figli di Matusalemme\" (1958), \"Lazarus Long, l'immortale\" 1973, e soprattutto \"Il numero della bestia\" (1980), \"Il gatto che attraversa i muri\" (1985) e \"Oltre il tramonto\" (1987); tutti fanno parte del ciclo della \"Storia futura\".\nIl tema viene pienamente sviluppato nelle ultime tre opere; probabilmente anche \"Operazione domani\" (1982) e \"Il pianeta del miraggio\" (\"Job: A Comedy of Justice\", 1984), scritti negli stessi anni, fanno parte del ciclo in termini di materiale tematico, tuttavia Heinlein mor\u00ec prima di rendere espliciti i collegamenti, se \u00e8 mai esistiti.\nIl concetto di \"multiverso\" \u00e8 esplorato per la prima volta da Heinlein in \"Altroquando\" (1941)."}
{"id": "3018059", "revid": "1921556", "url": "https://it.wikipedia.org/wiki?curid=3018059", "title": "Prozio (chimica)", "text": "Il prozio (dal greco \"\u03c0\u03c1\u1ff6\u03c4\u03bf\u03c2\", primo) \u00e8 un isotopo stabile dell'idrogeno (simbolo 1H), il cui nucleo \u00e8 costituito unicamente da un protone.\nEssendo l'isotopo largamente pi\u00f9 diffuso (99,985%) dell'elemento pi\u00f9 comune, rappresenta la forma chimica pi\u00f9 abbondante dell'universo, oltre che la pi\u00f9 semplice; per la stessa ragione le propriet\u00e0 dell'idrogeno si intendono riferite comunemente al prozio. La sua presenza pi\u00f9 comune sulla Terra \u00e8 nella molecola dell'acqua."}
{"id": "3018064", "revid": "729019", "url": "https://it.wikipedia.org/wiki?curid=3018064", "title": "Assedio di Kenilworth", "text": "L'assedio di Kenilworth (giugno - dicembre 1266) fu un assedio di sei mesi della Seconda guerra dei baroni, mosso contro il castello di Kenilworth. Fu uno dei pochi assedi della guerra.\nLo scenario.\nLe forze del re Enrico III d'Inghilterra avevano gi\u00e0 sconfitto quelle di Simone V di Montfort durante la battaglia di Evesham (agosto 1265). Il Montfort era caduto in battaglia e suo fratello aveva acconsentito ad arrendersi nel dicembre dello stesso anno, a Northampton. Egli aveva acconsentito anche alla resa di Kenilworth, il rifugio dei lealisti dei baroni, e lettere erano state inviate alla guarnigione del castello affinch\u00e9 si convincessero ad arrendersi. Tuttavia, le forze del castello di Kenilworth rigettarono le richieste del Montfort, prima nel dicembre, poi nel marzo del 1266, la seconda volta mozzando la mano all'emissario del re.\nLe difese del castello di Kenilworth.\nIl castello di Kenilworth possedeva una formidabile struttura difensiva di grande spessore; una delle maggiori difese era una chiusa a sud del castello, posta trasversalmente ad una strada sopraelevata, che si sviluppava dall'ingresso sino alla corte del castello. Dietro la chiusa vi era un lago artificiale che cingeva il lato occidentale e quello meridionale del castello, proteggendolo da un attacco via terra. Fossati lungo il lato nord ed una seconda vasca d'acqua su quello est estendevano la protezione del castello circondandolo.\nL'assedio.\nI preparativi per l'assedio furono rimandati dal dicembre del 1265 al 24 maggio dell'anno seguente, quando l'assedio vero e proprio ebbe inizio. La guarnigione del castello era piuttosto numerosa, contava oltre un migliaio di uomini (circa milleduecento), piuttosto attivi nella difesa. Fuori dal castello erano collocate le truppe convocate da Enrico III, assieme al suo primogenito Edoardo ed Edmondo il Gobbo, che era stato impegnato a contenere la guarnigione del castello fino all'autunno dell'anno precedente.\nL'attacco al castello avvenne il 21 giugno. Le forze del re provarono in molti modi a prendere il castello, avvalendosi anche dell'uso di alcuni trabucchi, assieme a delle torri d'assedio. Fu anche costruito un \"ursus\", con dei compartimenti separati per gli arcieri.\nAlcune barche furono inviate da Chester per tentare di attraversare il lago artificiale a difesa del castello, ma l'operazione non riusc\u00ec. Il tempo tuttavia fu dalla parte degli assedianti: la guarnigione, fiaccata dalla mancanza di cibo, si arrese il 13 dicembre 1266, firmando il Dictum di Kenilworth."}
{"id": "3018071", "revid": "547034", "url": "https://it.wikipedia.org/wiki?curid=3018071", "title": "Magr\u00e8 (Schio)", "text": "Magr\u00e8 \u00e8 una frazione del comune di Schio, in provincia di Vicenza.\nHa costituito un comune autonomo fino al 19 maggio 1928; ha cambiato denominazione da Magr\u00e8 a Magr\u00e8 Vicentino il 6 marzo 1928.\nOrigini del nome.\nIl toponimo Magr\u00e8 avrebbe origini paleovenete: lo si rimanda a \"macru\", ovvero \"luogo che rende poco\".\nStoria.\nEpoca antica.\nSulla collina denominata Castello di Magr\u00e8 sorgeva forse l'unico luogo di culto preromano dell'Alto Vicentino: vi sono stati trovati frammenti di corna di cervo inscritte databili al III secolo a.C., da avvicinare forse al culto della dea Reitia, figura legata alla salute e alla fertilit\u00e0. Il tempietto era al centro di un'area boscosa considerata sacra. Non \u00e8 del tutto chiaro se gli abitanti fossero paleoveneti o Reti - popolazione che abitava le valli e i monti della regione alpina centro-orientale - accomunati dalla scrittura, per entrambi di derivazione etrusca.\nSono state trovate anche monete romane e tombe della stessa epoca sono state rinvenute lungo via Tuzzi, ovvero l'antica \"Pista dei Veneti\". \u00c8 stato ipotizzato che i Romani abbiano identificato Reitia con Diana e che i primi evangelizzatori abbiano sostituito le virt\u00f9 risanatrici di Reitia con il culto dei martiri e medici cristiani Leonzio e Carpoforo.\nMedioevo.\nIl colle, fortificato con un castello durante l'Alto Medioevo, fu feudo dei vescovi di Vicenza. Lo era ancora nel 1306, quando Marcabruno fu Artusio da Vivaro otteneva dal vescovo l'investitura \"de castro Belvixini et villa Turris, de castro et villa Magrade, de castro et villa Insulae \u2026 cum omnibus comitatibus et jurisdictionibus comitatuum \u2026\" anche se, probabilmente, molti dei diritti collegati al feudo erano gi\u00e0 stati usurparti.\nNel X secolo a Magr\u00e8 i benedettini dell'abbazia vicentina dei santi Felice e Fortunato avevano qui dei terreni concessi in feudo dal vescovo di Vicenza; il \"privilegium\" del vescovo Rodolfo del 983 ricorda \"in Magrade casale unum\". \u00c8 dubbio per\u00f2 che qui fosse insediata una comunit\u00e0 monastica; la dedicazione della chiesa di san Zeno, il santo titolare del monastero veronese, pu\u00f2 essere frutto della devozione dei lavoratori veronesi insediatisi a Magr\u00e8 e la prima chiesa di Magr\u00e8 dedicata a san Benedetto sorse nell'et\u00e0 tardo-medioevale (\u00e8 documentata nel 1418).\nInfine anche i canonici della cattedrale di Vicenza avevano in questo territorio delle possessioni, ottenute con il privilegio del vescovo Pistore nel 1185 - confermato dal papa Urbano III nel 1186 - un atto che scorporava i beni della Chiesa vicentina, attribuendone una parte cospicua ai canonici come rendita personale. Mantese vede un collegamento tra questa titolarit\u00e0 e la dedicazione della chiesa di Magr\u00e8 - a sua volta dipendente dalla Pieve di Santa Maria di Belvicino alla fine del XIII secolo - a San Leonzio, uno dei patroni della chiesa cattedrale.\nEpoca moderna.\nL'antico castello fu distrutto nel 1514 contestualmente al castello di Schio nel corso delle alterne vicende della guerra della Lega di Cambrai.\nEpoca contemporanea.\nSulla sommit\u00e0 della collina del castello nel 1929 venne eretta una chiesetta dedicata a san Rocco, alla cui protezione si ricorse nel 1928 durante un'epidemia di tifo. Nello stesso anno fu anche costruito, sul medesimo colle, l'acquedotto comunale.\nNel 1928 il comune di Magr\u00e8 venne aggregato a quello di Schio diventandone una frazione. Oggi costituisce il quartiere scledense numero quattro.\nMonumenti e luoghi d'interesse.\nI monumenti principali di Magr\u00e8 sono stati costruiti dopo il XV secolo. In effetti prima dell'inizio della dominazione veneziana (1404) pochi edifici erano in muratura: negli statuti comunali del 1424 (il \"Liber Statutorum\" di cui si conserva ancora l'originale) si comminano infatti pesanti sanzioni a chi accenda un fuoco senza il debito permesso.\nCaratteristica comune di tutte le abitazioni antiche di Magr\u00e8 \u00e8 quella di comunicare verso la strada solo attraverso il portone che immette in una corte interna. Da essa si accede agli altri ambienti: l'abitazione, la stalla, le barchesse, i recinti per il bestiame. All'interno della corte si poteva trovare anche un piccolo orto e, a ridosso della casa, un pergolato di viti. Numerose sono ancora le case che conservano questa struttura, ma spesso le linee architettoniche sono state snaturate da restauri pi\u00f9 o meno recenti.\nLe forme delle abitazioni e il loro modo di aggregarsi ricordano un'economia agricola, legata in buona parte al lavoro della terra anche quando si cominci\u00f2 a lavorare nella locale filanda, o quando si trov\u00f2 lavoro nelle fabbriche di Schio.\nChiesa di san Benedetto.\nCostruita nel XIV secolo nel luogo dell'attuale piazza Battisti, fu demolita intorno alla met\u00e0 del XIX secolo perch\u00e9 fatiscente e poco capiente. A Magr\u00e8 la presenza benedettina \u00e8 attestata da un privilegio del vescovo Rodolfo (983) che attribuiva al monastero di san Felice in Vicenza il possesso di un casale a Magr\u00e8, ma non \u00e8 ancora provata l'esistenza in loco di una comunit\u00e0 monastica. Una nuova chiesa dedicata a san Benedetto \u00e8 stata edificata negli anni cinquanta a servizio del nuovo quartiere sviluppatosi nel secondo dopoguerra.\nAntica chiesa dei santi Leonzio e Carpoforo.\nEx parrocchiale, in via Cimitero Vecchio, ubicata sulle pendici del monte Raga, fu fondata probabilmente tra l'XI e il XII secolo e funzion\u00f2 sino al 1847, quando venne definitivamente sostituita dalla attuale parrocchiale costruita nel centro di Magr\u00e8. La chiesa era decorata all'esterno con affreschi risalenti al XIV secolo. Il cimitero annesso fu chiuso fino al 1900 in seguito alla costruzione del nuovo cimitero del paese. Nel corso della seconda guerra mondiale l'edificio fu utilizzato come deposito di munizioni dalle truppe d'occupazione e venne fatto brillare il 29 aprile 1945 dai nazisti in ritirata. L'edificio venne completamente distrutto, con l'eccezione del campanile, che venne restaurato nel 1974.\nPosto di guardia del Castello.\nNei pressi di piazza Battisti conserva l'antico portale ad arco a tutto sesto.\nChiesa di Santa Giustina.\nOra scomparsa, la sua origine si pu\u00f2 collegare con l'insediamento longobardo documentato in localit\u00e0 Castellon. La chiesa esisteva ancora nel 1475 quando ricevette, per testamento, una donazione di \"10 libre\".\nParrocchiale.\nLa attuale parrocchiale, la chiesa dei santi Leonzio e Carpoforo, porta la stessa dedica della antica parrocchiale e fu costruita fra il 1847 e il 1854, riutilizzando anche materiale della demolita chiesa di san Benedetto: da quest'ultima provengono le statue del frontone, gli altari laterali e quello dell'oratorio (in origine altare maggiore).\nChiesetta di Rio.\nNegli ultimi seicento anni ha subito vari rifacimenti. L'attuale edificio fu costruito nel 1885 e restaurato nel 1955. La sua costruzione si deve, secondo la tradizione, a un fatto miracoloso: in una notte del Quattrocento una statua della Madonna ubicata nella chiesa del cimitero vecchio venne ritrovata dai contadini appoggiata a una siepe di biancospino. Il fenomeno si ripet\u00e9 altre volte finch\u00e9 non si decise di costruire sul luogo il tempietto. La leggenda \u00e8 in realt\u00e0 diffusa in tutta Europa con poche differenze, come a Valvanera presso N\u00e1jera o nel caso della Madonna dell'Encina a Ponferrada (Spagna).\nCasa Capra.\nUna costruzione del XVI secolo, come attestavano le finestre in pietra che erano presenti lungo il corpo principale. L'edificio, che si sviluppava elegante e armonico, \u00e8 stato pi\u00f9 volte modificato e ristrutturato. Secondo alcuni il disegno originale era di Palladio.\nCasa Baice.\nEdificio di scarso interesse architettonico, ma da segnalare in quanto vi nacque e mor\u00ec Giuseppe Baice (1837-1867), unico scledense a partecipare alla spedizione dei Mille;\nPalazzo Pagello-Maraschin-Piccoli.\nQui, alla fine del Settecento, si riunivano gli spiriti illuminati per le loro discussioni di cultura, di arte e, in segreto, di politica. Alessandro Rossi vi conobbe la moglie Maria Maraschin, figlia del padrone di casa. Rimane intatto lo scalone con un affresco settecentesco rappresentante un'allegoria."}
{"id": "3018080", "revid": "729019", "url": "https://it.wikipedia.org/wiki?curid=3018080", "title": "Horace Winchell Magoun", "text": "Biografia.\nStudi\u00f2 medicina dapprima al Rhode Island State College e poi alla Syracuse University, conseguendo la laurea in medicina nel 1931. Nel 1934 consegu\u00ec il PhD in anatomia alla facolt\u00e0 di medicina dell'Universit\u00e0 Northwestern, e rimase in quest'ultima universit\u00e0 dapprima come assistente (1934-37) e poi come professore di anatomia microscopica (1937-1950). Nel 1948, in collaborazione con il neurofisiologo italiano Giuseppe Moruzzi, Magoun identific\u00f2 il centro cerebrale responsabile dello stato di veglia: la stimolazione elettrica del tronco encefalico, da Moruzzi e Magoun ritenuto una stazione di collegamento tra il cervelletto e la corteccia motoria, produceva onde elettroencefalografiche tipiche di uno stato di intensa vigilanza. Con indagini pi\u00f9 approfondite i due dimostrarono che la stimolazione di questa struttura encefalica profonda, che battezzarono \u00abformazione reticolare\u00bb, provocava il risveglio dell'animale, mentre la sua distruzione lo faceva cadere in un coma permanente. Con questo resoconto \u00abclassico\u00bb Moruzzi e Magoun posero le basi per studio della fisiologia del sonno.\nMagoun prese parte a numerosi progetti e ricerche in ambito anatomo-fisiologico e fu uno dei padri delle neuroscienze, l'approccio multidisciplinare allo studio del sistema nervoso. Nel 1962 Horace Magounsi trasfer\u00ec all'Universit\u00e0 della California di Los Angeles come professore di anatomia, e in seguito di psichiatria. In California oltre allo studio dei fattori che controllano il sonno e la veglia, Magoun si interess\u00f2 di neuroendocrinologia, dimostrando fra l'altro l'importante ruolo dell'ipotalamo. Nel 1963 pubblic\u00f2 un saggio (\"The working brain\") nel quale riassunse i suoi lavori sulla neuroendocrinologia."}
{"id": "3018081", "revid": "729019", "url": "https://it.wikipedia.org/wiki?curid=3018081", "title": "Aeroporto di Ciudad Real", "text": "L'aeroporto di Ciudad Real, ufficialmente \"Aeropuerto Central Ciudad Real\", \u00e8 situato 12 chilometri da Ciudad Real, in Spagna.\nNel 2011 per mancanza di passeggeri venne chiuso, per poi ripartire nel settembre 2019 con voli solo passeggeri.\nTrasporti e collegamenti.\nLo scalo \u00e8 adiacente all'autostrada A41 e a poca distanza dal casello autostradale 178. In futuro, i passeggeri dell'aeroporto potrebbero usufruire della linea ad alta velocit\u00e0 Madrid-Siviglia, che lo farebbe diventare il primo aeroporto spagnolo accessibile con il sistema AVE, a 50 minuti dal centro di Madrid e da Cordoba e a meno di 2 ore da Siviglia e Malaga.\nCritiche.\nIl budget per la costruzione dell'aerostazione \u00e8 stato pari a 1,1 miliardi di euro. L'infrastruttura \u00e8 inattiva dal 2011 per mancanza di traffico passeggeri e merci.\nCaratteristiche.\nL'aeroporto ha una sola pista lunga 4100 metri (13,123 piedi) e larga 60 (197 piedi) che serve il traffico nazionale ed internazionale (di linea e charter). Una parte dell'aeroporto \u00e8 dedicata ai privati e avr\u00e0 in futuro un'area di manutenzione, un eliporto ed una zona industriale di 8 chilometri quadrati. Il terminal passeggeri \u00e8 progettato per poter servire un massimo di 10 milioni di passeggeri all'anno e le strutture adibite al cargo possono contenere un massimo di 47,000 tonnellate annuali.\nCuriosit\u00e0.\nI conduttori del programma di auto britannico \"Top Gear\" (in onda sul canale BBC Two) durante una gita in Spagna hanno utilizzato la pista deserta per una gara di corsa tra le loro tre auto. Jeremy Clarkson aveva una McLaren MP4-12C Spider decappottabile, Richard Hammond una Ferrari 458 Spider decappottabile e infine James un'Audi R8 V10 Plus Coup\u00e9 decappottabile."}
{"id": "3018082", "revid": "648716", "url": "https://it.wikipedia.org/wiki?curid=3018082", "title": "Afghani d'Australia", "text": "Gli Afghani d'Australia (\"Afghans\" o \"Ghans\") erano dei guidatori di cammelli dell'Afghanistan e del Raj britannico, inviati in Australia per guidare i dromedari utilizzati per facilitare l'esplorazione e la valorizzazione dell'outback, il retroterra desertico del continente.\nNel 1860 il governo dello Stato di Victoria import\u00f2 24 dromedari e 3 guide che avrebbero preso parte alla spedizione di Burke e Wills, che doveva collegare Melbourne al golfo di Carpentaria.\nSi trattava di meharisti musulmani, che divennero 600 gi\u00e0 nel 1901, e finirono per favorire la creazione di una minoranza di circa 3000 persone in Australia, dominando il settore dei trasporti all'interno del paese. La citt\u00e0 di Alice Springs, prima dell'arrivo delle ferrovie, dipendeva per il suo approvvigionamento dagli \"Afghans\".\nContribuirono alla costruzione della ferrovia che unisce Adelaide e Alice Springs, soprannominata \"The Ghan\" in loro onore, nonch\u00e9 della parallela linea del telegrafo, stabilendo intorno ai cantieri dei piccoli centri di popolamento con moschee e minareti.\nA causa della concorrenza delle automobili e della politica del governo australiano, a partire dagli anni '20 la maggioranza di loro fu costretta a lasciare il paese."}
{"id": "3018083", "revid": "1543377", "url": "https://it.wikipedia.org/wiki?curid=3018083", "title": "Qualificazioni al campionato mondiale di calcio 1990 - CAF", "text": "Sono elencate di seguito le date e i risultati della zona africana (CAF) per le qualificazioni al mondiale del 1990.\nFormula.\n26 membri FIFA si contendono i due posti messi a disposizione per la fase finale. Prima che si effettui il sorteggio le squadre delle e del vengono escluse dalla FIFA; dopo il sorteggio invece si ritirano , e ; quindi rimangono 21 team. Al secondo turno accedono di diritto l', la , il , l', il , il , la e lo .\nLe qualificazioni si dividono in due turni:\nPrimo turno.\n, , , , , , e qualificati.\nSecondo turno.\nGruppo A.\n qualificata agli spareggi CAF.\nGruppo B.\n qualificato agli spareggi CAF.\nGruppo C.\n qualificato agli spareggi CAF.\nGruppo D.\n qualificata agli spareggi CAF.\nPlayoff.\n' e ' qualificati."}
{"id": "3018087", "revid": "2185681", "url": "https://it.wikipedia.org/wiki?curid=3018087", "title": "Maria Daniela Raineri", "text": ""}
{"id": "3018088", "revid": "1573940", "url": "https://it.wikipedia.org/wiki?curid=3018088", "title": "Verein f\u00fcr Bewegungsspiele Speldorf", "text": "Il VfB Speldorf \u00e8 una squadra di clalcio tedesca con sede a M\u00fclheim an der Ruhr, nella Renania Settentrionale-Vestfalia.\nStoria.\nIl club fu costituito il 19 gennaio 1919, come erede dello Sport-Club Prue\u00dfen Speldorf, squadra che a sua volta derivava dal Ballverein Rheinland Speldorf. Nello stesso anno il club si fuse con il Fu\u00dfball Club Rheinland Speldorf formando il Verein f\u00fcr Bewegungsspiele Speldorf.\nLa squadra gioc\u00f2 spesso nei campionati locali e nel 1933 adott\u00f2 il nome di M\u00fclheim-VfB Speldorf. Nel 1935 e nel 1936 lo Speldorf vinse due titoli in Niederrhein Berzikklasse (II), partecipando senza successo ai play-off per la promozione in Niederrhein Gauliga. Durante la seconda guerra mondiale lo Speldorf si fuse con il Turn-und Spielverein Broich 1885 formando il Kriegspielgemeinschaft M\u00fclheim/Broich. Al termine del conflitto le due squadre si separarono e ripresero la loro attivit\u00e0 singolarmente.\nDagli anni '40 fino alla met\u00e0 degli anni '50 lo Speldorf partecip\u00f2 alla Landesliga Niederrhein. Nel 1956 vinse il titolo di divisione, perdendo poi la finale nazionale dilettanti per 2-3 contro l'SpVgg Neu-Isenburg. La stagione successiva in 2. Liga-West (II) fu deludente e lo Speldorf retrocesse immediatamente in Landesliga, dove rimase per quattro stagioni, prima di retrocedere ancora e disputare competizioni locali. Nel 1969 ci fu il ritorno al calcio nazionale in Niederrhein Amateurliga (III). Dopo tre stagioni lo Speldorf per\u00f2 retrocesse ancora. Da quel momento al 2005 lo Speldorf riusc\u00ec a tornare solo per una stagione in Nordrhein Amateuroberliga (III) nel 1983-84. Nel 2005 arriv\u00f2 la promozione in Nordrhein Oberliga (IV)\nStadio.\nFino al 2008-09 lo Speldorf disputava le sue partite casalinghe allo Stadion am Weg, che pu\u00f2 contenere mille persone.\nA partire dalla stagione 2008-09 la citt\u00e0 di Muelheim an der Ruhr e il VfB Speldorf hanno scelto di utilizzare il Ruhr Stadion. Questo stadio pu\u00f2 contenere 6000 persone e negli anni '70 era utilizzato dal 1. FC M\u00fclheim in Zweite Bundesliga, mentre recentemente era stato utilizzato solo dal Galatasaray M\u00fclheim, che milita in Landesliga.\nIl numero medio di spettatori dello Speldorf in Oberliga \u00e8 1000."}
{"id": "3018094", "revid": "131358", "url": "https://it.wikipedia.org/wiki?curid=3018094", "title": "VfB Speldorf", "text": ""}
{"id": "3018097", "revid": "287204", "url": "https://it.wikipedia.org/wiki?curid=3018097", "title": "Fab 5 Freddy", "text": "Biografia.\nIn patria \u00e8 conosciuto per essere stato il primo a creare connessioni tra l'hip hop in strada e i mass media, in questo campo il suo maggiore successo \u00e8 stato Yo! MTV Raps, programma televisivo mandato in onda dal 1988 al 1995 da MTV. Nel 1983 collabora in qualit\u00e0 di attore alla prima grande produzione cinematografica sui graffiti, il film Wild Style.\nMusicalmente ha collaborato, sia come rapper che come produttore con diversi artisti, come Nas e dei Public Enemy."}
{"id": "3018098", "revid": "819238", "url": "https://it.wikipedia.org/wiki?curid=3018098", "title": "Stazione di Borgo Val di Taro", "text": "La stazione di Borgo Val di Taro \u00e8 una stazione posta lungo la ferrovia Pontremolese, a servizio del comune di Borgo Val di Taro, in provincia di Parma.\nLa gestione degli impianti \u00e8 affidata a Rete Ferroviaria Italiana (RFI), societ\u00e0 appartenente al Gruppo Ferrovie dello Stato.\nStoria.\nLa stazione, in origine denominata \"Borgotaro\", venne costruita nel settembre del 1882 a seguito di una gara d'appalto ed entr\u00f2 in servizio il 15 maggio 1893 in concomitanza con l'attivazione del tronco da Berceto della ferrovia Pontremolese; il giorno 1 agosto dell'anno successivo venne attivata anche la tratta successiva fino a Pontremoli, comprendente la galleria del Borgallo, che completava la linea.\nNel 1939 assunse la definitiva denominazione di \"Borgo Val di Taro\".\nStrutture e impianti.\nIl fabbricato viaggiatori si compone di due livelli ma soltanto il piano terra \u00e8 aperto al pubblico. Le porte di entrata della stazione sono protette da una piccola pensilina in ferro.\nAccanto al fabbricato viaggiatori si trovano alcuni edifici che ospitano il bar e gli uffici tecnici di Rete Ferroviaria Italiana. \u00c8 inoltre presente una torre dell'acqua, collegata alla colonna idrica sul piano binari. Quest'ultima, tuttavia, non \u00e8 pi\u00f9 in funzione.\nLa stazione disponeva di uno scalo merci con annesso magazzino: nel 2001 lo scalo \u00e8 stato smantellato mentre il magazzino \u00e8 stato convertito a deposito; l'architettura del magazzino \u00e8 molto simile a quella di edifici analoghi presenti in altre stazioni ferroviarie italiane.\nIl piazzale \u00e8 composto da quattro binari, tutti dotati di banchina, riparati da una pensilina e collegati fra loro da un sottopassaggio.\nNormalmente il binario 2 \u00e8 utilizzato dai treni che viaggiano in direzione Parma mentre il binario 3 \u00e8 impiegato dai convogli viaggianti in direzione La Spezia. I restanti binari sono adibiti allo stazionamento di materiale rotabile oppure ai convogli aventi come origine la stazione stessa.\nServizi.\nLa stazione, classificata da RFI nella categoria \"silver\", offre i seguenti servizi:\nIn passato era attiva anche la biglietteria a sportello, in seguito chiusa.\nInterscambi.\nNel piazzale antistante il fabbricato viaggiatori trovano posto un piccolo parcheggio di interscambio ed un cartello indicante i recapiti telefonici del servizio taxi.\n\u00c8 inoltre presente una fermata autobus delle autolines TEP.\nPoco lontano dalla stazione, in direzione La Spezia, \u00e8 presente un ampio parcheggio che va ad aggiungersi a quello di interscambio antistante il fabbricato viaggiatori.\nMovimento.\nLa stazione \u00e8 servita da treni svolti da Trenitalia Tper e da Trenitalia, per un totale di circa 107 treni di tipo regionale. A novembre 2019, la stazione risultava frequentata da un traffico giornaliero medio di circa 1056 persone (473 saliti + 583 discesi)."}
{"id": "3018100", "revid": "184925", "url": "https://it.wikipedia.org/wiki?curid=3018100", "title": "Fab Five Freddy", "text": ""}
{"id": "3018108", "revid": "1870933", "url": "https://it.wikipedia.org/wiki?curid=3018108", "title": "Verein f\u00fcr Rasensport Wormatia Worms", "text": "Il Verein f\u00fcr Rasenspiele Wormatia Worms e.V., comunemente noto come Wormatia Worms o pi\u00f9 semplicemente Wormatia, \u00e8 una societ\u00e0 calcistica tedesca con sede a Worms, nella Renania-Palatinato.\nStoria.\nLa squadra fu fondata il 23 maggio 1908 con il nome di SC Wormatia, prima di essere ribattezzata VfL Wormatia Worms nel 1921, poco prima di fondersi con il VfR Wormatia Worms nel 1922. Il VfR si era formato dalla fusione tra Union 08 e Viktoria 1912 nel 1919. Entrambe le squadre giocarono in Kreisliga Hessen (I).\nLa nuova squadra partecip\u00f2 alla Bezirksliga Rheinhessen-Saar fino al 1927 quando si iscrisse alla Bezirksliga Main-Hessen, ottenendo un primo e un secondo posto nel gruppo Hessen. A seguito della riorganizzazione del calcio tedesco sotto il Terzo Reich il Wormatia Worms fu inserito nella Gauliga S\u00fcdwest, che vinse per tre volte. Nel 1938 il Wormatia Worms fu sciolto all'interno del Reichsbahn TuSV Worms. Nel 1941 la Gauliga S\u00fcdwest fu divisa in due e il club partecip\u00f2 alla Gauliga Hessen-Nassau, dove gioc\u00f2 solo per un paio di stagioni, prima che, con la fine della seconda guerra mondiale, il campionato tedesco fu sciolto.\nIl club fu rifondato dopo la fine della guerra con il nome di VfR Wormatia Worms, iscrivendosi alla Oberliga S\u00fcdwest, disputandola per circa un decennio.\nAlla fine degli anni '60 il Wormatia Worms fu uno dei primi club tedeschi a mettere uno sponsor sulla maglietta. Negli anni '60 e '70 il Wormatia Worms disput\u00f2 la seconda serie Regionalliga S\u00fcdwest (dal 1973 Zweite Bundesliga), dove, fatta eccezione per due stagioni negli anni '70, gioc\u00f2 fino al 1981. Le prestazioni migliori ci furono nel 1965, quando conquist\u00f2 il secondo posto e la promozione in Bundesliga, e nel 1979 quando conquist\u00f2 il terzo posto.\nLa stagione 1979 fu drammatica per il Wormatia Worms, al termine del girone d'andata il Wormatia vinse il titolo di campione d'inverno e il titolo fu alla portata per quasi tutto l'anno, ma nelle ultime tre partite della stagione ci fu un momento di crisi e il Wormatia si dovette accontentare del terzo posto. In Coppa di Germania 1979 il Wormatia al secondo turno affront\u00f2 l'Hertha BSC Berlin, la partita era sul risultato di 1-1 quando le luci dell'Olympiastadion si spensero e il Wormatia perse poi per 2-0 il match di replay. Tutto questo avvenne in un contesto di crescente difficolt\u00e0 economica.\nDopo qualche stagione difficile, nel 1982 arriv\u00f2 la retrocessione in Oberliga S\u00fcdwest. Nel 1986 il Wormatia Worms vinse la sua divisione e si conquist\u00f2 la promozione in Zweite Bundesliga, che gli fu per\u00f2 negata a causa dei problemi finanziari. Il Wormatia \u00e8 rimasto in terza serie fino al 1994, quando, a causa di problemi finanziari, fin\u00ec in Verbandsliga S\u00fcdwest (V). Nel 1998 arriv\u00f2 la promozione in Oberliga S\u00fcdwest (IV), dove il Wormatia rimase fino al 2008, quando fu qualificato in Regionalliga Ovest. Dopo essere stato retrocesso sul campo il Wormatia fu salvato solo grazie al ritiro del FSV Oggersheim dal campionato."}
{"id": "3018109", "revid": "33888", "url": "https://it.wikipedia.org/wiki?curid=3018109", "title": "Storia del teatro moderno e contemporaneo", "text": "La Storia del teatro moderno e contemporaneo \u00e8 una sorta di enciclopedia edita da Einaudi nella collana \"Grandi opere\". Diretta da Roberto Alonge e Guido Davico Bonino, \u00e8 uscita in 4 volumi nel 2000 (I e II), 2001 (III) e 2003 (IV), rispettivamente ISBN 978-88-06-14750-1 ISBN 978-88-06-14751-8 ISBN 978-88-06-14752-5 ISBN 978-88-06-14754-9.\nOrganizzati storicamente, i primi tre volumi ricoprono cinque secoli di teatro, dal Cinquecento al Novecento, ognuno diviso in due parti (\"Percorsi della civilt\u00e0 teatrale\" e \"Forme, spazi e tempi del teatro\"). Il quarto volume \u00e8 un repertorio di trame.\n\"La nascita del teatro moderno. Cinquecento-Seicento\" (volume I).\nDopo un'introduzione di Alonge, il volume ha una prima parte storica con, in ordine, la riscoperta rinascimentale del teatro nelle corti di Ferrara, Urbino e Siena, tra scena villanesca, scena cittadina e scena pastorale, con personaggi come il Bibbiena, Niccol\u00f2 Campani, il Ruzante, Machiavelli, Ariosto, l'anonima \"Venexiana\", Tasso e Guarini (ma anche Castiglione, Guicciardini, Folengo e l'Aretino) alle soglie del professionismo, quando con gli spettacoli ricomincia anche una riflessione teorica sul teatro che passa dall'asse Aristotele-Vitruvio ai trattati di Sebastiano Serlio e Leone de' Sommi e viene ridefinito il mercato delle maschere, vengono lanciate varie accuse al mestiere dell'attore (percepito tra mercenario e corsaro) poi lentamente e in parte accettato come tipo comico e creativo (improvvisatore su canovaccio).\nDalle corti alle piazze, il teatro barocco si offre come metafora del mondo, si arricchisce di macchine sceniche e si apre alla festa. Tra i testi teatrali presi in esame, quelli di Federico Della Valle, Carlo de' Dottori, Giovanni Delfino (1617-1699), Giraldi Cinzio, Chiabrera, il Marino e le loro favole, le varie tragedie d'ambito sacro, ma soprattutto le grandi figure di Shakespeare, Marlowe, Thomas Kyd e Ben Jonson (con altri elisabettiani) che aprono verso il teatro popolare.\nL'analisi del teatro moderno passa quindi a Webster e Ford, e vede il teatro diventare clandestino e poi riammesso nelle corti nell'et\u00e0 di John Dryden, George Etherege e William Wycherley (1640-1715). Altri tre importanti capitoli hanno a che fare con i maestri del \"grand si\u00e8cle\" francese (Corneille, Moli\u00e8re e Racine), del \"secolo d'oro\" spagnolo (dalle corti di Salamanca a \"La Celestina\", passando da Gil Vicente al teatro erudito dei collegi, da Lope de Rueda ai \"corral\" ovvero il teatro popolare dei cortili, e finalmente da Lope de Vega, il cui successo gli porta diversi imitatori, ai grandi Tirso de Molina e Calder\u00f3n de la Barca, ma anche a Agust\u00edn Moreto, Francisco de Rojas Zorrilla, Juana In\u00e9s de la Cruz e qualcun altro) e della scena tedesca (con il teatro scolastico luterano, Hans Sachs, i comici itineranti, il teatro dei gesuiti di Strasburgo, il dramma per musica di Amburgo, il recupero della tragedia antica rinnovata da Martin Opitz, Andreas Gryphius e Daniel Casper von Lohenstein (1635-1683)).\nLa seconda parte del volume ha diversi articoli che esplorano i vari luoghi deputati allo spettacolo moderno: le accademie (soprattutto in Francia, a Siena, Firenze, Venezia, nel veneto di terraferma e a Bologna), gli edifici teatrali come si sviluppano in architettura, la sala da ballo del palazzo nobiliare (con la figura dei maestri di ballo), il carnevale in piazza, le ritualit\u00e0 civili delle cerimonie (con le entrate trionfali, le mascherate, i tornei), il teatro religioso della Controriforma (che stabiliva il confine tra \"sacro\" e \"profano\"), la scena dell'eloquenza o teatro pedagogico (nei collegi e fuori, come strumento di predicazione).\nUn altro capitolo studia il rapporto tra costume e scena (a corte, dove si fa esotico e ricco, nella Commedia dell'arte, il cui personaggio emblematico \u00e8 Arlecchino vestito di pezze, e tra i primi professionisti del teatro inglese). C'\u00e8 quindi un capitolo sulla festa, uno sulla librettistica per musica secentesca, uno sui congegni e gli effetti (pirotecnici, illuminotecnici, di macchinerie varie) tenuti segreti e tramandati dalle compagnie, uno sulle maschere rituali che diventano personaggi di commedia, uno sulle discussioni formali della drammaturgia (dal prologo come teoria alla trattatistica cinquecentesca, passando dalla codificazione dei generi), uno sulla costruzione della scena (la prospettiva, i fondali, le quinte, l'arredo del palco), uno sul rapporto tra teatro e comunit\u00e0 universitarie (sia come umanisti insegnanti-istrioni sia come teatro di ricerca degli scolari) e, infine, uno sui viaggi teatrali europei e sulla conseguente migrazione dei testi.\nIl volume ha due inserti di illustrazioni, uno dedicato al \"Luogo teatrale: edifici e scenografie\", e uno a \"La costumistica\" e a \"La Commedia dell'Arte: costumi, attori personaggi\".\n\"Il grande teatro borghese. Settecento-Ottocento\" (volume II).\nAnche il secondo volume \u00e8 diviso in due parti. Nella prima, pi\u00f9 storica, si segue il percorso evolutivo del teatro attraverso le teorie illuministe della recitazione (dal \"Paradosso sull'attore\" di Diderot alle esperienze degli attori David Garrick e Luigi Riccoboni (circa 1677-1753), dal trattato \"Le com\u00e9dien\" (1747) di R\u00e9mond de Sainte-Albine alle varie polemiche e teorie che si susseguirono fino alla fine del secolo successivo), l'origine della regia teatrale (con il ruolo che viene a definirsi dai primi incarichi di corte fino al naturalismo di \u00c9mile Zola raccolto e perfezionato da Stanislavskij, a cui reagirono per contrasto i simbolisti e Alfred Jarry, e con varie altre proposte di recitazione alla Fran\u00e7ois Delsarte, Vsevolod Mejerchol'd, Adolphe Appia, Edward Gordon Craig ecc.). Si parla poi del teatro comico di Goldoni (con le polemiche di Pietro Chiari e Carlo Gozzi) e di quello tragico dal Gravina a Alfieri.\nSegue un capitolo sul teatro francese tra Ragione e Rivoluzione (con la nascita del \"vaudeville\"), uno sulla scena inglese (da Oliver Goldsmith a Richard Brinsley Sheridan fino alla drammaturgia dell'Ottocento: Tom Robertson, Gilbert e Sullivan, Oscar Wilde ecc.) e uno sulla derivazione europea dei grandi drammaturghi russi (da Denis Ivanovi\u010d Fonvizin a Aleksandr Sergeevi\u010d Griboedov, dall'\"L'ispettore generale\" di Gogol', al \"Boris Godunov\" di Pu\u0161kin, con un inquadramento storico dei lavori di Lermontov, Turgenev, Ostrovskij, Aleksandr Vasil'evi\u010d Suchovo-Kobylin 1817-1903, Aleksej Feofilaktovi\u010d Pisemskij, Aleksej Antipovi\u010d Potechin (1829-1908), Aleksej e Lev Tolstoj, e soprattutto Anton \u010cechov, ma anche con la costruzione del Teatro Bol'\u0161oj e delle scuole di teatro di Mosca).\nSegue un capitolo sulla scena tedesca del Settecento (intorno a Lessing e allo \"Sturm und Drang\"), uno sul teatro del periodo napoleonico (con i vari decreti che miravano al suo controllo, una panoramica sui vari teatri parigini, con lo sviluppo del \"m\u00e9lo\" e del \"vaudeville\", ma anche i drammi di Victor Hugo e gli interventi polemici di Nerval e Gautier) che si proietta, in un nuovo capitolo, verso l'industria dello spettacolo post-napoleonica (fatta dal trionfo della Com\u00e9die-Fran\u00e7aise e dalle istanze del suo rinnovamento portate dai giovani autori). Il capitolo passa attraverso la produzione drammaturgica di Dumas fils, Victorien Sardou, \u00c9mile Augier, Eug\u00e8ne Labiche, Georges Feydeau, Henry Becque e Edmond Rostand, ma anche sul fenomeno del grande attore e sui grandi allestimenti (nonch\u00e9, in chiusura sulla reazione a questi di Maurice Maeterlinck).\nL'Ottocento italiano, definito romantico, \u00e8 affrontato nel capitolo seguente, dove ricorrono i nomi di Giovanni Giraud, Salvatore Vigan\u00f2, Alessandro Manzoni, Giovanni Pindemonte, Salvadore Cammarano e degli autori dell'opera italiana (cio\u00e8 Rossini, Bellini, Donizetti, Verdi, Mascagni, Leoncavallo, Giordano, Cilea, Smareglia, Boito e soprattutto Puccini), ma anche gli attori Gustavo Modena, Giovanni Grasso, Alamanno Morelli e in apertura di secolo Eleonora Duse e Ettore Petrolini. Il capitolo seguente analizza proprio il fenomeno del mattatore, con i grandi attori della seconda met\u00e0 del secolo (Adelaide Ristori, Ernesto Rossi, Tommaso Salvini, Giovanni Emanuel, Giacinta Pezzana, Luigi Bellotti Bon, Virginia Marini, Adelaide Tessero, Virginia Reiter Ermete Novelli, Ermete Zacconi, oltre ai citati Morelli e Duse).\nIl capitolo successivo affronta il secolo d'oro della drammaturgia tedesca, dal classicismo di Goethe e Schiller ai travagliati H\u00f6lderlin (sebbene scoperto in pieno solo nel secolo successivo) e Kleist, dai romantici Ludwig Tieck, Achim von Arnim, Clemens Brentano, Eichendorff e Hoffmann (che scrisse poco teatro ma fu appassionato regista), fino al naturalismo di Ferdinand Raimund e Johann Nestroy (passando dalle lezioni di Friedrich e August Schlegel e dall'opera di Franz Grillparzer). Altri autori analizzati dal capitolo sono Heinrich Laube, Karl Ferdinand Gutzkow, Christian Dietrich Grabbe, Georg B\u00fcchner, Christian Friedrich Hebbel, Richard Wagner e Gerhart Hauptmann. Il capitolo successivo si occupa di teatro scandinavo, in quella che fu una grande stagione (con Bj\u00f8rn Bj\u00f8rnson, i registi Ludvig Oscar Josephson (1832-1899), Harald Molander (1858-1900) e William Bloch (1845-1926), gli attori August Lindberg (1846-1916), Alfhild Agrell e August Falck (1882-1938), e i giganti della drammaturgia August Strindberg e Henrik Ibsen).\nLa seconda parte del volume analizza il nuovo genere del dramma borghese, ricostruisce una storia parallela di dilettanti del teatro (con le figure di Andrea Perrucci, Ludovico Antonio Muratori, Francesco Albergati Capacelli ecc.) tra filodrammatica e teatro patriottico, poi si occupa della nascita e dello sviluppo durante il secolo della critica teatrale, quindi c'\u00e8 un capitolo sulla macchineria barocca lasciata in eredit\u00e0 al salotto d'interno borghese e alla successiva scena naturalistica, quindi uno sull'acustica e la funzionalit\u00e0 dell'edificio teatrale e uno sulla sua razionalit\u00e0 ed estetica, tra riflessioni teoriche e modelli pragmatici (l'Op\u00e9ra Garnier, le arene per gli spettacoli all'aperto, il wagneriano Festspielhaus di Bayreuth ecc.)\nIl capitolo seguente ricostruisce il problema della luce in scena, da strumento di visibilit\u00e0 a linguaggio teatrale pi\u00f9 o meno codificato. Il capitolo successivo parla di diritto, con i problemi legislativi sulle norme di sicurezza, l'ordine pubblico, diritti e doveri della propriet\u00e0, dei capocomici, dei lavoratori e degli spettatori cos\u00ec come si sono formati (in particolare in Italia dopo il 1865), nonch\u00e9 della tutela degli autori (che porta nel 1882 alla fondazione della Siae). Anche quello seguente si occupa di contratti, ma dal punto di vista dell'impresariato, dell'agente teatrale e del teatro (grandi imprese come il Teatro alla Scala di Milano o il Teatro San Carlo di Napoli), in prospettiva storica. Il capitolo successivo si occupa di editoria teatrale (periodici e libri). Quello successivo di censura (in Repubblica Subalpina, Repubblica Cisalpina, Regno d'Italia (1805-1814), Regno Lombardo-Veneto, Stato Pontificio, Regno di Sardegna (1720-1861) ecc. fino all'Unit\u00e0 d'Italia). Poi ci sono due capitoli sulla drammaturgia musicale, da Metastasio a Calzabigi, da Goldoni per Niccol\u00f2 Piccinni a Lorenzo da Ponte, e nel secondo i librettisti pi\u00f9 noti dell'Ottocento. Chiude il volume una breve storia del costume teatrale come lento cammino verso il realismo.\nIl volume ha due inserti di illustrazioni, uno dedicato a \"Il luogo teatrale: architetture e scenografia\", uno a \"La costumistica\".\n\"Avanguardie e utopie del teatro. Il Novecento\" (volume III).\nLa prima parte del volume si apre con un lungo articolo su \"Teorici, registi e pedagoghi\" del Novecento, una storia che passa da Mejerchol'd, \u00c9mile Jacques-Dalcroze, Adolphe Appia, Antonin Artaud, Jerzy Grotowski, Robert Wilson, Jacques Copeau, Charles Dullin, Jean-Louis Barrault, \u00c9tienne Decroux, Gordon Craig, Nemirovi\u010d-Dan\u010denko, Stanislavskij, il Teatro d'Arte di Mosca, il Living Theatre, (Julian Beck e Judith Malina), l'Odin Teatret (Eugenio Barba), la Comuna Baires (fondata nel 1969), il Terzo Teatro (di cui si parla dal 1976), il rapporto con il territorio urbano, l'invenzione dei luoghi per lo spettacolo, l'utopia, i libri che parlano di teatro, l'avvento della regia, l'influenza della danza (Isadora Duncan, Lo\u00efe Fuller, Ruth St. Denis, i balletti russi di Djagilev e Ni\u017einskij, lo sguardo verso l'attore orientale, il lavoro di Martha Graham, Ted Shawn e Genevieve Stebbins, i principi antropologici del movimento e gli esperimenti sull'organicit\u00e0, l'eserciziario continui.\nIl secondo capitolo parla del teatro russo del Novecento, prima e dopo la Rivoluzione sovietica, con i problemi di stile posti da Blok e Luna\u010darskij, l'arrivo del futurismo di Majakovskij, la scuola e gli spettacoli di Mejerchol'd, le regie di Evgenij Vachtangov, Marija Knebel', Lev Dodin e molti altri, le drammaturgie di Ljudmila Stefanovna Petru\u0161evskaja, Aleksandr Valentinovi\u010d Vampilov ecc. Il capitolo successivo racconta un secolo di teatro inglese e irlandese, con i suoi Shaw, Yeats, Sean O'Casey, T.S. Eliot, Maugham, No\u00ebl Coward, Frederick Lonsdale (1881-1954), Ben Travers (1886-1980), John Boynton Priestley, Samuel Beckett, John Osborne, Arnold Wesker, John Arden (1930-), Edward Bond, Harold Pinter, Joe Orton, Michael Frayn, Tom Stoppard, Alan Bennett, David Hare, Howard Brenton (1942-), Snoo Wilson (1948-) e il \"Portable Theatre\", Howard Barker (1946-) e \"The Wrestling School\", Steven Berkoff, Sebastian Barry (1955-), Martin McDonagh, Terry Johnson (1955-), Sarah Kane e altro teatro sperimentale.\nIl capitolo successivo racconta il teatro francese del secolo, tra rivolte, utopie e tradizione, dalla \"Belle \u00e9poque\" ai tre inizi del novecento (quello di Maeterlinck, quello di Jarry, e quello del \"Th\u00e9\u00e2tre du peuple\" di Romain Rolland), poi la scommessa del Vieux Colombier di Copeau e l'esplosione delle avanguardie storiche: Cocteau, Apollinaire, Tzara, Vitrac, Roussel, Antonin Artaud, dunque il \"Cartel des Quatre\" (Charles Dullin, Louis Jouvet, Gaston Baty e Georges Pito\u00ebff), Jean Giraudoux, Paul Claudel, l'esplosione di idee del secondo dopoguerra, Jean Vilar, Arthur Adamov, Eug\u00e8ne Ionesco, Samuel Beckett, gli anni sessanta, il primato del regista, Roger Planchon, il festival di Nancy, Jean Genet, la contestazione giovanile, poi il \"Th\u00e9\u00e2tre du Soleil\" di Ariane Mnouchkine, le influenze di Tadeusz Kantor, l'esperienza francese di Peter Brook al \"Cirt\", Antoine Vitez, la rinascita del testo (con Nathalie Sarraute e Marguerite Duras, poi Michel Vinaver (1927-), Val\u00e8re Novarina (1942-) e Bernard-Marie Kolt\u00e8s.\nNel capitolo successivo si parla di teatro in lingua tedesca, definito \"universo della contraddizione\". Fanno qui l'apparizione registi come Max Reinhardt, drammaturghi come Gehrard Hauptmann, Frank Wedekind, Arthur Schnitzler, librettisti come Hugo von Hofmannsthal, poi le \"voci dell'apocalisse\" Karl Kraus ed Elias Canetti, la stagione dell'avanguardia, con l'espressionismo e il Bauhaus, Carl Sternheim (1878-1942), quindi il teatro politicizzato di Erwin Piscator e Bertolt Brecht, ma anche \u00d6d\u00f6n von Horv\u00e1th e Marieluise Flei\u00dfer (1901-1974) a Weimar, quindi l'esilio di Brecht e, dopo la guerra e la divisione delle due Germanie, la nuova drammaturgia di autori come Friedrich D\u00fcrrenmatt e Max Frisch, e oltrecortina Peter Hacks e Heiner M\u00fcller, quindi dall'Austria Peter Handke Werner Schwab, ma anche i fenomeni di Peter Weiss e Botho Strau\u00df.\nI due capitoli successivi raccontano il teatro italiano, quello di tradizione (fatto di \"cocottes\" e padroni delle ferriere, e tra i protagonisti Virgilio Talli, Ruggero Ruggeri, Maria Melato e i due venerati scrittori Gabriele D'Annunzio e Luigi Pirandello), e quello della neo- e post-avanguardia, anticipata da qualche escursione di Marinetti e Bragaglia. Tra i teatranti della tradizione, ma con vocazione popolare c'\u00e8 anche un giovane Eduardo De Filippo e qualcun altro (Raffaele Viviani, Eduardo Scarpetta, ma anche gli eredi Manlio Santanelli, Enzo Moscato e Annibale Ruccello), poi dopo la fondazione dell'Accademia Nazionale d'Arte Drammatica ecco i suoi primi frutti: Orazio Costa, Vittorio Gassman, Luigi Squarzina ecc., quindi si parla della fondazione del Piccolo Teatro (Milano) nel 1947. Tra i registi presi in esame dall'articolo ci sono Luchino Visconti (con la compagnia che comprende Paolo Stoppa, Rina Morelli e i pi\u00f9 giovani Giorgio De Lullo, Rossella Falk e Romolo Valli), Giorgio Strehler, Gianfranco De Bosio e poi Luca Ronconi e Mario Missiroli. Tra le alternative Massimo Castri, Dario Fo, Carmelo Bene, Michele Perriera, ma la vera avanguardia italiana parte con Carlo Quartucci, Leo de Berardinis e Perla Peragallo, Claudio Remondi e Riccardo Caporossi, Giancarlo Nanni e Manuela K\u00f9stermann, quindi Mem\u00e8 Perlini, Giuliano Vasilic\u00f2, i Magazzini Criminali ecc. e se torna a teatro lo fa con la creativit\u00e0 di Giorgio Barberio Corsetti.\nSegue un capitolo sul teatro spagnolo, con prima della guerra civile il racconto delle esperienze di Joaqu\u00edn Dicenta (1862-1917, Jacinto Benavente (1866-1954), Gregorio Mart\u00ednez Sierra, Francisco Villaespesa, Eduardo Marquina (1879-1946), Pedro Mu\u00f1oz Seca (1879-1936), Miguel de Unamuno, Ram\u00f3n Mar\u00eda del Valle-Incl\u00e1n e Federico Garc\u00eda Lorca, durante la guerra qualche impegno antifranchista di Manuel Altolaguirre e Miguel Hern\u00e1ndez e qualche intervento nazionalista di Jos\u00e9 Mar\u00eda Pem\u00e1n (1898-1981), ma soprattutto il lavoro di alcuni autori di teatro \"pellegrino\", come Rafael Alberti, Max Aub o Pedro Salinas. Infine, dopo la guerra, le esperienze di Adolfo Torrado (1904-1958), Enrique Jardiel Poncela (1901-1952), Miguel Mihura, il realismo di Antonio Buero Vallejo e Alfonso Sastre, qualche manifesto e la creazione, dopo la morte di Francisco Franco la creazione di un \"Centro Dram\u00e1tico Nacional\" (1978). L'articolo si chiude con Fernando Arrabal, scrittore spagnolo che sceglie di vivere a Parigi.\nL'ultimo capitolo della prima parte \u00e8 sul teatro statunitense alla ricerca permanente dell'innovazione, dai primi \"minstrel show\" (radici del musical e del jazz) a Broadway, dal grande assorbi-tutto del cinema di Hollywood al teatro \"off\" e \"off-off\", con personaggi come David Belasco, Florenz Ziegfeld, Eugene O'Neill, Maxwell Anderson, Tennessee Williams, Thornton Wilder, Arthur Miller, Paddy Chayefsky, Neil Simon, Murray Schisgal, Jules Feiffer, Irwin Shaw, William Saroyan, Lee Strasberg, Elia Kazan, Woody Allen, Merce Cunningham, John Cage, Michael Kirby, Richard Schechner, Meredith Monk, Lucinda Childs, Robert Wilson, Robert Sherwood, Clifford Odets, Sam Shepard, Claes Oldenburg, Richard Wright, LeRoi Jones, Lawrence Ferlinghetti, David Mamet, Paul Goodman, \"Bread and Puppet\" di Peter Schumann, lo \"Squat Theatre\", John Zorn e il Living Theatre.\nLa seconda parte del volume ha un capitolo sull'animazione, uno sui percorsi novecenteschi dell'architettura teatrale (inclusi il teatro di Norman Bel Geddes (1893-1958 e quello di Walter Gropius, la \"Convention Hall\" di Arata Isozaki, l'Op\u00e9ra Bastille, l'Arena del Sole bolognese e qualche proiezione verso il futuro), uno sul cabaret come anticamera del teatro, uno sul raddoppiamento e la specularit\u00e0 tra cinema e teatro (in termini di prestito, adattamento e parentela nascosta), e uno sulla rappresentazione visiva del corpo a teatro (con le tendenze del simbolismo e del futurismo, di Bauhaus e della biomeccanica, e con riferimenti all'opera di Emanuele Luzzati). Il capitolo successivo tratta di danza, passando da George Balanchine a Serge Lifar, da Fuller, Duncan e St. Denis eredi di Delsarte alla scuola di Dalcroze, da Rudolf von Laban agli allievi Mary Wigman e Kurt Joos (1901-1979), da Martha Graham a Doris Humphrey e Charles Weidman (1901-1975), da Merce Cunningham a Alwin Nikolais, da Carolyn Carlson a Yvonne Rainer (1934-), da Meredith Monk a Lucinda Child, Karole Armitage (1954-), Molissa Fenley, Bill T. Jones (1951-) e Arnie Zane, da Twyla Tharp fino al postclassicismo di William Forsythe e alla scuola di Pina Bausch. L'articolo si conclude con una panoramica sulle \"nuove danze\" di Inghilterra, Francia, Belgio, Spagna e Italia (tra i coreografi nominati: Elsa Piperno, Joseph Fontano, Bella Hutter, Cristina Bozzolini, la compagnia \"Sosta Palmizi\", Enzo Cosimi, Lucia Latour, Virgilio Sieni, il gruppo \"Vera Stasi\", Adriana Borriello, Laura Corradi, Luisa Casiragi, Susanna Beltrami, Paco Decina, il gruppo milanese de \"La corte sconta\" e il gruppo fiorentino \"Kinkaleri\").\nSeguono un capitolo riassuntivo sul fenomeno dei festival teatrali, uno sul nuovo attore (che si forma con il continuo \"training\", come ha magistralmente indicato Stanislavskij), uno sul rapporto tra teatro e letteratura, e uno sulla marionetta fra tradizione e utopia. Il capitolo che segue tratta del lavoro del mimo (come sottrazione temporanea del testo e su basi atletiche dell'attore, sui quattro raggi di Decroux, Bausch, Barba e Grotowski), poi ce n'\u00e8 uno sul rapporto tra oriente e occidente (dal N\u014d che affascinava Copeau al ritrovamento di testi indiani, da Ezra Pound amico di Michio Ito ad Artaud davanti ai danzatori balinesi, dal Kabuki a cui faceva riferimento Mejerchol'd (ma che ammirava anche Sergej \u0116jzen\u0161tejn che gir\u00f2 un filmato su M\u00e9i L\u00e1nf\u0101ng) fino a Grotowski, Tatsumi Hijikata, Kazuo Ohno e Eugenio Barba, con le ricerche che hanno portato alla fondazione del teatro eurasiano).\nIl volume prosegue con un capitolo sul radiodramma come spettacolo di voci e spazio sonoro, e uno sulla scena nell'opera lirica. Il capitolo seguente parla di scenografia del Novecento (dalla crisi dello spazio unitario all'esperienza delle avanguardie), quindi ce n'\u00e8 uno sul rapporto tra teatro e Stato unitario (censura, sovvenzione, dualismo tra pubblico e privato, inserimento nella politica culturale degli enti locali ecc.). Segue un capitolo che parla di storiografia teatrale (attraverso le opere di Mario Apollonio, Vito Pandolfi, Achille Fiocco, Silvio d'Amico, L\u00e9on Chancerel, Ludovico Zorzi, Marvin Carlson, Victor Turner, Nicola Savarese, Claudio Meldolesi ecc.) e poi uno sul teatro in televisione. Chiude il volume uno studio sulla rappresentazione dell'esoterismo a teatro (dal simbolismo all'avanguardia, passando per Maeterlinck, Strindberg, D'Annunzio, Pirandello, l'espressionismo di Oskar Kokoschka e Vasilij Kandinskij, Gordon Craig, Georg Fuchs (1868-1949), Lothar Schreyer (1886-1966) e Antonin Artaud).\nIl volume ha due inserti di fotografie: uno dedicato a \"I protagonisti del teatro novecentesco\" e uno a \"I grandi spettacoli\".\n\"Trame per lo spettatore\" (volume IV).\nIl volume raccoglie la trama di 1.146 opere del periodo, raccontate da 26 giovani collaboratori coordinati da Paolo Stefanelli.\nIl solo quarto volume \u00e8 stato pubblicato in ed. economica nel 2005. ISBN 978-88-06-17823-9\nCollaboratori.\nGli articoli sono stati scritti da Luigi Allegri, Roberto Alonge, Franca Angelini, Umberto Artioli, Anna Barsotti, Claudio Bernardi, Paolo Bertinetti, Ruggero Bianchi, Paola Bignami, Emilio Bonfatti, Paolo Bosisio, Sandro Cappelletto, Daniela Capra, Francesco Casetti, Sergio Colomba, Marco Consolini, Sisto Dalla Palma, Guido Davico Bonino, Marco De Marinis, Maria Fancelli, Maria Fazio, Glauco Felici, Luigi Forte, Paolo Gallarati, Giampaolo Gandolfo, Aldo Grasso, Renzo Guardenti, Raimondo Guarino, Isabella Innamorati, Massimo Lenzi, Gigi Livio, Bernadette Majorana, Francesca Malara, Sara Mamone, Franco Marenco, Stefano Mazzoni, Claudio Meldolesi, Cesare Molinari, Franco Monteleone, Giovanni Moretti, Franco Perrelli, Giorgio Pestelli, Marzia Pieri, Alessandro Pontremoli, Paolo Puppa, Maurizio Rebaudengo, Nicola Savarese, Mirella Schino, Silvana Sinisi, Roberto Tessari, Lamberto Trezzini e Claudio Vicentini, coordinati in redazione da Valentina Barbero."}
{"id": "3018111", "revid": "131358", "url": "https://it.wikipedia.org/wiki?curid=3018111", "title": "Wormatia Worms", "text": ""}
{"id": "3018115", "revid": "110157", "url": "https://it.wikipedia.org/wiki?curid=3018115", "title": "Sokolov", "text": "Sokolov (fino al 1948 \"Falknov nad Oh\u0159\u00ed\", in tedesco \"Falkenau an der Eger\") \u00e8 una citt\u00e0 della Repubblica Ceca, capoluogo del distretto omonimo, nella regione di Karlovy Vary."}
{"id": "3018116", "revid": "27723", "url": "https://it.wikipedia.org/wiki?curid=3018116", "title": "Stazione di Ostia Parmense", "text": "La stazione di Ostia Parmense \u00e8 una stazione ferroviaria della ferrovia Parma-La Spezia (Pontremolese). Serve Ostia Parmense, frazione del comune di Borgo Val di Taro, in provincia di Parma.\nStoria.\nFino al 1\u00ba gennaio 1927 era denominata semplicemente \"Ostia , dopodich\u00e9 assunse la denominazione attuale di \"Ostia Parmense\".\nStrutture e impianti.\nLa piccola stazione dispone di un fabbricato viaggiatori, di un fabbricato per i servizi igienici, di due banchine passeggeri, collegate tra loro da un attraversamento a raso, e di tre binari, di cui uno tronco ubicato nelle vicinanze del fabbricato per i servizi igienici e normalmente utilizzato per il ricovero di mezzi di servizio.\nIn prossimit\u00e0 della stazione, in direzione La Spezia, sono presenti un casello, che reca la progressiva chilometrica, un ponte ferroviario in ferro tuttora utilizzato per il transito dei treni e un sovrappasso pedonale.\nMovimento.\nLa stazione \u00e8 servita da treni regionali svolti da Trenitalia e Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 46 persone (22 saliti + 24 discesi).\nServizi.\nLa stazione \u00e8 classificata da RFI nella categoria \"bronze\".\nLa stazione dispone di:"}
{"id": "3018125", "revid": "27723", "url": "https://it.wikipedia.org/wiki?curid=3018125", "title": "Stazione di Berceto", "text": "La stazione di Berceto \u00e8 una stazione ferroviaria della linea ferrovia Pontremolese, che collega Parma alla Spezia. Si trova in localit\u00e0 Ghiare, nel comune di Berceto.\nStoria.\nLa stazione venne aperta al traffico il 25 marzo 1889 con l'inaugurazione del tratto Fornovo di Taro-Berceto della ferrovia Parma-La Spezia. \nLa stazione rimase capolinea fino al 15 maggio 1893, quando la linea venne estesa fino a Borgo Val di Taro.\nLa stazione ebbe molta importanza, non tanto per il trasporto passeggeri (l'impianto infatti si trova in una zona non densamente popolata) quanto, invece, per il traffico merci grazie alla presenza della Fornace \"Marchino\". Tuttavia, a causa della chiusura di quest'ultima e dell'incremento del trasporto su gomma, lo scalo merci divenne improduttivo e venne quindi chiuso.\nTutt'oggi per\u00f2 \u00e8 possibile vedere i resti della passata importanza della stazione: lo scalo merci \u00e8 piuttosto grande rispetto alle stazioni di bassa importanza e sono ancora visibili una gru e la vecchia torre dell'acqua un tempo utilizzata per il rifornimento delle locomotive a vapore.\nIl giorno 22 maggio 1996 venne attivata la variante di tracciato a doppio binario tra Berceto e Solignano; quest'intervento comport\u00f2 l'installazione di una nuova banchina, la costruzione di un sottopassaggio e la ristrutturazione del fabbricato viaggiatori, nonch\u00e9 la demolizione del vecchio ponte che attraversava il Fiume Taro tra Berceto e la oramai dismessa stazione di Valmozzola.\nStruttura ed impianti.\nLa stazione \u00e8 gestita da Rete Ferroviaria Italiana, che la classifica nella categoria \"bronze\".\nIl fabbricato viaggiatori si compone di due livelli ma soltanto il piano terra \u00e8 aperto al pubblico. Sia dal lato rivolto verso la strada che da quello orientato verso la ferrovia \u00e8 presente una pensilina in ferro.\nL'ex magazzino merci oggi \u00e8 stato convertito a deposito ed alcune porte sono state murate. Nell'area dell'ex scalo sono stati costruiti alcuni edifici ad un solo piano che ospitano gli uffici tecnici di Rete Ferroviaria Italiana.\nLa suddetta area ospita anche una Base Transceiver Station del servizio Global System for Mobile Communications-Railway di Rete Ferroviaria Italiana.\nIl piazzale si compone di tre binari. Nel dettaglio:\nTutti i binari sono dotati di banchina, riparati da una pensilina e collegati fra loro da un sottopassaggio.\nNel piazzale, inoltre, trovano posto ulteriori binari adibiti all'accantonamento del materiale rotabile.\nMovimento.\nIl servizio passeggeri \u00e8 svolto da parte di Trenitalia e Trenitalia Tper per conto della Regione Emilia-Romagna.\nI treni che servono la stazione sono unicamente di tipo regionale (per un totale di circa cinquantacinque) e le loro principali destinazioni sono: Parma, La Spezia e Pontremoli.\nA novembre 2019, la stazione risultava frequentata da un traffico giornaliero medio di circa 184 persone (83 saliti + 101 discesi)."}
{"id": "3018137", "revid": "27723", "url": "https://it.wikipedia.org/wiki?curid=3018137", "title": "Stazione di Solignano", "text": "La stazione di Solignano \u00e8 la fermata ferroviaria a servizio del comune di Solignano, in provincia di Parma. Si trova lungo la ferrovia Pontremolese, che collega Parma alla Spezia.\nStoria.\nLa stazione venne aperta al traffico il giorno 25 marzo 1889, con l'inaugurazione del tratto Fornovo di Taro-Berceto.\nCon l'attivazione della variante di tracciato dall'impianto fino a Citerna Taro, avvenuta il 30 novembre 2014, la linea (gi\u00e0 raddoppiata in variante fino a Berceto nel 1996) divenne completamente a doppio binario dal PP Osteriazza fino a Berceto; ci\u00f2 caus\u00f2 il declassamento della stazione a semplice fermata dato che il secondo binario, prima atto agli incroci o alle precedenze, venne riutilizzato per il nuovo tracciato&lt;ref name=\"CC RFI 12/2014\"&gt; \"Circolare Territoriale RFI 12/2014 del 30 novembre 2014\", p. 9.&lt;/ref&gt;. Vennero pertanto rimossi i vari segnali di avviso, protezione e partenza con annessi indicatori alti di partenza, i deviatoi e tutti gli apparati a loro connessi; venne inoltre definitivamente dismesso anche il binario di accesso allo scalo merci, precedentemente collegato alla linea dal solo lato La Spezia.\nStrutture e impianti.\nL'impianto possiede un fabbricato viaggiatori e due binari, serviti da due banchine collegate tra loro tramite sottopassaggio ed entrambe dotate di pensilina. Annesso alla stazione vi \u00e8 ci\u00f2 che resta dell'ex scalo merci ossia un magazzino merci ed un piano caricatore. Lo scalo disponeva di un binario passante che ne garantiva l'accesso ed era collegato al secondo binario. Lo scalo risulta ad oggi dismesso, il magazzino \u00e8 stato convertito a deposito, il piano caricatore \u00e8 usato come deposito per i materiali mentre il binario \u00e8 stato scollegato e definitivamente dismesso nel 2014. Annesso al fabbricato di stazione trova posto l'ufficio del capostazione che funge anche da Posto di Blocco, il numero 14 sulla linea.\nIncidenti.\nLa notte del 4 giugno 2000, poco dopo le ore 3 del mattino, Solignano divenne teatro di uno dei pi\u00f9 gravi incidenti ferroviari avvenuti sulla ferrovia Parma-La Spezia.\nAlle 3.40 due treni merci, uno proveniente da Livorno ed uno proveniente da Parma, si scontrarono frontalmente poco lontano dalla stazione.\nNel deragliamento morirono cinque ferrovieri. I loro nomi sono oggi ricordati in una targa commemorativa apposta sul muro esterno del fabbricato viaggiatori, nei pressi del binario 1.\nMovimento.\nL'impianto \u00e8 servito unicamente da treni regionali.\nA novembre 2019, la stazione risultava frequentata da un traffico giornaliero medio di circa 261 persone (120 saliti + 141 discesi).\nServizi.\nLa stazione, gestita da Rete Ferroviaria Italiana che la classifica nella categoria \"Bronze\", dispone di:\nInterscambi.\nLa stazione permette i seguenti interscambi:"}
{"id": "3018146", "revid": "1543377", "url": "https://it.wikipedia.org/wiki?curid=3018146", "title": "The Girl Guides Association of Jamaica", "text": " The Girl Guides Association of Jamaica \u00e8 l'associazione del guidismo in Giamaica. Il guidismo in Giamaica fu fondato nel 1915 e l'organizzazione divenne un membro associato del WAGGGS nel 1963 e effettivo nel 1966\nStoria.\nIl guidismo fu introdotto in Giamaica da Miss Clare Messias nel 1915. Dopo l'indipendenza della Giamaica nel 1962 le Jamaican Girl Guides rimasero una branca del Guidismo britannico fino al 17 luglio 1967, con la creazione de The Girl Guides Association of Jamaica. \nUna scissione dell'associazione port\u00f2 alla formazione de \"Girl Scouts of Jamaica\" nel 2008.\nProgramma.\nL'associazione \u00e8 divisa in tre branche in rapporto all'et\u00e0:\nUn obiettivo del programma \u00e8 la prevenzione dell'AIDS. Il loro motto \u00e8 \"Be Prepared\""}
{"id": "3018147", "revid": "300067", "url": "https://it.wikipedia.org/wiki?curid=3018147", "title": "Greivis V\u00e1squez", "text": "Carriera.\nNBA (2010-2016).\nMemphis Grizzlies (2010-2011).\nDopo aver frequentato l'Universit\u00e0 del Maryland si rende eleggibile per il Draft NBA 2010. Viene scelto col n\u00ba 28 al Draft dai Memphis Grizzlies.\nDurante la stagione lui \u00e8 la riserva di Mike Conley. Disputa 70 partite anche se solo una da titolare.\nGioca tutte le 13 partite dei play-off (tutte quante subentrando dalla panchina), dove i Grizzlies si qualificano arrivando ottavi: dopo aver clamorosamente eliminato per 4-2 i San Antonio Spurs arrivati primi a fine anno (l'ultima volta che l'ottava batt\u00e9 la prima fu nella stagione 2006-2007 quando i Golden State Warriors arrivati ottavi vinsero la serie contro i Dallas Mavericks arrivati primi per 4-2) i Memphis Grizzlies devono arrendersi nelle semifinali di Conference agli Oklahoma City Thunder perdendo la serie 4-3.\nIn gara-4 contro i San Antonio Spurs ha dovuto sostituire per 13 minuti il playmaker titolare Mike Conley che era uscito per falli. In quei minuti Vasquez mette a referto 9 punti e 2 assist.\nDurante la \"offseason\" 2011 (che tra l'altro \u00e8 stata pi\u00f9 lunga per via del lockout che ha posticipato l'inizio della stagione regolare al gennaio 2012), V\u00e1squez ha partecipato ad un viaggio sponsorizzato dal Dipartimento di Stato degli Stati Uniti per il Venezuela.\nNew Orleans Hornets (2011-2013).\nIl 24 dicembre 2011, quando viene ceduto ai New Orleans Hornets in cambio di Quincy Pondexter. Agli Hornets il suo ruolo designato \u00e8 quello di sostituto di Jarrett Jack; complici alcuni infortuni accorsi a quest'ultimo, colleziona ben 26 presenze nel quintetto titolare (su 66 complessive, risultando cos\u00ec presente in tutte le partite della squadra durante la stagione regolare). Nell'estate del 2012 Jarrett Jack viene ceduto ai Golden State Warriors: viste le prestazioni positive offerte durante stagione 2011-2012 il playmaker venezuelano riesce convincere gli Hornets ad affidargli stabilmente il ruolo di playmaker titolare della squadra per la stagione 2012-2013. In questa stagione disputa 78 partite giocando in tutte queste da titolare. Tiene un'ottima media di 13.9 punti, 4.3 rimbalzi, 0.8 palle rubate e 9 assist a partita.\nAlla fine la stagione si rivela pessima a livello di squadra che arriva penultima nella graduatoria finale della Western Conference (con un record di 27 vittorie e 55 sconfitte), ma straordinaria a livello personale: \u00e8 il leader della lega in assoluto per quanto riguarda gli assist serviti (ben 704) e arriva secondo nella classifica finale per la vittoria finale dell'NBA Most Improved Player, che \u00e8 stato assegnato in quel caso a Paul George. Questa stagione, a oggi, \u00e8 la migliore in assoluto della carriera di Greivis V\u00e1squez.\nParentesi ai Sacramento Kings (2013).\nIl 10 luglio 2013 viene ceduto ai Sacramento Kings in uno scambio a tre squadre che vede l'ex-compagno Robin Lopez andare ai Portland Trail Blazers e Tyreke Evans a New Orleans, con la squadra della Louisiana appena rinominata (da \"Hornets\" a \"Pelicans\").\nCon i Kings gioca 18 partite tutte da titolare prima di essere ceduto via trade ai Toronto Raptors il 9 dicembre 2013.\nToronto Raptors (2013-2015).\nIl 9 dicembre 2013 \u00e8 stato ceduto ai Toronto Raptors (insieme ai compagni Patrick Patterson, John Salmons e Chuck Hayes) nella \"trade\" che ha portato Rudy Gay, Quincy Acy e Aaron Gray ai Kings.\nDopo essere stato titolare ai New Orleans Hornets (anche se in pianta stabile solamente dopo la cessione di Jarrett Jack nell'estate 2012 ai Golden State Warriors) e ai Sacramento Kings, ai Toronto Raptors Vasquez torna a fare la riserva, in quanto il ruolo di playmaker titolare \u00e8 occupato da Kyle Lowry (futuro All-Star). Quindi nella prima stagione V\u00e1squez gioca 61 partite, di cui solo 5 da titolare.\nNella secondo stagione le cose cambiano in meglio per V\u00e1squez: visti gli infortuni accorsi a Kyle Lowry e a DeMar DeRozan, il venezuelano disputa tutte 82 partite della \"regular season\" e 29 di queste da titolare. Con l'assenza di DeRozan lui \u00e8 stato adattato al ruolo di guardia.\nMilwaukee Bucks (2015-2016).\nDopo due anni in Canada il 26 giugno 2015, la notte del Draft NBA viene ceduto dai Raptors ai Milwaukee Bucks in cambio di Norman Powell e una prima scelta del 2017.\nTuttavia l'avventura con i verdi non \u00e8 delle migliori in quanto il 16 dicembre subisce un infortunio che lo costringe a stare fuori per 3-4 mesi, rientrando cos\u00ec per le ultime partite della stagione.\nBrooklyn Nets (2016).\nIl 14 luglio 2016 viene acquistato da free agent dai Brooklyn Nets.\nTuttavia il 10 novembre dopo aver disputato solo 3 partite viene tagliato.\nStatistiche.\n\"Dati aggiornati il 22 gennaio 2014\""}
{"id": "3018149", "revid": "55935", "url": "https://it.wikipedia.org/wiki?curid=3018149", "title": "Horace Magoun", "text": ""}
{"id": "3018150", "revid": "729019", "url": "https://it.wikipedia.org/wiki?curid=3018150", "title": "Stazione di Citerna Taro", "text": "La stazione di Citerna Taro era la stazione ferroviaria della frazione omonima. Si trova sulla linea Parma-La Spezia, anche conosciuta come Pontremolese. Dal 2014, in seguito all'attivazione del nuovo tratto a doppio binario PP Osteriazza-Solignano, \u00e8 utilizzata unicamente come Posto di Comunicazione.\nStoria.\nLa stazione, gi\u00e0 dal 1999, risultava impresenziata insieme ad altri 6 impianti ubicati sulla linea, ed era servita unicamente da treni regionali.\nDal 12 giugno 2011, per lavori di potenziamento infrastrutturale il cui termine era inizialmente previsto per il 30 giugno dello stesso anno, la stazione non effettua pi\u00f9 servizio viaggiatori.\nCome conseguenza di questo ammodernamento l'impianto viene trasformato in un Posto di Comunicazione&lt;ref name=\"CC RFI 12/2014\"&gt; \"Circolare Territoriale RFI 12/2014 del 30 novembre 2014\", p. 7.&lt;/ref&gt;. Nel dicembre 2014 il tracciato originario a binario unico viene quindi dismesso in favore dell'attivazione di quello nuovo, a doppio binario.\nIncidenti.\nNel maggio 2009 da un vecchio locomotore accantonato nello scalo merci scatur\u00ec un incendio, prontamente spento dai vigili del fuoco locali. Non vi furono, fortunatamente, conseguenze degne di nota.\nStrutture e impianti.\nLa stazione disponeva di un fabbricato viaggiatori che ospitava la sala di attesa. Nelle vicinanze di questo si trovavano altri edifici minori, come quello che ospitava i servizi igienici.\nDue banchine servivano entrambi i binari dell'impianto, uno dei quali era utilizzato unicamente come binario di precedenza o incrocio. Una pensilina in ferro era installata sul marciapiede del binario 1, in corrispondenza del fabbricato viaggiatori, a riparo dei viaggiatori in attesa dei treni.\nL'impianto disponeva anche di un binario tronco utilizzato per le merci e di un piano caricatore utilizzato per il caricamento delle stesse sui convogli.\nServizi.\nLa stazione disponeva di:"}
{"id": "3018151", "revid": "1632387", "url": "https://it.wikipedia.org/wiki?curid=3018151", "title": "Cornetto", "text": ""}
{"id": "3018154", "revid": "287204", "url": "https://it.wikipedia.org/wiki?curid=3018154", "title": "Tommaso Salini", "text": "Biografia.\nPittore del periodo barocco, attivo principalmente a Roma, specializzato nella pittura di genere ed in particolare nella natura morta. Gli sono stati attribuiti due dipinti a soggetto sacro: il \"San Nicola da Tolentino\" e i \"Santi Quattro Coronati\", il primo conservato a Roma, nella chiesa di Sant'Agostino. Fu influenzato dall'opera di Caravaggio, con il quale condivideva un carattere molto turbolento.\nInfluenz\u00f2 molto la pittura di natura morta e fu maestro di Mario de' Fiori.\nA lui potrebbe essere attribuita la bellissima \"Fiasca con fiori\" della Pinacoteca civica di Forl\u00ec. Il suo dipinto \"Venditrice di uova\" si trova al Minneapolis Institute of Art."}
{"id": "3018161", "revid": "484362", "url": "https://it.wikipedia.org/wiki?curid=3018161", "title": "Stazione di Fornovo", "text": "La stazione di Fornovo \u00e8 lo scalo ferroviario della citt\u00e0 di Fornovo di Taro. Si trova sulla ferrovia Parma-La Spezia, chiamata anche \"Pontremolese\", e vi si dirama la linea per Fidenza.\nStoria.\nA partire dal 1914 la stazione FS di Fornovo diventa fondamentale per gli approvvigionamenti di benzina del Regio Esercito dalla locale raffineria.\nStrutture e impianti.\nDispone di tre binari per i treni passeggeri (binari 1, 3 e 4) serviti da banchina e collegati tramite sovrappasso e molti altri per le fermate prolungate dei treni merci, della lunghezza compresa tra i 255 ed i 430 m. I treni possono proseguire per Parma (indicatore di direzione \"2\", binario semplice) o per Fidenza (indicatore di direzione \"1\", binario semplice). Il sistema di blocco \u00e8 di tipo \"elettrico automatico\" (a correnti fisse) sia in direzione Parma che in direzione Fidenza, mentre diventa di tipo \"elettrico conta-assi\" per i treni diretti verso S. Stefano di Magra (tratta Fornovo-Berceto).\nMovimento.\nAl 2007, l'impianto risultava frequentato da un traffico giornaliero di 1000 persone.\nA novembre 2019, la stazione risultava frequentata da un traffico giornaliero medio di circa 783 persone (381 saliti + 402 discesi).\nServizi.\nLa stazione, che RFI gestisce e classificava nel 2008 nella categoria \"silver\", dispone di:"}
{"id": "3018165", "revid": "46291", "url": "https://it.wikipedia.org/wiki?curid=3018165", "title": "Theobroma bicolor", "text": "Theobroma bicolor \u00e8 una pianta fruttifera della famiglia delle Malvacee, originaria dell'America del Sud.\nUsi.\nL'albero \u00e8 coltivato per produrre il pataste, un frutto molto simile al cacao, con scorza piuttosto dura al cui interno \u00e8 contenuta una polpa zuccherina che circonda i semi. Nelle aree di origine vengono consumati sia la polpa, edibile anche cruda, per produrre bibite e marmellate, sia i semi che vengono mangiati una volta tostati.\nIl pataste \u00e8 un fruttifero che richiede un clima equatoriale, perennemente caldo e umido, ed \u00e8 poco conosciuto al di l\u00e0 della sua terra di origine. Raramente \u00e8 coltivato in Brasile dove prende il nome di \"mocambo\"."}
{"id": "3018171", "revid": "27723", "url": "https://it.wikipedia.org/wiki?curid=3018171", "title": "Stazione di Ozzano Taro", "text": "La stazione di Ozzano Taro \u00e8 una fermata ferroviaria posta sulla ferrovia Pontremolese, a servizio di Ozzano Taro, frazione del comune di Collecchio.\nStoria.\nL'impianto fu inaugurato il 1\u00ba luglio 1899 a seguito dello spostamento dell'esercizio dalla vecchia stazione, inaugurata dieci anni prima, al nuovo impianto.\nVenne declassata a fermata nel 1985 e da allora dispone di un solo binario.\nStrutture e impianti.\nLa fermata dispone di un fabbricato viaggiatori e di una banchina che serve l'unico binario passante della linea.\nParticolarit\u00e0 della fermata \u00e8 quella di essere \"spezzata\" in due dal passaggio a livello di Via Qualatico, pertanto la banchina \u00e8 divisa in due parti, una lato Parma ed un'altra lato La Spezia, dove trova posto il fabbricato viaggiatori.\nTale fabbricato ospitava la sala di attesa, oggi chiusa al pubblico. Non \u00e8 presente alcuna pensilina al servizio dei viaggiatori.\nMovimento.\nLa stazione \u00e8 servita da treni regionali svolti da Trenitalia e Trenitalia Tper nell'ambito del contratto di servizio stipulato con la regione Emilia-Romagna.\nLa fermata \u00e8 servita da pochi treni regionali, utilizzati principalmente da pendolari e dai lavoratori del locale stabilimento Plasmon, che si trova non lontano dalla stazione.\nA novembre 2019, la stazione risultava frequentata da un traffico giornaliero medio di circa 43 persone (19 saliti + 25 discesi).\nServizi.\nLa stazione \u00e8 classificata da RFI nella categoria \"bronze\".\nLa stazione dispone di:"}
{"id": "3018172", "revid": "767487", "url": "https://it.wikipedia.org/wiki?curid=3018172", "title": "Assassinio al galoppatoio", "text": "Assassinio al galoppatoio (\"Murder at the Gallop\") \u00e8 un film del 1963 diretto da George Pollock, tratto dal romanzo di Agatha Christie \"Dopo le esequie\", del 1953.\nNel romanzo il protagonista \u00e8 Hercule Poirot e non Miss Marple. Il film, distribuito dalla Metro-Goldwyn-Mayer, \u00e8 il secondo di una serie inglese di quattro film su Miss Marple interpretati da Margaret Rutherford. Nel film, l'attore Kevin Stoney, che interpreta la parte del dottor Markwell \u00e8 doppiato da un altro attore.\nTrama.\nIl vecchio e ricco Mr. Enderby muore apparentemente per un attacco di cuore. Ma la sempre sospettosa Miss Marple ha i suoi dubbi, ed indaga sui motivi che hanno portato alla morte della vittima.\nAccoglienza.\nIl film ottiene tutte valutazioni positive (100%) sul portale di film e recensioni Rotten Tomatoes, con una media di punteggio di 7 su 10 basato su 5 critiche professionali. Sul database di informazioni sul cinema IMDb ottiene, invece, un giudizio di 7,3/10 punti, basato su 4417 voti.\nColonna sonora.\nLa musica dei titoli di testa \u00e8 la stessa nella serie di quattro film dedicati a Miss Marple negli anni '60 e interpretati dall'attrice Margaret Rutherford; \u00e8 stato creato dal compositore britannico Ron Goodwin."}
{"id": "3018176", "revid": "767487", "url": "https://it.wikipedia.org/wiki?curid=3018176", "title": "Red Aunts", "text": "Le Red Aunts sono state un gruppo hardcore punk femminile, formatosi a Long Beach (California) nel 1991.\nIl complesso fu fondato quando Terri Wahl reclut\u00f2 Kerry Davis e Debi Martini per formare una band. Wahl divenne la chitarrista/cantante, Davis la seconda chitarra/cantante, e Martini la bassista. Come batterista fu inizialmente ingaggiato il marito della chitarrista, Jon Wahl dei Claw Hammer, che poi fu rimpiazzato da Leslie Noelle. Pubblicarono cinque album di studio, di cui tre su Epitaph Records, prima di sciogliersi nel 1998, dopo un ultimo tour. Dopo la rottura la bassista Martini si trasfer\u00ec a New York e la Wahl fond\u00f2 i The Screws."}
{"id": "3018181", "revid": "297802", "url": "https://it.wikipedia.org/wiki?curid=3018181", "title": "The Red Aunts", "text": ""}
{"id": "3018182", "revid": "340840", "url": "https://it.wikipedia.org/wiki?curid=3018182", "title": "Kenilworth Castle", "text": ""}
{"id": "3018186", "revid": "27723", "url": "https://it.wikipedia.org/wiki?curid=3018186", "title": "Stazione di Collecchio", "text": "La stazione di Collecchio \u00e8 una stazione ferroviaria della ferrovia Pontremolese. Serve il comune di Collecchio, in provincia di Parma.\nStrutture ed impianti.\nLa stazione \u00e8 dotata di un fabbricato viaggiatori, che ospita la sala di attesa, e di alcuni edifici minori come quello utilizzato per i servizi igienici.\nL'impianto possiede 5 binari identificabili nel seguente modo:\n- Binario 1: \u00e8 un binario in tracciato deviato, utilizzato per il servizio passeggeri e per precedenze o incroci\n- Binario 2: \u00e8 il binario di corretto tracciato della linea\n- Binari 3, 4, 5: un tempo appartenenti allo scalo merci, oggi sono impiegati unicamente per il ricovero di materiale rotabile e mezzi da lavoro.\nI binari 1 e 2 sono serviti da due banchine, fino a poco tempo fa collegate tra loro da un attraversamento a raso in cemento; con i recenti interventi di ammodernamento della stazione entrambi i marciapiedi sono stati dotati di pensilina e l'attraversamento a raso \u00e8 stato sostituito da un nuovo sottopassaggio.\nMovimento.\nLa stazione \u00e8 servita da treni regionali svolti da Trenitalia.\nA novembre 2019, la stazione risultava frequentata da un traffico giornaliero medio di circa 472 persone (206 saliti + 266 discesi).\nServizi.\nLa stazione, classificata da RFI nella categoria \"bronze\", dispone di:"}
{"id": "3018188", "revid": "36426", "url": "https://it.wikipedia.org/wiki?curid=3018188", "title": "Palazzo Borgherini-Rosselli Del Turco", "text": ""}
{"id": "3018197", "revid": "682087", "url": "https://it.wikipedia.org/wiki?curid=3018197", "title": "Draft d'espansione NBA 1989", "text": "Il draft d'espansione 1989 si \u00e8 svolto il 15 giugno 1989, per la formazione degli Orlando Magic e dei Minnesota Timberwolves."}
{"id": "3018198", "revid": "6923", "url": "https://it.wikipedia.org/wiki?curid=3018198", "title": "Busso XVI von Alvensleben", "text": "Biografia.\nApparteneva ad un'antica famiglia nobile di origini sassoni e prussiane detenente il titolo comitale. Busso apparteneva ad un ramo sassone della famiglia Alvensleben e discendeva dal generale Achaz Heinrich von Alvensleben, ma la sua famiglia era molto legata a quelle dei von Prittwitz, essendo suo padre nipote di Joachim Bernhard von Prittwitz.\nVon Alvensleben fu educato fin dalla giovinezza al mestiere della armi nell'esercito sassone, avendo come istruttore l'ex generale Sylvius von Poser e come compagno di studio suo cugino Robert von Prittwitz. Alfiere in un reggimento di ussari, partecip\u00f2 alle guerre contro Napoleone come ufficiale dell'esercito sassone, prima tenente e poi capitano, ma quando l'esercito sassone si arrese ai francesi e il re di Sassonia fece la pace con Napoleone, von Alvensleben, che era un ardente patriota, si un\u00ec ai corpi franchi del generale Ferdinand von Schill, operando attivamente con la guerriglia popolare in Prussia, in Meclemburgo e in Sassonia. Dal 1810, dopo la morte del fratello maggiore, ricevette il titolo di conte, e fu nominato comandante militare delle fortezza sulla Weser e colonnello da Federico Augusto I, re di Sassonia.\nSuccessivamente combatt\u00e9 contro i francesi durante la campagna di Sassonia del 1813. Von Alvensleben partecip\u00f2 poi al congresso di Vienna rappresentando la Sassonia e poi decise di studiare all'Universit\u00e0 di Jena. Ebbe, in seguito, molti importanti incarichi alla corte sassone, tra i quali quello di \"Maresciallo delle Stalle di Sassonia\" (equivalente al titolo di mastro di posta generale), \"eccellenza\" nel 1840, aiutante di campo del re nel 1847 e dieci anni dopo generale maggiore ed eccellenza e infine \"Hofmarschall\" (\"Maresciallo di corte\").\nSuccessivamente fu convinto da un cugino, Carl von Prittwitz, che era un personaggio importante alla corte di Nicola I, a divenire ambasciatore del ducato di Sassonia-Coburgo-Gotha a San Pietroburgo e pens\u00f2 di combinare il matrimonio tra il ventenne principe Alberto di Sassonia-Coburgo-Gotha, figlio del suo signore il duca Ernesto I di Sassonia-Coburgo-Gotha, e la diciassettenne granduchessina Olga, figlia dello zar Nicola I. Questo progetto di matrimonio per\u00f2 fall\u00ec, e allora von Alvensleben, ministro degli esteri del ducato, finanzi\u00f2 il matrimonio tra Alberto e Vittoria d'Inghilterra."}
{"id": "3018199", "revid": "122871", "url": "https://it.wikipedia.org/wiki?curid=3018199", "title": "Carte fiorentine", "text": ""}
{"id": "3018202", "revid": "1478699", "url": "https://it.wikipedia.org/wiki?curid=3018202", "title": "Calandreta", "text": "Le calandretas (in guascone, \"piccole allodole\") sono scuole bilingue occitane, l'equivalente delle diwan bretoni, delle ikastolak basche o delle bressoles catalane. Fa parte dell'associazione Eskolim.\nLa prima calandreta vide la luce a Pau (Pirenei Atlantici) nel 1979. \nLe scuole.\nSono l'equivalente occitano di Diwan per i bretoni, Ikastola per i baschi, La Bressola per i catalani, ABCM-Zweisprachigkeit per gli alsaziani-mosellani. Fa parte dell'associazione Eskolim.\nA luglio 2016 erano 62 scuole e 3 college, distribuiti su 18 dipartimenti, per 3.614 studenti iscritti.\nLe Calandretas sono scuole libere e laiche. Il metodo utilizzato \u00e8 quello dell'immersione linguistica precoce. L'istruzione fornita segue i programmi del Ministero dell'educazione nazionale. Qui \u00e8 attiva la pedagogia, ispirata alle tecniche Freinet, per sostenere il bambino verso l'autonomia, la condivisione e la cittadinanza. Gli insegnanti sono formati in pedagogia istituzionale e hanno beneficiato a lungo dei corsi di Ren\u00e9 Laffitte.\nCi sono quindi tre college, a Pau, Tolosa e Montpellier; un quarto aperto a Maraussan vicino a B\u00e9ziers nel settembre 2018, dall'inizio dell'anno scolastico 2016, la struttura di Montpellier accoglie le classi delle scuole superiori. I primi tre laureati si sono laureati a giugno 2019.\nLe Calandretas hanno un istituto di istruzione superiore occitano, l'APRENE (con sede a B\u00e9ziers) dove vengono formati gli insegnanti delle scuole di Calandreta. APRENE \u00e8 riconosciuto dall'Istruzione Nazionale e affiliato all'ISLRF (Istituto superiore delle lingue della Repubblica Francese)."}
{"id": "3018207", "revid": "287204", "url": "https://it.wikipedia.org/wiki?curid=3018207", "title": "Salvale\u00f3n de Hig\u00fcey", "text": "Salvale\u00f3n de Hig\u00fcey o semplicemente Hig\u00fcey \u00e8 un comune della Repubblica Dominicana di 251.243 abitanti, situato nella Provincia di La Altagracia, di cui \u00e8 capoluogo. Comprende, oltre al capoluogo, tre distretti municipali: Otra Banda, Las Lagunas de Nisib\u00f3n e Ver\u00f3n."}
{"id": "3018211", "revid": "12405", "url": "https://it.wikipedia.org/wiki?curid=3018211", "title": "I Hate Kate", "text": ""}
{"id": "3018213", "revid": "196390", "url": "https://it.wikipedia.org/wiki?curid=3018213", "title": "Moti del caroviveri", "text": ""}
{"id": "3018214", "revid": "92723", "url": "https://it.wikipedia.org/wiki?curid=3018214", "title": "Basilica di San Pio X", "text": "La basilica di San Pio X (in francese: \"basilique Saint-Pie X\"), anche conosciuta anche con il nome di \"basilica sotterranea\", \u00e8 una chiesa di Lourdes, in Francia situata all'interno del santuario di Nostra Signora di Lourdes. Consacrata nel 1958, appartiene alla diocesi di Tarbes e Lourdes; ha la dignit\u00e0 di basilica minore.\nStoria.\nCon l'avvicinarsi dei festeggiamenti per il centenario delle apparizioni della Vergine Maria cui avrebbe assistito Bernadette Soubirous e in previsione dei numerosi pellegrini che in tale ricorrenza sarebbero accorsi a Lourdes, si decise di costruire una grande chiesa che potesse accogliere un consistente numero di persone, viste anche le dimensioni ridotte delle due gi\u00e0 esistenti. Il progetto fu opera dell'architetto Pierre Vago, coadiuvato dall'ingegnere Eug\u00e8ne Freyssinet: si trattava di una struttura completamente sotterranea, costruita al di sotto del letto del fiume Gave de Pau, fattore che complic\u00f2 notevolmente i lavori di realizzazione. Terminata nel 1957, la basilica fu solennemente consacrata il 25 marzo 1958 dall'allora cardinale Angelo Roncalli, che era stato in passato nunzio apostolico in Francia e che sarebbe divenuto, sette mesi pi\u00f9 tardi, papa Giovanni XXIII. Nel corso degli anni non ha subito grossi lavori di rifacimento, anche perch\u00e9 non presenta opere decorative o architettoniche di rilievo: unico elemento degno di nota il rifacimento dell'impianto elettrico nell'inverno 2006-07. La basilica ha riportato gravissimi danni in seguito alle esondazioni del fiume Gave de Pau nell'ottobre 2012 e, soprattutto, nel giugno 2013, quando fu semisommersa da quasi due metri di acqua e fango: con una straordinaria dedizione i volontari sono riusciti a riaprire integralmente al culto la basilica all'inizio di agosto dello stesso 2013.\nDescrizione.\nLa basilica si presenta con un'unica grande navata alla quale si accede tramite quattro rampe laterali: tale navata \u00e8 ovale, ha una lunghezza di 191 metri per una larghezza di 61 e degrada dolcemente verso l'alto dal centro dove \u00e8 situato l'altare maggiore, posto su una piattaforma rialzata; l'altezza del soffitto \u00e8 molto ridotta, soltanto 10 metri ed \u00e8 sostenuto da 58 pilastri in cemento da cui partono 29 travi, dando l'impressione di una nave rovesciata. Lo spazio ottenuto utilizzando questa struttura \u00e8 di 12.000 m\u00b2, potendo cos\u00ec ospitare fino a 25.000 fedeli, i quali godono di una buona visibilit\u00e0 da ogni parte della navata. All'altezza dell'altare, presso i muri perimetrali, \u00e8 da una parte installato l'organo, mentre dall'altra una cappella dedicata al Santissimo Sacramento; un altare minore \u00e8 posto all'estremit\u00e0 della basilica. La chiesa \u00e8 stilisticamente diversa dalle altre chiese del santuario mariano: non c'\u00e8 luce naturale e il cemento della costruzione \u00e8 stato lasciato nudo, senza alcuna decorazione, rendendo l'ambiente abbastanza cupo: le uniche decorazioni sono 52 immagini in \"gemmail\", tecnica che prevede la sovrapposizione di vetri colorati, realizzate da Ren\u00e9 Margotton nel 1991, raffiguranti le quindici stazioni della Via Crucis, i quindici misteri del Rosario e scene delle apparizioni di Lourdes. Altra decorazione \u00e8 l'utilizzo di pannelli posti tra un pilastro e l'altro sui quali sono raffigurati volti di santi.\nCostruita appositamente per ospitare un gran numero di persone, la chiesa ha comunque diversi problemi pratici: \u00e8 solitamente fredda con molte correnti d'aria e per tale motivo sono stati installati dei radiatori; la visibilit\u00e0, anche se \u00e8 libera nella maggior parte della navata, \u00e8 difficoltosa per chi siede agli ultimi banchi e per ovviare a questo problemi sono stati installati dei pannelli, sui quali vengono proiettate le immagini della funzione religiosa in svolgimento in quel momento, in diretta, fornendo anche la traduzione in diverse lingue. Un altro problema \u00e8 rappresentato dall'acustica, che in alcuni punti \u00e8 confusa e disturbata da echi.\nL'organo a canne della basilica venne costruito nel 1969 dalla ditta basca Organer\u00eda Espa\u00f1ola e ampliato nel 1995-1997 dalla ditta Pesce, che poi ne ha operato la ricostruzione dopo l'alluvione del giugno 2013; lo strumento \u00e8 a trasmissione elettrica e ha una consolle indipendente con quattro tastiere e pedaliera."}
{"id": "3018217", "revid": "129019", "url": "https://it.wikipedia.org/wiki?curid=3018217", "title": "Teatro Poliorama", "text": "Il Teatro Poliorama si trova al piano terra del palazzo che ospita la Real Academia de Ciencias y Artes de Barcelona, al numero 115 de la Rambla di Barcellona. Inaugurato nel 1899 come cinema, dal 1982 \u00e8 utilizzato regolarmente come teatro. Tra il 1937 e il 1939 fu chiamato \"Teatre Catal\u00e0 de la Com\u00e8dia\".\nStoria.\nL'edificio della Reale Accademia di Scienze e Arti di Barcellona fu progettato dall'architetto Josep Dom\u00e8nech i Estap\u00e0 e fu inaugurato nel 1894. Al piano terra dell'edificio si adatt\u00f2 un locale per allestire spettacoli i cui proventi sarebbero serviti a coprire le spese dell'ente.Il 13 aprile del 1899 negli stessi locali si inaugur\u00f2 il Cine Mart\u00ec, la prima sala della citt\u00e0 costruita espressamente per il cinema, la sala chiuse nel 1903.\nIl 10 dicembre 1906, completamente ristrutturato, apr\u00ec le sue porte con il nome di Cine Poliorama, anche se alternava le funzioni cinematografiche con quelle teatrali. Poteva ospitare fino a 630 persone sedute.\nDurante la Guerra civile spagnola, fu espropriato dalla CNT-FAI, e fu lo scenario di molte esecuzioni, che George Orwell descrisse nel suo \"Hommage to Catalonia\".\nAl termine della Guerra civile, fu acquistato dal gruppo Bala\u00f1\u00e0 e riaperto il 25 febbraio 1939 come cinema, con il suo antico nome di Cine Poliorama.\nChiuso nell'agosto del 1963 fu ristrutturato e nuovamente aperto nell'ottobre dello stesso anno, svolgendo nuovamente funzione di teatro e di cinema allo stesso tempo. Solo dal 1976 fu dedicato esclusivamente al teatro con il nome di Teatro Poliorama.\nFu nuovamente chiuso tra il 1982 e il 1984 e dopo una radicale ristrutturazione ad opera dello studio Martorell-Bohigas-MacKay, il 3 febbraio 1985 fu nuovamente inaugurato con una nuova capacit\u00e0 di 671 posti a sedere. Durante la costruzione del Teatre Nacional de Catalunya, il Teatro Poliorama dipendette dalla Generalidad de Catalu\u00f1a e fu diretto da Josep Maria Flotats, fino 1994.\nDal 1994 torn\u00f2 a gestione privata, essendo gestito da Tres por Tres, impresa che produce commedie e musical commerciali.\nNel vestibolo del teatro \u00e8 stato installato il \"Rellotge il\u00b7lusori\", un poema visuale di Joan Brossa."}
{"id": "3018220", "revid": "180559", "url": "https://it.wikipedia.org/wiki?curid=3018220", "title": "Draft d'espansione NBA 1988", "text": "Il draft d'espansione 1988 si \u00e8 svolto il 23 giugno 1988, per la formazione dei Miami Heat e dei Charlotte Hornets."}
{"id": "3018221", "revid": "339392", "url": "https://it.wikipedia.org/wiki?curid=3018221", "title": "Calcio storico", "text": ""}
{"id": "3018223", "revid": "1234826", "url": "https://it.wikipedia.org/wiki?curid=3018223", "title": "Tipi di batterie", "text": "La grande quantit\u00e0 di tipi di batterie a secco disponibili evidenzia che nel tempo sono stati sviluppati molti standard, differenziati sia da parte dei costruttori sia in ogni paese, prima che fossero emesse norme internazionali sulle caratteristiche chimiche, elettriche, dimensionali e costruttive. Attualmente norme tecniche per le dimensioni e le caratteristiche chimiche ed elettriche delle batterie sono pubblicate da organizzazioni come la Commissione Elettrotecnica Internazionale (IEC) e l'American National Standards Institute (ANSI). Alcuni tipi di batteria gi\u00e0 presenti sul mercato sono stati inclusi negli standard internazionali data la loro ampia diffusione.\nLa nomenclatura per una batteria deve comprendere: le dimensioni, le caratteristiche fisiche, la chimica utilizzata, le modalit\u00e0 dei terminali di connessione e altri particolari costruttivi; negli ultimi anni per alcuni tipi di batterie si \u00e8 resa necessaria la diffusione di specifiche norme di utilizzo, che sono di particolare importanza sia per una maggiore durata delle batterie, sia per la sicurezza degli utilizzatori. Altro argomento importante riguarda lo smaltimento delle batterie giunte al termine della loro vita utile, infatti i materiali impiegati nella loro costruzione sono tutti inquinanti - in una misura che dipende dalla tecnologia chimica utilizzata e molti paesi possiedono normative sullo smaltimento e relativa legislazione, anche di carattere penale.\nLa dimensione di una batteria e il suo formato non sono gli unici elementi da prendere in considerazione per la sua sostituzione; infatti le batterie possono avere caratteristiche differenti e l'intercambiabilit\u00e0 deve tenere conto di tutti i parametri disponibili.\nUna batteria pu\u00f2 essere costituita da una, due o pi\u00f9 celle in un unico involucro, come - ad esempio - la 2CR5 (due celle al litio) o la 4LR44 (quattro cellule LR44), o la 1604 (batteria da 9 volt, che ha sei celle).\nChimica delle batterie.\nLa tensione nominale di una batteria (espressa in volt - V), dipende dalla tecnologia chimica che utilizza, e non dalla sua dimensione fisica che, diversamente, influenza la sua corrente (espressa in ampere - A). Ad esempio, le batterie primarie (ovvero, non ricaricabili) alcaline hanno una tensione nominale di 1,5 volt. Le batterie secondarie (ovvero, ricaricabili) al NiCd (nichel-cadmio) e al NiMH (nichel-metalllo idruro), tipicamente hanno una uscita di 1,25 volt per cella. Conseguentemente, una eventuale sostituzione di una batteria primaria con una di uguale forma e dimensione ma di tipo secondario, potrebbe in effetti impedire il regolare funzionamento di dispositivi destinati a essere alimentati con batterie primarie, data la riduzione della tensione a disposizione.\nPerci\u00f2, la denominazione completa della batteria individua non solo le dimensioni, la forma e la disposizione dei terminali di connessione elettrica della batteria, ma anche la chimica (e quindi la tensione per cella); ad esempio, una batteria CR123 \u00e8 sempre con tecnologia chimica LiMnO2 ('litio') e, conseguentemente, con una tensione nominale di 3V.\nQueste le principali batterie e relative tecnologie utilizzate (la produzione di batterie al mercurio \u00e8 cessata):\nBatterie d'uso comune.\nBatterie cilindriche.\nQueste batterie sono tutte a cella singola.\nLe alcaline o a zinco-carbone danno ai morsetti circa 1,5 volt a cella se nuove, altri tipi ne possono dare da 1,2 V (b. al nichel-cadmio) a 3,0 V (b. al litio).\nBatterie per fotocamera.\nL'utilizzo iniziale per questo tipo di batterie era quasi esclusivamente limitato alle fotocamere a pellicola fotografica nei formati 35\u00a0mm e APS-C. Dopo il 1985 si \u00e8 poi diffuso ad altri dispositivi (ad esempio, sensori di presenza per sistemi antifurto o sensori per la rilevazione di fumo o sostanze chimiche). L'idea iniziale era di ottenere la riduzione dell'ingombro e peso della fotocamera alimentata da 2 batterie stilo tipo AA con una CR123A, in virt\u00f9 del miglior rapporto tra energia, peso e ingombro tipici del litio. Tale soluzione era in contrasto con la difficile reperibilit\u00e0 delle batterie al litio e dei costi eccessivi, in parte dovuti al numero ristretto di produttori: Sanyo, Panasonic e Duracell. Oggi tale batteria risulta in parziale dismissione anche se i costi si sono ridotti del 75% circa. Ma questo formato di batteria ha aperto la strada alle nuove batterie ricaricabili tipo 16340 (Ioni di litio) di pari ingombro, che stanno incominciando a diffondersi su mercato.\nCR123A.\nBatteria al litio di forma cilindrica. \nBatterie a bottone.\nNelle batterie a bottone il polo positivo \u00e8 formato dalla parte inferiore e dalla superficie laterale, mentre quello negativo \u00e8 formato dalla parte superiore all'interno del cerchio scuro.\nBatterie al litio.\nIl prefisso \"CR\" indica che sono celle al diossido di manganese e litio; tuttavia \u00e8 possibile trovare anche il prefisso \"BR\", che identifica le celle al monofluorato di carbonio e litio.\nTutte queste batterie al litio forniscono 3 volt sotto carico, mentre quando il circuito \u00e8 aperto la tensione \u00e8 di 3,6 V.\nBatterie all'ossido di argento e alcaline.\nLa serie SR di batterie sono all'ossido di argento e forniscono una tensione di 1,55 volt, mentre la serie LR sono alcaline e forniscono 1,50 V. Il prefisso \"SG\" indica che la batteria \u00e8 una versione all'ossido di argento di una batteria alcalina con prefisso \"AG\". Poich\u00e9 non c'\u00e8 una regola universale sull'uso di queste quattro designazioni, esse sono intercambiabili e si pu\u00f2 facilmente trovare la stessa batteria ma con designazioni diverse. L'unica differenza \u00e8 che le batterie all'ossido di argento normalmente hanno il 50% di capacit\u00e0 in pi\u00f9 di quelle equivalenti alcaline e solitamente anche una tensione costante, mentre quella delle batterie alcaline diminuisce con l'uso; tuttavia le seconde sono pi\u00f9 economiche delle prime. Per dispositivi che richiedono una tensione costante si usano di solito le batterie all'ossido di argento.\nLe batterie che seguono la norma IEC 60086-3 prendono il suffisso \"W\".\nNella tabella la lettera \"L\" identifica le batterie alcaline, mentre la \"S\" quelle all'ossido di argento.\nBatterie zinco-aria.\nLe batterie zinco-aria a bottone usano l'ossigeno nell'aria come elettrodo e hanno un'elevata capacit\u00e0 in rapporto alla loro dimensione. Ognuna di esse necessita di circa 1\u00a0cm\u00b3 di aria al minuto per scaricarsi a 10 mA. Queste batterie sono usate comunemente negli apparecchi acustici. Normalmente hanno un cappuccio che tiene separata l'aria dall'altro elettrodo (fatto di zinco); alcune settimane dopo aver rimosso la copertura, la batteria si esaurisce. Sotto carico forniscono una tensione di 1,2 volt.\nAltri tipi.\n18650.\nLa 18650 \u00e8 un tipo di batteria ricaricabile agli ioni di litio, viene utilizzato in molte batterie per computer portatili, utensili elettrici a batteria, alcune auto elettriche, scooter elettrici, nella maggior parte delle bici elettriche (\"e-bike\"), in sigarette elettroniche e torce a LED.\nAttorno all'anno 2000 l'uso di questo tipo di accumulatore nei \"pacchi batterie\" per computer portatili ha sostituito completamente quelle al nickel-cadmio. I principali promotori di questo tipo di accumulatori sono le aziende Sanyo, Sony e Panasonic; inizialmente venivano prodotte solo in Giappone.\nCaratteristiche.\nLa tensione di lavoro di una 18650 va da 4,2\u00a0V a piena carica a 3~3,2\u00a0V, quando bisogna interrompere la scarica per evitare che si danneggi. Viene dichiarata con una tensione nominale pari al valore medio di 3,6~3,7\u00a0V e va caricata a una tensione massima di 4,2\u00a0V. Con tensioni superiori pu\u00f2 incendiarsi e anche esplodere. Le sue dimensioni fisiche si aggirano sui 65\u00a0mm per 18 di diametro (da cui la sigla che le identifica).\nSpesso pi\u00f9 elementi di 18650 vengono assemblati in serie per ottenere tensioni fino a 48 volt o superiori (vedi p.e. \"battery pack\" per bici elettriche), mentre per aumentare la corrente vengono assemblati in gruppi connessi in parallelo (o serie-parallelo) di 2 o pi\u00f9 elementi ciascuno. Queste batterie vengono assemblate nei \"battery pack\" mediante giunzioni metalliche con una procedura di saldatura elettrica a 4 punti per ogni elettrodo. Allo scopo di ottenere un'elevata affidabilit\u00e0 del \"pack\", le celle 18650 vengono selezionate e accoppiate con tolleranze molto strette, mentre per ottenere tempi di ricarica rapidi con un elevato grado di sicurezza, vengono inseriti nei \"pack\" alcuni sensori di temperatura tipo NTC connessi ai circuiti elettronici di controllo della corrente di ricarica. Inoltre per migliorare ulteriormente l'affidabilit\u00e0 della singola cella, sono stati sviluppati dei circuiti elettronici di protezione da integrare in serie al polo negativo degli elementi che compongono la batteria, questi circuiti controllano la massima corrente erogata, la minima tensione di scarica e la massima tensione di ricarica.\nBatterie per cellulari.\nInfine vanno citate per completezza le diffuse batterie ricaricabili per cellulari agli ioni polimeri di litio, di forma personalizzata, in quanto i produttori di cellulari cercano di assemblare una batteria quanto pi\u00f9 grande possibile e il pi\u00f9 sottile possibile, adattandola agli spazi disponibili del loro prodotto. La caratteristica principale \u00e8 determinata da tre poli di contatto di cui due soltanto portano tensione, mentre quello centrale serve a testare lo stato di scarica, durante il funzionamento o lo stato di ricarica durante la ricarica. Tutte hanno tensione di 3,6\u00a0\u2014\u00a03,7 volt mentre la capacit\u00e0 ormai supera abbondantemente il migliaio di mAh per i cellulari pi\u00f9 piccoli e arriva a pi\u00f9 di 5000\u00a0mAh per quelli dal display pi\u00f9 grande.\nBatterie ad alte correnti di scarica.\nLe gi\u00e0 citate batterie LiPo (Polimeri di litio) hanno la caratteristica di poter erogare enormi correnti di scarica, potendo vantare una resistenza interna molto bassa. Questa caratteristica le rende estremamente utili in campi come il modellismo dinamico aereo, terrestre e navale, dove sono richieste elevate potenze specifiche con pesi e dimensioni ridotti e per brevi periodi. La capacit\u00e0 di scarica, indicata dalla lettera C, \u00e8 solitamente pari a 20 volte la capacit\u00e0 nominale (20C) ma pu\u00f2 arrivare anche a 130C per assorbimenti impulsivi e 60-70C per assorbimenti continui. Anche la velocit\u00e0 di ricarica \u00e8 molto alta, potendo arrivare a caricare completamente una batteria in soli 6 minuti."}
{"id": "3018224", "revid": "74801", "url": "https://it.wikipedia.org/wiki?curid=3018224", "title": "Richard M. Goodwin", "text": "Biografia.\nSi laurea con lode in scienze politiche all'Universit\u00e0 di Harvard, dopo di che, tra il 1934 e il '37 continua gli studi ad Oxford dove approfondisce le tematiche economiche. Nel 1938, durante il master in economia segue le lezioni di Joseph Schumpeter con cui, in seguito, consolider\u00e0 un rapporto di amicizia. Negli anni quaranta tiene ad Harvard un corso sulla teoria del ciclo economico.\nAlla morte di Schumpeter viene allontanato da questa universit\u00e0 per motivi politici ed in seguito, su invito, si trasferisce a Cambridge dove ha insegnato e svolto attivit\u00e0 di ricerca fino al 1980. Nel novembre di quell'anno diventa professore all'Universit\u00e0 di Siena, nell'allora Facolt\u00e0 di Scienze Economiche e Bancarie, ora Facolt\u00e0 di Economia, oggi dedicata al suo nome.\nDivenuto nel 1983 professore emerito, continua l'insegnamento fino alla primavera del 1995. Muore a Siena nell'estate del 1996."}
{"id": "3018226", "revid": "33689", "url": "https://it.wikipedia.org/wiki?curid=3018226", "title": "Paradosso della felicit\u00e0", "text": ""}
{"id": "3018227", "revid": "123747811", "url": "https://it.wikipedia.org/wiki?curid=3018227", "title": "Probusto", "text": "Il probusto \u00e8 un insaccato a base di carne di maiale, del tutto simile al w\u00fcrstel di origine tedesca, anzi pu\u00f2 essere considerato una vera e propria versione italiana del famoso insaccato.\nSi produce in Trentino e propriamente in Vallagarina ed \u00e8 ottenuto da carne di maiale insaporita con varie spezie, da mangiare sia cotto in acqua che alla piastra.\n\u00c8 presente in molte ricette tipiche trentine gi\u00e0 a partire dal 1700.\nLa carne di maiale fresca viene preparata per la prima macinazione, macinata e aggiunta alle spezie previste, emulsionata e insaccata in budello naturale che conferisce al prodotto la caratteristica fragranza.\nIl prodotto viene posto in apposito locale per l'asciugatura, quindi viene affumicato per breve tempo, utilizzando l'apposito truciolato di legni vari per conferire il gusto desiderato e poi cotto al vapore."}
{"id": "3018231", "revid": "77023", "url": "https://it.wikipedia.org/wiki?curid=3018231", "title": "PCI Express 3.0", "text": ""}
{"id": "3018232", "revid": "282698", "url": "https://it.wikipedia.org/wiki?curid=3018232", "title": "Batteria zinco-carbone", "text": ""}
{"id": "3018233", "revid": "834", "url": "https://it.wikipedia.org/wiki?curid=3018233", "title": "Baray", "text": "Un baray \u00e8 un bacino idrico artificiale caratteristici dei complessi architettonico-urbanistici costruiti nell'epoca dell'Impero Khmer nel Sud-est asiatico. In realt\u00e0 bacini idrici simili erano presenti gi\u00e0 in complessi urbanistici di epoche precedenti, come ad Angkor Borei.\nI pi\u00f9 conosciuti sono il Baray orientale e quello occidentale, ad Angkor. Il secondo \u00e8 il maggiore e misura 8\u00a0km per 2,2\u00a0km. Baray prosciugati o tracce della loro costruzione si ritrovano in tutti i maggiori complessi angkoriani, come Banteay Chhmar, Koh Ker e Prasat Bakan.\nDi forma rettangolare, venivano creati erigendo delle dighe, a differenza degli \"srah\" che erano risultato di escavazione. Viste anche le modalit\u00e0 di costruzione, la loro profondit\u00e0 \u00e8 di pochi metri. Nella quasi totalit\u00e0 dei casi l'asse maggiore segue l'orientamento est-ovest caratteristico dei templi angkoriani (fa eccezione ad esempio il \"Rahal\" di Koh Ker). A volte ospitavano un tempio, su un'isola artificiale appositamente costruita al centro. Per questa caratteristica tali templi vengono attualmente chiamati \"mebon\" (vedi ad es. il Mebon orientale).\nMentre \u00e8 dato per certo avessero una funzione religiosa, la loro funzione pratica a scopo irriguo \u00e8 tuttora dibattuta."}
{"id": "3018234", "revid": "228587", "url": "https://it.wikipedia.org/wiki?curid=3018234", "title": "Occitano meridionale", "text": "L\u2019occitano mediano o medio occitano (talvolta chiamato occitano meridionale) \u00e8 un insieme dialettale dell'occitano, che raggruppa il linguadociano e il provenzale.\nCaratterizzazione.\nL'occitano meridionale si distingue :"}
{"id": "3018242", "revid": "2116773", "url": "https://it.wikipedia.org/wiki?curid=3018242", "title": "Greg Monroe", "text": "Carriera.\nCollege.\nNonostante non sia un playmaker nella sua carriera al college dimostra di avere una buona visione di gioco e di saper giocare molto bene fronte a canestro mentre fatica molto di pi\u00f9 quando gioca spalle al canestro. \nMolto bravo a rimbalzo dove riesce a sfruttare molto bene il suo fisico, che sfrutta anche in difesa. \nNonostante il suo fisico molto pesante non si tira indietro quando la squadra parte in contropiede.\nNella sua stagione da matricola alla Georgetown University \u00e8 stato nominato Big East Rookie of the Year.\nNella stagione 2009-10, giocando nelle file dei Georgetown Hoyas, ha messo a referto nei 34 incontri disputati una media di 16,1 punti, 3,8 assist e 1,5 stoppate in 34,2 minuti.\nUna perla della sua carriera collegiale \u00e8 la gara contro Syracuse al Torneo della Big East: piazzatosi in mezzo alle due linee della zona 2-3 di coach Boeheim, ha dominato la partita, chiudendo con ben 7 assist, oltre ai 17 punti e ai 10 rimbalzi.\nNBA.\nIl 24 giugno 2010 al draft NBA viene chiamato come settima scelta assoluta dai Detroit Pistons.\nStatistiche.\nNBA.\n\"Statistiche aggiornate al 14 maggio 2019\""}
{"id": "3018245", "revid": "1833487", "url": "https://it.wikipedia.org/wiki?curid=3018245", "title": "Jeju United Football Club", "text": "Il Jeju United Football Club (coreano:\uc81c\uc8fc \uc720\ub098\uc774\ud2f0\ub4dc FC) \u00e8 una societ\u00e0 calcistica sudcoreana con sede nella citt\u00e0 di Jeju. Attualmente milita nella K League 1.\nStoria.\nMembro fondatore della K-League nel 1983, lo Jeju United in origine si chiamava Yukong Elephants (\"Elephants\" significa \"elefante\").\nAlla fine del 1995 il club ha lasciato lo stadio Dongdaemun di Seul per giocare nello stadio Mokdong di Bucheon, una citt\u00e0 satellite di Seul, allo scopo di diffondere il calcio anche nella provincia coreana. A seguito del trasferimento il club ha cambiato il nome in Bucheon Yukong.\nNel 1997 la societ\u00e0 si \u00e8 ribattezzata come Bucheon SK e a partire dal 2001 ha scelto come stadio di casa il nuovo Bucheon Stadium.\nNel 2006, il Bucheon SK ha annunciato il trasferimento nella citt\u00e0 di Jeju con un ulteriore modifica nel nome: Jeju United FC. Il nuovo stadio di casa \u00e8 diventato lo Jeju World Cup Stadium.\nOrganico.\nRosa.\n\"Aggiornata al 8\u00ba gennaio 2020.\""}
{"id": "3018250", "revid": "106376", "url": "https://it.wikipedia.org/wiki?curid=3018250", "title": "Chiesa dell'Annunziata (Maratea)", "text": "La chiesa dell'Annunziata \u00e8 una delle tre chiese presenti lungo il corso principale del centro storico di Maratea, in provincia di Potenza.\n\u00c8 la chiesa vicaria della parrocchia del \"Borgo\", e, in modo particolare nei mesi invernale, sostituisce in gran parte delle funzioni la chiesa madre.\nStoria.\nI primi documenti che citano la chiesa, sotto forma di cappella, risalgono al XVI secolo.\nTra il 1585 e il 1589 fu al centro di una disputa ecclesiastica con la chiesa madre di Santa Maria Maggiore: l'Annunziata era stata elevata a parrocchia separata dall'altra chiesa, suscitando le ire del parroco del paese, che riusc\u00ec ad ottenere la supremazia della sua parrocchia, delegando l'Annunziata a vicaria perpetua.\nNel seicento la primitiva cappella fu elevata a dignit\u00e0 di chiesa, e nel 1690 contava ben undici altari.\nNel 1748 furono condotti gli ultimi grandi lavori di ampliamento, e probabilmente risalgono a quest'epoca gli abbellimenti in stile barocco all'interno.\nArchitettura ed Arte.\nEsterno.\nLa chiesa presenta una facciata monumentale, che insieme alla colonna votiva a San Biagio, chiude la quinta scenografica del corso del \"Borgo\" marateota. Sopra l'ingresso alloggia un affresco, datato al XVII secolo, che raffigura la scena dell'Annunciazione.\nAi lati del possente portale, si trovano due leoni in pietra, datati al XVI secolo, e che la letteratura storiografica marateota vuole insistentemente provenienti da una chiesa pi\u00f9 antica.\nIl caratteristico campanile, con cupola moresca, \u00e8 attraversato alla base da un angiporto.\nInterno.\nL'interno della chiesa, rimaneggiato e restaurato spesse volte fino a pochi anni fa, appare oggi decorato in stucco secondo le linee dello stile barocco.\nLe principali opere d'arte presenti in chiesa sono:"}
{"id": "3018256", "revid": "1442080", "url": "https://it.wikipedia.org/wiki?curid=3018256", "title": "U.S. Men's Clay Court Championships 2007 - Doppio", "text": "Il doppio del torneo di tennis U.S. Men's Clay Court Championships 2007, facente parte dell'ATP Tour, ha avuto come vincitori Bob Bryan e Mike Bryan che hanno battuto in finale Mark Knowles e Daniel Nestor 7-62, 6-4."}
{"id": "3018263", "revid": "310914", "url": "https://it.wikipedia.org/wiki?curid=3018263", "title": "Woomera Test Range", "text": ""}
{"id": "3018264", "revid": "180559", "url": "https://it.wikipedia.org/wiki?curid=3018264", "title": "Draft d'espansione NBA 1980", "text": "Il draft d'espansione 1980 si \u00e8 svolto il 28 giugno 1980, per la formazione dei Dallas Mavericks."}
{"id": "3018265", "revid": "1876595", "url": "https://it.wikipedia.org/wiki?curid=3018265", "title": "Fumetti Marvel Comics in altri media", "text": "Le storie e i personaggi dei fumetti Marvel Comics sono stati adattati e trasposti per altri media, come cinema, televisione e videogiochi.\nParchi di divertimento.\nAttrazioni dedicate ai personaggi Marvel sono presenti nei parchi di:"}
{"id": "3018268", "revid": "120556651", "url": "https://it.wikipedia.org/wiki?curid=3018268", "title": "Ol'skij rajon", "text": "L'Ol'skij rajon () \u00e8 un rajon della Russia con capoluogo Ola, istituito nel 1926."}
{"id": "3018272", "revid": "352448", "url": "https://it.wikipedia.org/wiki?curid=3018272", "title": "Alverniate", "text": ""}
{"id": "3018273", "revid": "352448", "url": "https://it.wikipedia.org/wiki?curid=3018273", "title": "Auvernhat", "text": ""}
{"id": "3018274", "revid": "352448", "url": "https://it.wikipedia.org/wiki?curid=3018274", "title": "Auvergnat", "text": ""}
{"id": "3018277", "revid": "1005847", "url": "https://it.wikipedia.org/wiki?curid=3018277", "title": "Elezioni parlamentari in Lettonia del 2010", "text": "Le elezioni parlamentari in Lettonia del 2010 si tennero il 2 ottobre per il rinnovo del Saeima. In seguito all'esito elettorale, Valdis Dombrovskis, espressione di Unit\u00e0, fu confermato Primo ministro, nell'ambito di un governo di coalizione con l'Unione dei Verdi e degli Agricoltori."}
{"id": "3018281", "revid": "1305772", "url": "https://it.wikipedia.org/wiki?curid=3018281", "title": "Occitano settentrionale", "text": " \nL'occitano settentrionale \u00e8 un insieme dialettale dell'occitano, che raggruppa l'alverniate, il Limosino e il vivaro-alpino. La sua area si estende dal Limosino al Piemonte, passando per l'Alvernia e il Delfinato, comprendente anche una colonia valdese in Calabria, Guardia Piemontese.\nCaratterizzazione.\nLa fonetica dell'occitano settentrionale si distingue particolarmente da quella degli altri dialetti occitani per la palatalizzazione in \"cha\" e \"ja\" di \"ca\" e \"ga\" latine. Globalmente, l'insieme dell'occitano settentrionale mescola tratti conservatori e innovazioni in modo specifico nella morfologia."}
{"id": "3018282", "revid": "1518223", "url": "https://it.wikipedia.org/wiki?curid=3018282", "title": "Obsessions", "text": "Obsessions \u00e8 il singolo di debutto della cantante inglese Marina and the Diamonds pubblicato il 19 novembre 2008 dall'etichetta discografica Neon Gold Records, in seguito incluso nell'album di debutto dell'artista \"The Family Jewels\"."}
{"id": "3018284", "revid": "838137", "url": "https://it.wikipedia.org/wiki?curid=3018284", "title": "Unione dei Verdi e degli Agricoltori", "text": "L'Unione dei Verdi e degli Agricoltori (in lettone: \"Za\u013co un Zemnieku savien\u012bba\", ZZS) \u00e8 una federazione di partiti politici ruralisti, conservatori (ed in passato euroscettici) attiva in Lettonia dal 2002.\nEssa comprende:\nIl \"leader\" dell'alleanza fu, dal 2015 al 2019, Raimonds V\u0113jonis, del Partito Verde, che fu presidente della Lettonia proprio in quel periodo.\nIl ZZS ha avuto il primo capo del governo al mondo, Indulis Emsis (Primo Ministro della Lettonia nel 2004), e il primo capo di Stato, Raimonds V\u0113jonis (Presidente della Lettonia 2015-19), ad essere affiliati ad un partito verde.\nStoria.\nOrigini.\nLa formazione si presenta per la prima volta alle elezioni parlamentari del 2002, in cui ottenne il 9,5% dei voti. Il 9 marzo 2004 Indulis Emsis, membro del Partito Verde di Lettonia, diventa Primo ministro di Lettonia, rimanendo in carica fino al 2 dicembre.\nLe europee e le parlamentari del 2014.\nAlle elezioni europee del 2014 l'Unione dei Verdi e degli Agricoltori ottiene un seggio al Parlamento europeo, Iveta Grigule, che aderisce gruppo politico dell'EFDD; successivamente passa ai Non iscritti e infine all'ALDE.\nIn occasione delle elezioni parlamentari del 2014, la coalizione ottiene il 19,7% dei voti. Nel luglio 2015 Raimonds V\u0113jonis, esponente del Partito Verde, si insedia ufficialmente come Presidente della Repubblica.\nLe elezioni parlamentari del 2018.\nAlle elezioni politiche del 2018, l'Unione dei Verdi e degli Agricoltori ottiene il 9,9% dei voti, perdendo quasi 10 punti percentuali rispetto alle precedenti elezioni ed ottenendo 11 seggi su 100 del \"Saeima\", con un programma incentrato sulla lotta alla corruzione, la \"spending review\" nella pubblica amministrazione e la permanenza della Lettonia nell'Unione europea.\nIdeologia.\nL'Unione dei Verdi e degli Agricoltori \u2014 contrariamente agli altri partiti verdi di centrosinistra dell'Europa centrale \u2014 si caratterizza per posizioni di centro o, secondo altri, di centrodestra.\nIl partito si richiama principalmente al ruralismo e all'euroscetticismo (sia pur non estremo), con alcuni tratti populisti.\nAlcuni studiosi ritengono che nell'ideologia del ZZS sia individuabile \u2014 soprattutto avendo riguardo al passato \u2014 anche un tratto conservatore e nazionalista, con una precisa componente \u00abanti-Occidentale\u00bb e di destra radicale.\nInoltre, \u00e8 stato fatto notare che nel programma del partito per le elezioni del 2006 sono presenti proposte nazionalistiche e anti-liberali. Si legge infatti:\nAlcuni membri del partito hanno espresso \u2014 nei loro comizi elettorali per le elezioni del 2002 e del 2006 \u2014 opinioni omofobe e xenofobe, proponendosi come l'unica forza politica in grado di difendere \u00abnon solo i valori della Lettonia, ma anche la [sua] sovranit\u00e0 e indipendenza\u00bb. Nello stesso periodo hanno fatto parte del partito anche personalit\u00e0 di ideologia antisemita e contrarie alle attivit\u00e0 filantropiche dell'imprenditore George Soros.\nIdeologia attuale.\nIl partito, pur restando contrario all'adozione dell'euro, si \u00e8 gradualmente attestato su posizioni centriste, anche in campo economico, cos\u00ec ridimensionando l'originario euroscetticismo. Tale mutamento \u00e8 stato suffragato dall'ingresso di Iveta Grigule, europarlamentare di ZZS, nel gruppo dell'ALDE al Parlamento europeo.\nNell'aprile 2019, in occasione delle elezioni europee, il ZZS manifesta l'intenzione di aderire al gruppo PPE, di ispirazione fortemente europeista e conservatrice. Dallo stesso anno, Dana Reizniece-Ozola \u2014 deputata del \"Saeima\" ed eletta alla Commissione Cultura, Scienza, Educazione e Media in seno all'Assemblea parlamentare del Consiglio d'Europa \u2014 aderisce al gruppo EPP/CD, facente analogamente capo al Partito popolare europeo.\nNondimeno, nel novembre 2019, uno dei membri della coalizione \u2014 il Partito Verde di Lettonia (LZP) \u2014 \u00e8 stato espulso dal Partito Verde europeo, per le sue posizioni nazionaliste e critiche nei confronti dei diritti LGBT, nonch\u00e9 a causa dell'opposizione al sistema di divisione \"per quote\" dei migranti in UE e per aver votato contro l'adozione in Lettonia della Convenzione di Istanbul del Consiglio d'Europa."}
{"id": "3018285", "revid": "1305772", "url": "https://it.wikipedia.org/wiki?curid=3018285", "title": "Mowgli's Road", "text": "Mowgli's Road \u00e8 un singolo della cantante inglese Marina and the Diamonds pubblicato il 19 novembre 2008 dall'etichetta discografica Neon Gold Records, in seguito incluso nell'album \"The Family Jewels\". \nIl disco.\nIl brano \"Mowgli's Road\" \u00e8 stato originariamente pubblicato come doppio lato A con il singolo \"Obsessions\". Il 16 novembre 2009 viene pubblicato come primo singolo estratto dall'album \"The Family Jewels\". Successivamente viene pubblicato il singolo accompagnato da una cover intitolata \"Space and Woods\".\nIl titolo della canzone \u00e8 un riferimento a Mowgli, personaggio de \"Il libro della Giungla\", scritto da Rudyard Kipling."}
{"id": "3018286", "revid": "287204", "url": "https://it.wikipedia.org/wiki?curid=3018286", "title": "Banteay Chhmar", "text": "Banteay Chhmar (in khmer:\u1794\u1793\u17d2\u1791\u17b6\u1799\u1786\u17d2\u1798\u17b6\u179a) \u00e8 un villaggio che d\u00e0 il nome al comune (\"khum\") omonimo, nel distretto di Thma Puok della provincia di Banteay Meanchey, nordovest della Cambogia. Si trova 63\u00a0km a nord del capoluogo Sisophon e a circa 20\u00a0km dal confine con la Thailandia. Del comune fanno parte 14 villaggi.\n\u00c8 conosciuto per il grande tempio Angkoriano omonimo, la cui recinzione esterna, in buona parte in rovina, misura 1.900 per 1.700 metri circa. Si tratta di uno dei pi\u00f9 importanti e meno studiati complessi angkoriani.\nStoria.\nBanteay Chhmar fu completato all'apogeo della potenza khmer, durante il regno di Jayavarman VII, a cavallo della fine del XII secolo d.C. Uno dei santuari conteneva un tempo un'immagine di \"Srindrakumara\", un principe probabilmente figlio di Jayavarman VII, citato nell'iscrizione in khmer antico ivi rinvenuta (classificata K.227), attualmente custodita al Museo nazionale di Cambogia a Phnom Penh. Essa narra di come questo principe (o re) fu protetto in due diverse occasioni da quattro dignitari reali o generali che diedero la vita per difenderlo. L'iscrizione riporta i loro nomi e ci informa che le loro quattro rispettive immagini erano state sistemate ai quattro angoli del santuario.\nIl tempio.\nIl complesso ricorda in molti aspetti Angkor Thom ed altre costruzioni del regno di Jayavarman VII. \u00c8 uno degli altri due siti che non si trovano ad Angkor a presentare le enigmatiche torri a quadrilatero ornate da grandi facce umane caratteristiche del Bayon. Anche i pregevoli bassorilievi della galleria esterna, che riportano scontri militari e scene di vita quotidiana, ricordano quelli del Bayon.\nIl tempio \u00e8 orientato a est e presenta a oriente un grande baray prosciugato (ampio circa 1,6 per 0,8\u00a0km), con un tempio su un'isola artificiale al suo centro (\"mebon\"). \u00c8 delimitato da tre recinzioni concentriche. La pi\u00f9 esterna, largamente in rovina, misurava 1,9 per 1,7\u00a0km ed era circondata da un fossato. La recinzione mediana, anch'essa provvista di fossato, \u00e8 di 850 per 800\u00a0m. Al suo interno sorge il santuario principale, circondato da una galleria di 250 per 200\u00a0m, ornata di bassorilievi, che costituisce la terza e pi\u00f9 interna recinzione.\nOltre al santuario principale e al mebon vi sono altri otto templi secondari. Quattro stele incompiute, che riportano la genealogia di Jayavarman VII, sono poste ai quattro angoli della recinzione interna, allo stesso modo di quelle presenti negli altari ai quattro angoli della sua capitale Angkor Thom, chiamati \"Prasat Chrung\".\nAttualit\u00e0.\nA causa della sua collocazione alquanto remota e in prossimit\u00e0 del confine thailandese, il complesso ha subito pesanti saccheggi, in special modo negli anni Novanta dopo che la zona fu abbandonata dai Khmer rossi. Nel 1998, 2000 e 2002 il tempio \u00e8 stato inserito nella lista dei cento siti pi\u00f9 a rischio nel mondo mantenuta dal World Monuments Fund.\nAd esempio, nel 1998 un gruppo di soldati asport\u00f2 illecitamente una sezione di bassorilievi larga 30 metri dal muro meridionale. Tra i bassorilievi di Banteay Chhmar nella galleria occidentale in origine figuravano otto eccezionali Avalokite\u015bvara. Attualmente ne rimangono il loco solo due: nel gennaio 1999 dei predoni smantellarono un'ampia sezione dei bassorilievi e tentarono di trasportarla in Thailandia. Il camion su cui erano caricati i 117 blocchi di arenaria che li costituivano fu fermato da poliziotti thailandesi, sembra per puro caso e perch\u00e9 i conducenti non si offrirono di corromperli. I blocchi furono rimontati presso il Museo Nazionale di Cambogia a Phnom Penh e sono da allora ivi esposti al pubblico. C'\u00e8 da rimarcare che non fu compiuta alcuna seria indagine sui mandanti e furono semplicemente condannati ad una breve pena gli autisti cambogiani del camion.\nLa conservazione di Banteay Chhmar \u00e8 attualmente guidata dal Global Heritage Fund, un'organizzazione no-profit statunitense con sede a Palo Alto. L'organizzazione si occupa anche dell'addestramento di un team locale alle tecniche di conservazione dei bassorilievi in arenaria. La politica di conservazione consiste nel mantenere il tempio nella situazione attuale di rovina semicollassata, senza attuare politiche di ricostruzione pi\u00f9 o meno filologica su larga scala, badando a \"mantenere l'accesso dei visitatori sicuro e a basso impatto grazie all'impiego di piattaforme sospese su cavi, assieme ad interventi selettivi sulle strutture e i bassorilievi a maggior rischio.\""}
{"id": "3018287", "revid": "1504506", "url": "https://it.wikipedia.org/wiki?curid=3018287", "title": "Coppa di Lega sudcoreana", "text": "La Coppa di Lega sudcoreana (, ) \u00e8 stata una competizione calcistica organizzata dalla Federazione calcistica della Corea del Sud a cui partecipavano le squadre della K-League. \nStoria.\nLa competizione fu istituita nel 1992, tuttavia la sua origine risale all'estate del 1986, quando si svolse l'unica edizione del \"campionato sudcoreano di calcio professionistico\", torneo vinto dallo Hyundai Horang-i e considerato il predecessore della Coppa di Lega. \nDalla sua creazione il nome della coppa fu associato a quello dell'azienda o dell'ente che di volta in volta sponsorizzava l'evento:"}
{"id": "3018291", "revid": "2184720", "url": "https://it.wikipedia.org/wiki?curid=3018291", "title": "Grido d'amore", "text": "Grido d'amore \u00e8 il trentaquattresimo singolo dei Matia Bazar, pubblicato su CD nel 2005 dall'etichetta discografica Bazar Music di propriet\u00e0 del gruppo e distribuito da Sony Music Italy, in contemporanea con l'album \"Profili svelati\".\nIl brano.\nSi tratta del primo singolo con Roberta Faccani come vocalist, dopo l'uscita dal gruppo di Silvia Mezzanotte.\nSuccesso e classifiche.\nSi classifica terzo nella categoria \"Gruppi\" al \"Festival di Sanremo 2005\" e 13\u00ba nella classifica generale.\nRaggiunge la 12\u00aa posizione nella classifica delle vendite dei singoli italiani del 2005, dopo due settimane di permanenza.\nTracce.\nCD singolo (BZR 997 6 75764 2)"}
{"id": "3018295", "revid": "1518223", "url": "https://it.wikipedia.org/wiki?curid=3018295", "title": "I Am Not a Robot", "text": "I Am Not a Robot \u00e8 un singolo della cantante inglese Marina and the Diamonds pubblicato il 22 giugno 2009 dall'etichetta discografica Neon Gold Records.\nIl disco.\nIl disco \u00e8 stato ripubblicato il 26 aprile 2010 dalle etichette 679 Recordings e Chop Shop Records. Il singolo verr\u00e0 in seguito incluso nell'album di debutto dell'artista, \"The Family Jewels\". \nNello stesso anno, la cantante statunitense Hoodie Allen ha inciso un remix del singolo, intitolato \"You're Not A Robot\", che comprende il featuring della stessa Marina And The Diamonds."}
{"id": "3018297", "revid": "115052169", "url": "https://it.wikipedia.org/wiki?curid=3018297", "title": "Lucy Barker", "text": "Lucy Barker/mendicante (\"beggar woman\") \u00e8 un personaggio secondario del musical di Stephen Sondheim \" \".\nIl Personaggio.\nLucy Barker era una bellissima donna dai capelli biondi sposata con Benjamin Barker, da cui ebbe una figlia, la piccola Johanna.\nMa quando il giudice Turpin si invagh\u00ec di lei fece imprigionare Benjamin in una colonia penale nel cuore dell'Oceano Pacifico, per averla per s\u00e9.\nMa ella rifiut\u00f2 tutte le \"avances\" ed i fiori che il giudice, appostato con il messo sotto la sua finestra, le mandavano.\nUna notte il Messo Bamford la chiama per condurla alla casa del giudice; ella lo segue, credendo che Turpin si sia pentito del misfatto. Ma qui ella trova un ballo in maschera e, spaventata, comincia a bere.\nQui il giudice la stupra sotto gli occhi indifferenti dei presenti, che la credono una pazza.\nTornata a casa ella si avvelena con dell'arsenico, tentando il suicidio. Tuttavia, ella sopravvive al veleno e rimane a letto convalescente per settimane. Il suo corpo era completamente guarito ma le malattie mentali aveva preso il possesso della sua mente. Fu a lungo rinchiusa nel manicomio \u201cBethlem Royal Hospital\u201d a Londra, per poi essere dimessa.\nPassa le giornate bazzicando intorno al porto e alla villa del giudice Turpin, chiedendo l'elemosina, ripetendo la solfa \"Alms! Alms! For a miserable woman, in a miserable chilly morning!\" (carit\u00e0! carit\u00e0! Per una miserabile donna in un miserabile freddo mattino!).\nElla ricorda Sweeney Todd ma non riesce ad identificarlo e, pi\u00f9 volte, gli chiede \u201cNon ci conosciamo?\u201d, ottenendo sempre violente reazioni.\nAnthony Hope le fa per due volte la carit\u00e0. Ella allora lo colpisce con un pugno sui testicoli e si solleva la gonna con aria provocatoria.\nElla \u00e8 l'unica ad aver capito ci\u00f2 di cui sono fatti i pasticci di carne di Mrs. Lovett, ma nessuno l'ascolta, ritenendo le sue parole come i deliri di una donna folle.\nElla alla fine entra nella bottega di Todd, dove viene sgozzata e fatta precipitare nella stanza del forno.\nIn seguito egli la riconoscer\u00e0 come Lucy e, dopo aver gettato nel forno Mrs. Lovett, tiene il cadavere della moglie tra le braccia, piangendo disperatamente, finch\u00e9 Tobias Ragg non lo sgozza a sua volta.\nInterpreti.\nAlcuni tra i soprano che si sono cimentati in questo ruolo furono:"}
{"id": "3018304", "revid": "287204", "url": "https://it.wikipedia.org/wiki?curid=3018304", "title": "Palm Bay", "text": "Palm Bay \u00e8 un centro abitato (\"City\") degli Stati Uniti d'America, situato nella contea di Brevard dello Stato della Florida. Nel 2008 la popolazione era di 100.786 abitanti.\nGeografia fisica.\nSecondo i rilevamenti dell'United States Census Bureau, Palm Bay si estende su una superficie di 172,9 km\u00b2."}
{"id": "3018308", "revid": "1543377", "url": "https://it.wikipedia.org/wiki?curid=3018308", "title": "Hollywood (Marina and the Diamonds)", "text": "Hollywood \u00e8 un singolo della cantante inglese Marina and the Diamonds pubblicato il 31 gennaio 2010 dall'etichetta discografica 679 Recordings e Atlantic Records, estratto dall'album \"The Family Jewels\"."}
{"id": "3018312", "revid": "2085041", "url": "https://it.wikipedia.org/wiki?curid=3018312", "title": "Kashmar", "text": "K\u0101shmar (farsi \u06a9\u0627\u0634\u0645\u0631) \u00e8 il capoluogo dello shahrest\u0101n di Kashmar, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 81.527 abitanti. Si trova 217\u00a0km a sud-sud-ovest di Mashhad. Anticamente la citt\u00e0 era conosciuta con il nome di \"Torshiz\" (\u062a\u0631\u0634\u06cc\u0632). I pi\u00f9 importanti prodotti del luogo sono i tappeti, lo zafferano, l'uva e l'uva sultanina.\nNel villaggio di Namaq si trova la tomba di Sheikh Abol Hassan, gnostico, padre di Sheikh Ahmad-e Jami, poeta sufi che qui nacque e il cui mausoleo si trova a Torbat-e-Jam."}
{"id": "3018317", "revid": "767487", "url": "https://it.wikipedia.org/wiki?curid=3018317", "title": "Rivash", "text": "R\u012bvash (farsi \u0631\u06cc\u0648\u0634) \u00e8 una citt\u00e0 dello shahrest\u0101n di Kashmar, circoscrizione di Kohsorkh, nella provincia del Razavi Khorasan in Iran. Aveva, nel 2006, una popolazione di 4.610 abitanti. Si trova a nord di Kashmar."}
{"id": "3018329", "revid": "1924342", "url": "https://it.wikipedia.org/wiki?curid=3018329", "title": "Discografia di Ellie Goulding", "text": "Questa pagina contiene la discografia di Ellie Goulding, una cantante inglese, che consiste in quattro album in studio, otto EP, pi\u00f9 di trenta singoli e altrettanti video musicali.\nDopo aver firmato un contratto con l'etichetta Polydor Records, la cantante ha pubblicato il suo primo EP, \"An Introduction to Ellie Goulding\", il 20 dicembre 2009. Dopodich\u00e9 \u00e8 uscito il suo album di debutto, \"Lights\", il 1\u00ba marzo 2010, che ha fatto il suo debutto alla posizione numero 1 nel Regno Unito, vendendo circa 40.000 copie in una sola settimana. Ha avuto poco successo a livello mondiale, ed \u00e8 riuscito a raggiungere discrete posizioni nelle classifiche di poche altre nazioni. In Italia Ellie Goulding \u00e8 stata resa nota grazie alle buone recensioni del suo album.\nDall'album sono finora stati estratti tre singoli. \"Under the Sheets\" \u00e8 stato pubblicato nel novembre 2009 ed \u00e8 entrato in classifica il mese successivo, senza per\u00f2 arrivare a posizioni molto alte. \"Starry Eyed\" ha fatto il suo debutto alla posizione numero 4 nel Regno Unito, e ha avuto un discreto successo negli altri Paesi europei e in Oceania. In Italia ha ricevuto un massiccio airplay radiofonico. Il terzo singolo \u00e8 \"Guns and Horses\". \u00c8 arrivato sino alla posizione numero 26 nel Regno Unito, ma \u00e8 sceso dalla classifica piuttosto velocemente. Il quarto singolo estratto dall'album \u00e8 \"The Writer\", altra top 20 britannica per la cantante. \"Lights\" \u00e8 stato ripubblicato il 29 novembre del 2010 con il titolo di \"Bright Lights\", e preceduto il 12 novembre dal singolo \"Your Song\", cover di Elton John, che ha raggiunto la seconda posizione nella classifica britannica."}
{"id": "3018332", "revid": "767487", "url": "https://it.wikipedia.org/wiki?curid=3018332", "title": "Khalilabad (Iran)", "text": "Khal\u012bl\u0101b\u0101d (farsi \u062e\u0644\u06cc\u0644\u200c\u0622\u0628\u0627\u062f) \u00e8 il capoluogo dello shahrest\u0101n di Khalilabad, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 8.409 abitanti."}
{"id": "3018338", "revid": "767487", "url": "https://it.wikipedia.org/wiki?curid=3018338", "title": "Kondor", "text": "Kondor (farsi \u06a9\u0646\u062f\u0631) \u00e8 una citt\u00e0 dello shahrest\u0101n di Khalilabad, circoscrizione di Sheshtaraz, nella provincia del Razavi Khorasan in Iran. Aveva, nel 2006, una popolazione di 5.700 abitanti."}
{"id": "3018340", "revid": "287204", "url": "https://it.wikipedia.org/wiki?curid=3018340", "title": "U3O8", "text": ""}
{"id": "3018341", "revid": "438678", "url": "https://it.wikipedia.org/wiki?curid=3018341", "title": "Sabbiatura (medicina)", "text": "La sabbiatura o psammatoterapia (dal greco \u03c8\u03ac\u03bc\u03bc\u03b1 -\u03b1\u03c4\u03bf\u03c2 = \u03c8\u03ac\u03bc\u03bc\u03bf\u03c2 \u00absabbia\u00bb e \"terapia\") \u00e8 un trattamento termale che consiste nel ricoprire il corpo con sabbia marina. Coadiuvata dalla balneoterapia (immersioni in acqua di mare) e dall'elioterapia (esposizione ai raggi solari), costituisce una vera e propria terapia rigenerativa, la talassoterapia, (dal greco: \"thalassa\" = mare e \"th\u00e9rapeia\" = trattamento), basata sull'azione congiunta dei fattori marini (sabbia, sole, vento e acqua marina).\nPsammatoterapia.\nPer psammatoterapia si intende un metodo di cura consistente nell'applicazione sul corpo di sabbia riscaldata. In Medicina Termale il termine viene definito pi\u00f9 restrittivamente come \u201capplicazione terapeutica di sabbia in ambiente marino\u201d. In effetti sia l'ambiente climatico marino, sia la presenza dell'acqua di mare conferiscono alla psammatoterapia quei caratteri peculiari che la fanno utilizzare quasi esclusivamente sulla spiaggia del mare.\nAnche i Romani conoscevano ed usavano questa sorta di trattamento, del resto di applicazione quasi istintiva e quindi interpretato in modo individuale ed arbitrario. Solo con il risvegliarsi dell'interesse medico per le cure marine, nel 1892 a Grado (Friuli-Venezia Giulia) venne costruito il primo stabilimento psammatoterapico d'Europa, che diede il via ad un pi\u00f9 razionale impiego di tale metodica di cura.\nIn realt\u00e0 i primi studi controllati sugli effetti biologici della psammatoterapia sono stati effettuati solo a partire dagli anni '50, in particolare per opera dell'Istituto di Idrologia medica dell'Universit\u00e0 di Bologna, presso gli Stabilimenti di Grado. Tali ricerche hanno consentito di puntualizzare alcuni problemi di metodologia e tecnica applicativa nonch\u00e9, attraverso osservazioni clinico-statistiche e biologiche condotte su gruppi anche molto numerosi di pazienti, di conoscere meglio gli effetti terapeutici e di precisarne di conseguenza le indicazioni.\nPer quanto riguarda il meccanismo di azione le ricerche effettuate sul comportamento di vari test ed indici biologici hanno consentito di chiarire alcuni aspetti del problema. Esso per\u00f2 presenta ancora numerose incognite, legate soprattutto alla difficolt\u00e0 di poter scindere, sul piano sperimentale, le modificazioni indotte dall'applicazione termica (sabbia) da quelle provocate dall'ambiente climatico marino. La psammatoterapia quindi apporta all'organismo elevate quantit\u00e0 di calore, consentendo di applicare sulla cute temperature molto elevate (55\u00b0-60\u00b0) proprio per le caratteristiche del mezzo di applicazione, cio\u00e8 la sabbia a struttura finemente granulare, la cui discontinuit\u00e0 e secchezza facilitano la sudorazione, consentendo all'organismo di mantenere l'equilibrio termico e di evitare i rischi del colpo di calore. A tale intensa termoterapia si aggiunge la stimolazione di tipo chimico fisico dei granuli di sabbia e delle varie sostanze disciolte nell'acqua di mare che con essi sono commiste. Questo complesso stimolo fisico chimico portato sulla cute del paziente esplica effetti locali con l'intensa iperemia, e generali, quali le marcate modificazioni del circolo, con variazioni della distribuzione del sangue e dei liquidi interstiziali che inducono attivazione dei processi metabolici, miglioramento del trofismo cellulare e facilitata eliminazione di scorie metaboliche. L'interazione di tali meccanismi realizza un sinergismo di azione estremamente utile e praticamente insostituibile sul piano terapeutico. Nel trattamento psammatoterapico inoltre si ritiene che vengano messi in atto fenomeni di attivazione neuroendocrina determinati dall'influenza climatica, che si ripercuotono a livello dei connettivi, nel senso di un'azione favorente il riassorbimento degli stravasi ematici, delle essudazioni secondarie e la riorganizzazione dei tessuti lesi.\nApplicazione della psammatoterapia.\nLa metodica di applicazione della psammatoterapia, gi\u00e0 empiricamente nota da molti secoli, \u00e8 stata codificata nel secondo dopoguerra ad opera di Pietro Farneti e Carlo Menarini, sulla scorta delle esperienze dei predecessori. \nLa sabbia, raccolta sulla spiaggia in corrispondenza della battigia, viene trasportata allo stabilimento dove con essa, dopo l'evaporazione che elimina l'acqua trattenendo invece le sostanze disciolte, viene preparata una \u201cbuca\u201d nella quale il paziente si sdraia per essere ricoperto dalla sabbia debitamente riscaldata, per un tempo stabilito dal medico che varia da un minimo di 5-8 minuti in fase iniziale ad un massimo di 20 minuti. Alla fine dell'immersione nella sabbia il paziente, che ha cominciato a sudare abbondantemente, viene fatto uscire dalla \u201cbuca\u201d e, avvolto in una coperta di lana, avviato alla cosiddetta \u201creazione\u201d. Essa consiste in un periodo di tempo durante il quale nel paziente, sottratto all'azione diretta dello stimolo ed in assoluto riposo, le modificazioni funzionali provocate dal trattamento vanno prima stabilizzandosi e quindi lentamente regredendo. Alla fine della \u201creazione\u201d viene effettuata una doccia con l'acqua calda dopo di che, asciugato, il paziente si trasferisce nel tepidarium ad attendere la fine della traspirazione ed il graduale ritorno alla normalit\u00e0. \nIn conclusione, l'esame della vasta casistica, raccolta soprattutto negli stabilimenti di Grado, consente di affermare che la psammatoterapia, applicata secondo le norme di una corretta metodologia, costituisce un valido presidio terapeutico in numerose forme di artropatie, con una spiccata attivit\u00e0 specie sulla componente dolorosa di esse.\nLe sue indicazioni principali, elencate in ordine di importanza sulla base dei risultati conseguiti sono:\nTrattando in particolare le applicazioni nelle patologie muscolo scheletriche dello sportivo \u00e8 intuitivo che meccanismi di azione ed indicazioni fanno della psammatoterapia un trattamento quasi di elezione nelle numerose lesioni post-traumatiche e di sovraccarico funzionale cui l'atleta \u00e8 sottoposto nel corso della sua attivit\u00e0."}
{"id": "3018342", "revid": "4106", "url": "https://it.wikipedia.org/wiki?curid=3018342", "title": "Cammellidi", "text": ""}
{"id": "3018348", "revid": "124402148", "url": "https://it.wikipedia.org/wiki?curid=3018348", "title": "Sistemi digitali", "text": "Un sistema o circuito digitale \u00e8 un sistema dinamico artificiale che manipola in modo numerico (0 e 1) segnali numerici di ingresso, che rappresentano l'informazione da elaborare, per produrre segnali di uscita anch'essi numerici.\nNascita.\nL'uomo, anche senza esserne cosciente, ha sempre avuto a che fare con la logica e con essa la logica binaria, il linguaggio comune che usiamo spesso non fa altro che associare un valore di verit\u00e0 ad una frase, la formalizzazione matematica, e quindi l'idea base che ha dato vita a tutti i circuiti digitali antichi e moderni, della parte dell'algebra che opera con soli due valori possibili si pu\u00f2 far risalire a George Boole. Se per\u00f2 all'epoca di Boole questi studi attraevano solo i logici matematici, con l'invenzione delle valvole termoioniche e successivamente dei transistori divennero la base dell'elettronica e tuttora descrivono il modo con cui opera qualsiasi calcolatore dalla calcolatrice al Road Runner di Los Alamos.\nFondamenti.\nUn circuito digitale opera con numeri che possono assumere solo due valori, alto o basso, 1 o 0, per questo vengono detti numeri binari . Tutte le operazioni che svolgono gli attuali sistemi, anche le pi\u00f9 complesse, derivano da tale semplicit\u00e0.\nContare in binario.\nContare in binario non \u00e8 molto diverso dal contare in decimale, l'unica differenza \u00e8 che si hanno 2 simboli invece che 10. Quindi se in decimale si ha:\n0, 1, 2, 3, 4, 5, 6, 7, 8, 9\ned una volta finiti i simboli si ricomincia da capo aggiungendo una cifra:\n10, 11, 12, 13, 14, 15, 16, 17...\nin digitale sar\u00e0 lo stesso:\n0, 1\nFiniti i simboli si aggiunge una cifra (detta bit)\n10, 11 (che si leggeranno uno, zero e uno, uno e non dieci e undici)\ne ancora\n100, 101, 110, 111...\nOperazioni logiche.\nLe operazioni logiche che si possono applicare ad un bit sono:\nLa negazione, detta NOT che trasforma uno zero in un uno e viceversa.\nIl circuito che realizza questa funzione, detto porta not, \u00e8:\nLa AND che riguarda due o pi\u00f9 bit; il risultato di tale operatore \u00e8 1 solo se tutti i bit in ingresso sono 1.\nIl circuito che realizza questa funzione, detto porta AND, \u00e8:\nLa OR che riguarda due o pi\u00f9 bit; il risultato di tale operatore \u00e8 1 se uno qualsiasi dei bit di ingresso \u00e8 1.\nIl circuito che realizza questa funzione, detto porta OR, \u00e8:\nLa OR esclusiva, detta XOR; il risultato di tale operatore \u00e8 1 se i bit di ingresso sono esclusivamente ad 1.\nRappresentare l'informazione.\nUna successione di bit qualsiasi potrebbe significare qualsiasi cosa, essere una porzione di una riga di codice, una parte di informazione di una immagine oppure un semplice numero, da questa \"confusione\" nasce l'esigenza di una corretta codifica delle stringhe binarie, ovvero bisogna sapere cosa si vuole rappresentare ed esplicitare come lo si sta facendo affinch\u00e9 tutti interpretino bene i dati che stanno leggendo.\nSi prendano ora in esame solo i numeri interi positivi e relativi decimali.\nLa prima ed intuitiva regola per rappresentare i numeri interi positivi decimali in binario \u00e8 peso-posizione, cio\u00e8 si associa a ciascun numero decimale il suo corrispettivo binario, tale metodo \u00e8 detto binario naturale\nDa questa semplice tabella \u00e8 facile vedere la semplice associazione che si fa tra binario e decimale, Inoltre \u00e8 possibile capire un'altra semplice regola:\nIn base dieci con una cifra (un bit) posso rappresentare dieci numeri poich\u00e9 ho dieci diversi simboli (0, 1, 2, 3, 4, 5, 6, 7, 8, 9)\nIn base 2 con un bit posso rappresentare due numeri poich\u00e9 ho due diversi simboli 0 e 1, quindi posso contare da 0 a 1.\nIn base dieci con 2 cifre posso contare fino a 99 cio\u00e8 rappresentare 100 numeri (compreso lo 0), in base 2 con 2 bit posso contare 00, 01, 10, 11 cio\u00e8 4 numeri;\nGeneralizzando questo discorso possiamo concludere che in base B con N bit si possono rappresentare\nformula_1 numeri e contare da 0 a formula_2\nUn occhio di riguardo per il simbolo formula_3 (uno, zero) esso in qualsiasi base si conta rappresenta sempre la base, se tradotto in decimale, in numeri:\nin base 2, 10 \u00e8 il decimale 2, infatti se si prova a contare 00 = 0, 01 = 1, 10 = 2!\nIn base 3, 10 \u00e8 il decimale 3, 00 = 0, 01 = 1, 02 = 2, 10 = 3!\nIn base 4, 10 \u00e8 il decimale 4, 00 = 0, 01 = 1, 02 = 2, 03 = 3, 10 = 4! E cos\u00ec via.\nQuesta rappresentazione cos\u00ec semplice ha un grosso limite, non riesce a rappresentare numeri negativi! Per ovviare a tale inconveniente \u00e8 stata inventata la codifica binario naturale modulo e segno. In tale codifica il primo bit di ogni numero rappresenta il segno, se 0 il numero \u00e8 positivo, se 1 il numero \u00e8 negativo.\nAnche sapendo rappresentare i numeri negativi, questa codifica non \u00e8 utilizzata sia perch\u00e9 si perde un bit per rappresentare il segno ma soprattutto perch\u00e9 lo zero \u00e8 rappresentato due volte!\nUn altro passo intermedio verso la codifica \"ideale\" \u00e8 stato fatto con l'introduzione del complemento a 1. In questa codifica per passare da numero positivo a numero negativo basta \"negare\" tutte le cifre:\nMa anche qui la doppia codifica dello zero rappresenta una debolezza importante.\nL'ultimo passo \u00e8 stato compiuto con la rappresentazione in complemento a 2. Questa codifica si ottiene dal binario naturale in due passi:\nSfrutta tutte le combinazioni possibili con N bit, ed elimina la ridondanza dello zero.\nSintesi dei circuiti logici combinatori.\nMappe K.\nLe mappe K \u00e8 un metodo per determinare la forma minima di una switching expression. Ovviamente a tale risultato si pu\u00f2 arrivare applicando in modo corretto l'algebra di Boole. \nEsempi, Mux, Demux, Comparatore.\nMUX= Multiplexer: un dispositivo che consente di indirizzare in uscita le informazioni presenti su uno degli n ingressi dati tramite l'attivazione degli ingressi di selezione. Il dispositivo si attiva con l'enable.\nMacchina a stati finiti.\nI blocchi combinatori finora analizzati, per quanto complessi, operano sempre seguendo una tabella di verit\u00e0, non sono in grado di implemetare una minima intelligenza. In elettronica digitale c'\u00e8 la necessit\u00e0 di sviluppare degli algoritmi, ovvero una successione temporalmente stabilita di azioni precise e ripetibili dipendenti dagli ingressi dati alla macchina; ovvero c'\u00e8 la necessit\u00e0 di creare un automa.\nUn automa per definizione \u00e8 costituito da:\nL'automa evolve da uno stato interno all'altro a seconda degli ingressi, producendo ogni volta il set desiderato di uscite; tale evoluzione \u00e8 definita temporalmente.\nUna precisazione importante riguarda l'evoluzione temporale della macchina:\nse il registro di stato varia al solo comando di un segnale detto clock allora la macchina si dice sincrona se questo non \u00e8 vero la macchina si dice asincrona. Preferiremo le macchine sincrone nelle prossime architetture.\nPer descrivere tale complessit\u00e0 il metodo pi\u00f9 semplice risulta essere la stesura di una A.S.M.(algoritmic state machine) che sar\u00e0 traducibile in HW poich\u00e9 si stabilisce una serie di relazioni biunivoche tra elementi circuitali e ASM.\nRiassumendo l'automa sar\u00e0 circuitalmente implementato da una macchina a stati finiti di cui si definiranno:\nSecondo il modello di Moore. Tali elementi saranno sintetizzati da mappe K del diagramma di flusso che rappresenta l'algoritmo da eseguire e far eseguire.\nUn diagramma di flusso \u00e8 costituito da 3 blocchi fondamentali:\nBlocco di stato, blocco di uscita condizionale e blocco di condizione\nUtilizzando tali blocchi si pu\u00f2 descrivere qualsiasi algoritmo.\nVediamo l'esempio di un contatore di eventi sincrono. Ipotizziamo di voler contare fino a 3, quindi 4 numeri, che significa come detto prima 2 bit per il conteggio, e ipotizziamo che la macchina debba essere sensibile solo ai cambiamenti di una linea detta go.\nIstanziazione e ASM\nNella prima parte dell'immagine si vede l'istanziazione del blocco con tutte le entrate e le uscite.\nNella seconda parte \u00e8 riportato il diagramma di flusso del contatore sincrono, che effettivamente traduce l'algoritmo in una serie di blocchi, mentre nell'ultima parte \u00e8 riportata la sintesi del blocco combinatorio di uscita Y0 e del blocco combinatorio di ingresso A (per semplicit\u00e0 non si riportano gli altri, facilmente intuibili da Y0 e A).\nMentre la composizione della mappa K di Y0 \u00e8 immediata, cos\u00ec non \u00e8 per PROX.A la tabella della A prossima deve essere completata guardando appunto il prossimo A e non il presente cos\u00ec che la macchina sapr\u00e0 dove deve andare al clock successivo. Una precisazione importante per quanto riguarda il clock macchina, esso detiene sempre il comando totale sull'automa, se teniamo fermo il clock il dispositivo non si muove qualsiasi sia GO; ecco perch\u00e9 tale macchina \u00e8 detta asincrona! Se per\u00f2 il clock \u00e8 molto pi\u00f9 lento del segnale GO si rischia di perdere degli eventi. Esistono due soluzioni:\n- O si aumenta la frequenza del segnale di clock fino a renderla idonea alla frequenza di GO,\n- Oppure si aggancia la linea di clock macchina al segnale GO, cos\u00ec la macchina conter\u00e0 tutte le commutazioni di GO senza problemi... il prezzo da pagare \u00e8 la perdita di sincronismo, ovvero tale automa non \u00e8 pi\u00f9 una macchina sincrona!\nPer risparmiare commutazioni, e quindi energia consumata dai flip flop dei registri di stato, essi possono anche essere codificati secondo 'Grey' ovvero:\n00, 01, 11, 10.\nCome si vede varia solo uno dei bit alla volta. Con questi metodi \u00e8 possibile implementare tutte le macchine a stati finiti che la nostra fantasia riesce a generare per ottemperare ai compiti pi\u00f9 disparati. In fin dei conti \u00e8 la macchina a stati finiti il vero cervello di ogni circuito digitale!\nScrivere l'elettronica digitale... il VHDL.\nStoria.\nAll'inizio degli anni ottanta, il dipartimento della difesa americano\ndesiderava creare un linguaggio standard di descrizione e\ndocumentazione di sistemi hardware per avere indipendenza nei confronti\ndei loro fornitori.\nDa queste intenzioni nascer\u00e0 il VHDL (Very high speed integrated circuit Hardware Description Language). Nel tempo il VHDL si affermer\u00e0 sempre di pi\u00f9 e nel\n1987 verr\u00e0 normalizzato dall'IEEE (Institute of Electrical and Electronics Engineers).\nNel 1993 una nuova versione dell'IEEE ha permesso di sfruttare a\npieno le potenzialit\u00e0 del linguaggio in particolare per:\nL'abbreviazione VHDL deriva da VHSIC ( very high speed integrated\ncircuit) e hardware description language (linguaggio di descrizione\nhardware per descrizione di circuiti a velocit\u00e0 molto elevata ).\nIl VHDL non \u00e8 un linguaggio direttamente eseguibile ovvero non\ndescrive quali operazioni un esecutore deve svolgere per ricavare il\nrisultato di una elaborazione, bens\u00ec descrive gli elementi che costituiscono\nil circuito digitale in grado di effettuare l'elaborazione richiesta.\nUna specifica VHDL non \u00e8 quindi eseguibile e deve essere pensata\ncome qualche cosa di completamente diverso da un programma o un\nalgoritmo, tuttavia pu\u00f2 essere simulata mediante opportuni strumenti.\nSimulare una specifica VHDL significa simulare il comportamento del\ncircuito che la specifica descrive, quindi, ancora una volta, non si tratta di\nnulla di simile alla esecuzione di un programma.\nPrincipi di funzionamento.\n\u00c8 un linguaggio estremamente ricco e flessibile, permette di fornire\nspecifiche di circuiti digitali a diversi livelli di astrazione, in particolare:\n- al livello pi\u00f9 basso di astrazione possiamo vedere un circuito come\nun grafo in cui i nodi rappresentano elementi logici (semplici o\ncomplessi) quali porte logiche, multiplexer, flip-flop oppure interi\nsottocircuiti, mentre gli archi rappresentano le connessioni tra tali\nelementi.\n- Aumentando il livello di astrazione, si passa dal VHDL gate-level al\nVHDL RTL (Register Transfer Level) o data-flow. Secondo questo\nparadigma, la specifica descrive esplicitamente le trasformazioni\nche i dati subiscono durante la propagazione all'interno del circuito.\nIn particolare, il circuito \u00e8 visto come un insieme di due tipologie di\nelementi: reti combinatorie (esprimono in forma esplicita le\ntrasformazioni dei dati mediante espressioni algebriche,\nespressioni aritmetiche e condizioni) e registri (sono deputati a\nmemorizzare i risultati intermedi di elaborazioni complesse).\nQuesta suddivisione spiega il nome Register Transfer: la specifica\ninfatti esprime come avviene il trasferimento e l'elaborazione dei\ndati tra i registri della rete.\n- Il livello behavioural \u00e8 il massimo livello di astrazione che il VHDL\nconsente. Esso \u00e8 in grado di descrivere la funzionalit\u00e0 di un circuito\nmediante uno o pi\u00f9 algoritmi. In questo caso, n\u00e9 la struttura, n\u00e9 le\nsingole trasformazioni che i dati subiscono sono esplicite. In\nparticolare non \u00e8 esplicito come le varie operazioni ed elaborazioni\nsono assegnate ai diversi cicli di clock. Non \u00e8 quindi evidente la\nstruttura mostrata per le descrizioni a livello RTL: sar\u00e0 lo\nstrumento di sintesi ad effettuare lo scheduling delle operazioni sui\nvari cicli di clock sulla base di vincoli imposti dal progettista quali\nad esempio la frequenza di clock minima oppure l'area massima.\nMolto importante, non per i scopi di questa tesi, quanto per\ncapire meglio il funzionamento di un sintetizzatore digitale \u00e8\ncomprendere che la stessa funzione digitale pu\u00f2 essere\nimplementata con diverse soluzioni hardware, ad esempio un\nmultiplexer pu\u00f2 essere implementato in due modi:\n- Nel modo pi\u00f9 semplice, utilizzando la sintesi classica sviluppando,\nquindi, le mappe K, come in figura in cui \u00e8 presentato un mux\ncon due linee in ingresso di cui solo una \u00e8 abilitata in uscita tramite\nuna linea di selezione sopb.\n- In un modo alternativo, istanziando un buffer tristate collegato alle\ndue linee sempre tramite un bit di selezione si manda in uscita o\nl'una o l'altra linea, come in figura\nGi\u00e0 con questi piccoli esempi ci si rende conto di come diversi\nsintetizzatori possono produrre hardware diversi con lo stesso codice in\ningresso, e questo non accade solo per software diversi ( tipo VHDL e\nverilog ) ma anche tra diverse versioni dello stesso software, ecco perch\u00e9\ndiventa molto importante definire dall'inizio quale e che versione di\nsintetizzatore digitale si usa.\nSchede elettroniche programmabili.\nUna FPGA (Field Programmable Gate Array) \u00e8 un circuito integrato\ndigitale ad alta scala di integrazione gestibile dall'utente. In esso sono\nstate localizzate fisicamente un numero consistentemente grande di\ninsiemi di porte logiche equivalenti e flip-flop.\nLa connessione tra queste\nunita logiche pu\u00f2 essere configurata e riconfigurata (da qui il\nconcetto di programmable) dall'utente attraverso opportuni tools SW per\nrealizzare le funzioni e le funzionalit\u00e0 logiche progettate.\nIl risultato di questo flusso, definibile come programma di utente o\napplicativo o file di configurazione, \u00e8 un file binario che contiene\nl'immagine virtuale della logica di utente che una volta caricata nel\ncomponente scelto fornir\u00e0 un'immagine reale del progetto.\nIl caricamento del file nella fisicit\u00e0 della logica configurabile \u00e8\nquell'operazione definita come programmazione del componente.\nPossiamo dividere, da un punto di vista didattico, le logiche\nprogrammabili in due categorie: PLD (Programmable Logic Device) e\nFPGA (Field Programmable Gate Array).\nGli FPGA sono formati da blocchi logici combinatori corrdati da FF\ncircondati da una complessa struttura di canali di interconnessione (o\nrouting) segmentati. Il blocco logico di un FPGA \u00e8 basato sulla look-up table (LUT) che rappresenta una funzione booleana di quattro ingressi e\nuna uscita e il flip flop che rappresenta l'elemento sequenziale anche in\nquesto caso escludibile se necessario."}
{"id": "3018350", "revid": "486946", "url": "https://it.wikipedia.org/wiki?curid=3018350", "title": "Bassiano vescovo", "text": ""}
{"id": "3018353", "revid": "1305772", "url": "https://it.wikipedia.org/wiki?curid=3018353", "title": "Repubblica Solidale", "text": "Repubblica Solidale (\"R\u00e9publique solidaire\", RS) \u00e8 un partito politico francese di centro-destra fondato il 18 giugno 2010 da Dominique de Villepin\nVillepin, ex-Primo ministro di Jacques Chirac e membro dell'Unione per un Movimento Popolare (UMP), \u00e8 divenuto con il tempo il maggiore oppositore interno di Nicolas Sarkozy, Presidente dal 2002 e leader incontrastato dell'UMP. La nascita di RS \u00e8 in vista di una candidatura di Villepin, alternativa sia a Sarkozy sia alla sinistra, nelle elezioni presidenziali in Francia del 2012.\nRS ha visto, per ora, l'adesione dell'ex-ministro Brigitte Girardin e del deputato Marie-Anne Montchamp, le quali sono state nominate rispettivamente segretario generale e portavoce del partito. Alcuni deputati e senatori dovrebbero aderire presto, ma non \u00e8 chiaro se, come e quando lasceranno l'UMP."}
{"id": "3018362", "revid": "287204", "url": "https://it.wikipedia.org/wiki?curid=3018362", "title": "Greivis Vasquez", "text": ""}
{"id": "3018363", "revid": "300067", "url": "https://it.wikipedia.org/wiki?curid=3018363", "title": "Greivis V\u00e1squez Rodr\u00edguez", "text": ""}
{"id": "3018364", "revid": "287204", "url": "https://it.wikipedia.org/wiki?curid=3018364", "title": "Greivis Vasquez Rodriguez", "text": ""}
{"id": "3018373", "revid": "72396", "url": "https://it.wikipedia.org/wiki?curid=3018373", "title": "Gaston Glock", "text": "Biografia.\nOrigini e formazione.\nDopo essersi formato nello studio delle materie plastiche, fond\u00f2 la societ\u00e0 nel 1963 a Deutsch-Wagram, Austria (a 15 km da Vienna),\nL'interesse per le armi.\nNel 1981 Gaston stava producendo granate di plastica per l'esercito austriaco. Un giorno sent\u00ec due colonnelli lamentarsi del fatto che non esisteva una pistola in grado di soddisfare le loro necessit\u00e0. Glock si offr\u00ec di progettarne una, e loro risero di lui. Gaston tuttavia non dubit\u00f2 di potercela fare. \"Il fatto che io non sapessi nulla era il mio vantaggio\", ha detto. Ha lavorato per il progetto di notte, nel suo seminterrato. Disse di aver usato la mano sinistra per provare l'arma, in modo tale che se fosse esplosa, avrebbe potuto comunque continuare il progetto utilizzando la destra. L'arma ha superato ogni concorrenza, e ha ricevuto un ordine di 25.000 unit\u00e0 nel 1983.\nNel 1985 si rec\u00f2 nel Lussemburgo, paese in cui le societ\u00e0 di partecipazione non sono soggette a imposte sulle plusvalenze. Durante un incontro casuale per strada, Glock chiese ad un uomo d'affari se conosceva qualcuno che potesse aiutarlo a espandere la sua impresa, ancora alle prime armi. \"Io sono il tuo uomo\", gli rispose Charles Ewert, che sosteneva di avere collegamenti internazionali. Con il tempo Ewert divent\u00f2 il volto di Gaston fuori dall'Austria, mentre Gaston si concentr\u00f2 sulla produzione. Nello stesso anno apr\u00ec una filiale a Smirne (USA), e fu un buon affare: con l'aumento della criminalit\u00e0 legata alla droga, sempre pi\u00f9 poliziotti comprarono le sue armi, che non avevano concorrenti grazie ai bassi costi di produzione.\nL'espansione imprenditoriale.\nEwert apr\u00ec uffici in Francia, Hong Kong, Svizzera e Uruguay. Gaston ne era contento e disse alla sua famiglia ed ai suoi dirigenti che, se gli fosse successo qualcosa, sarebbero dovuti andare da Ewert. \"Mi hanno scambiato per il suo figlio maggiore\" disse Ewert, una volta. Nella primavera del 1999, Gaston ricevette una chiamata da un dipendente di Ginevra di Ewert, a cui Ewert aveva sparato. Egli sosteneva che Ewert avesse usato soldi della societ\u00e0 per comprare una casa in Svizzera, e avesse compiuto altri misfatti. Gaston non gli credette, ma per mettersi l'animo in pace organizz\u00f2 una riunione con Ewert.\nL'attentato alla vita.\nIl 27 luglio 1999 (il giorno della riunione), come suggerito da Ewert, Gaston si ferm\u00f2 a guardare un'auto sportiva nel garage poco illuminato di un ufficio nel Lussemburgo. Un uomo mascherato balz\u00f2 da dietro l'auto e lo colp\u00ec alla testa con un martello di gomma. Nel tentativo di appropriarsi indebitamente di milioni da parte della societ\u00e0, Ewert aveva assunto Jacques P\u00eacheur, 67 anni, francese, ex mercenario, per uccidere Gaston.\nSecondo la rivista Forbes, Ewert fugg\u00ec dalle scale dicendo \"sono un vigliacco\". P\u00eacheur continu\u00f2 a cercare di ferirlo, Gaston tuttavia riusc\u00ec a sopravvivere e a respingere l'attacco, colpendo P\u00eacheur due volte. A causa delle sue ferite (incluse 7 contusioni alla testa ed alcuni tagli ed abrasioni) Gaston perse un litro di sangue.\nJacques P\u00eacheur venne condannato a 17 anni di carcere, e dopo la sua testimonianza, Charles Ewert fu condannato a 20 anni. Quest'ultimo \u00e8 stato inoltre accusato di contrabbando di armi, per un valore totale di circa 100 milioni rubati alla societ\u00e0 (dal 1989).\nIl ritorno in Austria.\nDopo l'accaduto mantenne poche amicizie (di alto livello, come quella con il papa Giovanni Paolo II e con J\u00f6rg Haider, leader del partito conservatore FP\u00d6 (Partito della Libert\u00e0 Austriaco). La sua stanza preferita della sua villa al W\u00f6rther See, in Austria, \u00e8 nel seminterrato, dove pu\u00f2 controllare ogni pi\u00f9 piccolo dettaglio del suo funzionamento interno (ad esempio la temperatura delle piastrelle nel bagno al piano di sopra). Per recarsi da qualsiasi parte usa il suo jet Cessna Citation. \"Ci sono meno pazzi in cielo\", disse una volta.\nDall'aprile 2002, Gaston \u00e8 inoltre nel consiglio di amministrazione della societ\u00e0 di controllo del traffico aereo Austro Control."}
{"id": "3018380", "revid": "1305772", "url": "https://it.wikipedia.org/wiki?curid=3018380", "title": "Ketama", "text": "Ketama si pu\u00f2 riferire a:"}
{"id": "3018382", "revid": "767487", "url": "https://it.wikipedia.org/wiki?curid=3018382", "title": "Il pilota del Mississippi", "text": "Il pilota del Mississippi (\"The Adventures of Mark Twain\") \u00e8 un film del 1944 diretto da Irving Rapper. Narra in modo romanzato la vita di Samuel Langhborne Clemens (ovvero Mark Twain) che, dopo aver lavorato come marinaio sul Mississippi, diventa un famoso scrittore ma anche un conferenziere indebitato.\nIl film ha avuto tre candidature all'Oscar: per i migliori effetti speciali, la miglior scenografia e il miglior tema musicale per film drammatico."}
