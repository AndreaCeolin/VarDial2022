{"id": "2918752", "revid": "371529", "url": "https://it.wikipedia.org/wiki?curid=2918752", "title": "Love You To", "text": "Love You To \u00e8 un brano musicale dei Beatles, composto da George Harrison, e contenuto nell'album \"Revolver\" del 1966. La canzone presenta strumenti della musica classica indiana quali sitar e tabla. Dopo l'utilizzo del sitar in \"Norwegian Wood\" nel 1965, questa fu la prima canzone dei Beatles a riflettere pienamente la fascinazione di George Harrison per la musica indiana. La registrazione venne effettuata con minima partecipazione da parte degli altri Beatles; Harrison, si avvalse della collaborazione di Anil Bhagwat e di altri musicisti indiani dell'Asian Music Circle di Londra.\nLa composizione emula lo stile di canto tradizionale \"khyal\" della musica classica ind\u00f9. Per l'ispirazione musicale, Harrison trasse giovamento dal lavoro del maestro di sitar Ravi Shankar, che divenne il suo maestro per quanto riguardava lo strumento poco tempo dopo il termine della registrazione del pezzo. Dal punto di vista testuale, \"Love You To\" pu\u00f2 essere definita in parte una canzone d'amore dedicata da Harrison alla moglie, Pattie Boyd, e in parte una rielaborazione di concetti filosofici ispirati alla sperimentazione di allucinogeni come l'LSD. Nel contesto della sua pubblicazione, il brano forn\u00ec uno dei primi esempi nei Beatles dell'espressione di una ideologia allineata con l'emergente controcultura degli anni sessanta.\n\"Love You To\" ricevette lodi da critici e musicologi grazie al suo inedito connubio tra musica pop occidentale e musica classica indiana, particolarmente riguardo alla sua autenticit\u00e0 lontana da ogni parodia. Ronnie Montrose, Bongwater, Jim James e Cornershop sono tra gli artisti che hanno reinterpretato la canzone.\nIl brano.\nEseguita da George Harrison, che ne \u00e8 anche l'autore, la canzone \u00e8 scritta nello stile della musica classica indiana e contiene il suono di diversi strumenti tipici della musica indiana come il tabla, il sitar e il tambura. All'epoca della composizione del brano, Harrison era influenzato dalla bellezza e dalla complessit\u00e0 della musica classica indiana; aveva gi\u00e0 suonato una parte di sitar in \"Norwegian Wood\", e nel giugno del 1966 avrebbe cominciato ad approfondire lo studio del sitar sotto la guida di Ravi Shankar; perci\u00f2 il Beatle volle cimentarsi nella composizione di un brano di musica pop che si accostasse pi\u00f9 da vicino alle sonorit\u00e0 dello strumento. Ringo Starr fu il solo altro Beatle che partecip\u00f2 all'incisione del brano. All'inizio Paul McCartney aveva registrato delle armonizzazioni vocali per il brano ma queste furono poi lasciate fuori dal mixaggio finale della canzone.\n\"Love You To\" \u2013 il cui titolo provvisorio di lavorazione era enigmaticamente \"Granny Smith\", in riferimento all'omonima variet\u00e0 di mele, secondo l'abitudine di George Harrison di dare bizzarri titoli provvisori alle canzoni che stava scrivendo \u2013 \u00e8 stata la prima composizione dei Beatles con un serio tentativo di incorporare la musica classica dell'India nella cultura pop anglosassone, sia nella struttura che nella strumentazione. Il perch\u00e9 il titolo della canzone sia \"Love You To\" invece di \"Love To You\" (espressione che appare effettivamente nel testo) rimane a tutt'oggi un mistero.\nIn omaggio all'autore, un breve estratto della canzone \u00e8 stato incluso nel film a cartoni animati dei Beatles \"Yellow Submarine\", quando viene introdotto il personaggio di Harrison.\nStephen Thomas Erlewine di AllMusic ha descritto \"Love You To\" come la \"prima e migliore escursione di Harrison nel campo della musica indiana\", mentre Bruce Eder, altro critico di AllMusic, defin\u00ec la canzone \"squisita\".\nOrigine e storia.\nNell'album del 1965 \"Rubber Soul\", George Harrison aveva fatto scoprire ai Beatles la musica classica indiana attraverso l'uso del sitar nella canzone \"Norwegian Wood (This Bird Has Flown)\" composta da John Lennon, mentre la sua composizione \"If I Needed Someone\" risentiva dell'influenza indiana nella melodia e suggestioni di bordoni. Egli scrisse in seguito \"Love You To\" come una \"vetrina per il sitar\", strumento tradizionale indiano che voleva far conoscere il pi\u00f9 possibile in Occidente, oltre che per la tabla, strumento mai apparso in precedenza in una canzone pop o rock. Il critico musicale Richie Unterberger descrisse la canzone \"la prima escursione a tutto tondo dei Beatles nel raga rock\",&lt;ref name=\"Unterberger/AM\"&gt;&lt;/ref&gt; genere musicale di recente nascita che lo scrittore Nicholas Schaffner disse essere \"nato\" dall'uso del sitar in \"Norwegian Wood\" da parte di Harrison.\nHarrison compose \"Love You To\" agli inizi del 1966 mentre i Beatles stavano godendosi un insolito momento di pausa, dovuto all'impossibilit\u00e0 di trovare un progetto cinematografico a loro adatto. Egli impieg\u00f2 il tempo disponibile per approfondire ulteriormente il suo interesse nella musica indiana e nel sitar, che, come fece notare la giornalista Maureen Cleave in un articolo dell'epoca, \"aveva dato nuovo significato alla [sua] vita\".&lt;ref name=\"Cleave/Standard\"&gt;.&lt;/ref&gt; A parte la luna di miele alle Barbados con sua moglie, la modella inglese Pattie Boyd, le attivit\u00e0 di Harrison in quel periodo inclusero lo studio del sitar con i musicisti dell'Asian Music Circle (AMC) di Londra, dove conobbe Ravi Shankar che aveva visto esibirsi alla Royal Festival Hall. Harrison continu\u00f2 la sua immersione nelle registrazioni di Shankar, il quale, dopo averlo conosciuto e constatato l'effettivo interessamento e volont\u00e0 di apprendimento, nel giugno 1966 accett\u00f2 di prenderlo come suo allievo nell'arte del sitar.\nStruttura musicale.\n\"Love You To\" si basa sulle cinque note superiori del modo misolidio di Do, utilizzando la strumentazione e le tecniche classiche della musica indiana. La composizione emula lo stile di canto tradizionale khyal proprio della musica classica dell'Indostan. Strutturalmente, il brano \u00e8 composto da un preludio di improvvisazione in tempo libero detto \"alap\", seguito da una sezione melodica detta \"gat\" composta da un ciclo ritmico con variazioni armoniche e ritmiche, che serve da parte principale della canzone; e una breve frase melodica veloce detta \"drut\" che conclude la traccia.\nIl preludio \u00e8 formato dal sitar suonato in tempo libero, durante il quale la melodia della canzone viene accennata nello stile dei raga indiani. Descritto dal biografo di Harrison Simon Leng come \"essenzialmente un adattamento di un lick blues\", il motivo di sette note che chiude il preludio (alap) serve come tema ricorrente durante la melodia (gat). Il cambio di metrica seguendo l'alap segna un primo esempio nell'opera dei Beatles; che sarebbe stato poco dopo ripetuto nella composizione di Lennon \"She Said She Said\". Harrison aiut\u00f2 a completare la canzone unendo insieme le tre sezioni separate scritte da Lennon.\nDurante il passaggio strumentale a met\u00e0 pezzo, la melodia del sitar incorpora aspetti del preludio, innalzando la linea melodica precedente di una ottava. La canzone poi ritorna alle strofe cantate sopra le sezioni A e B , culminando nel verso \"I'll make love to you, if you want me to\". L'arrivo del drut segue la convenzione indostana di finire la composizione in un tempo accelerato, anche se la brevit\u00e0 del segmento segna una divagazione dalla stessa tradizione.\nTesto e significato.\nCome per tutte le canzoni dei Beatles scritte da Harrison o Lennon e registrate dalla band nel 1966, il testo di \"Love You To\" segna il distacco dai canonici temi sentimentali delle canzoni d'amore adolescenziali che avevano definito in precedenza la maggior parte dei testi dei Beatles. Cercando di affrontare tematiche pi\u00f9 adulte, Harrison inizi\u00f2 a presentare la sua visione del mondo che riflette in vario modo il cinismo, l'umorismo sardonico e un certo grado di distacco rispetto alle relazioni personali. Secondo il critico musicale John Harris, la strofa: \"\u00abThere's people standing round / Who'll screw you in the ground / They'll fill you in with all the sins you'll see\u00bb\" (\"C\u2019\u00e8 gente qui in giro / Che ti seppellir\u00e0 sotto terra / Ti sommerger\u00e0 con tutti i suoi peccati, vedrai\") \u00e8 uno dei primi esempi nella musica dei Beatles del loro allineamento ideologico con le istanze della nascente controcultura degli anni sessanta, sottolineando la divisione in essere tra una percezione tradizionale della realt\u00e0 ed una influenzata dalle droghe psichedeliche. Gli autori Russell Reising e Jim LeBlanc vedono questa ed altre affermazioni presenti in \"Love You To\" come parte del processo di abbandono del materialismo da parte dei Beatles a partire dal 1966, processo che, influenzato dall'esperienza con l'LSD, suggerisce una visione \"psichedelica della societ\u00e0\".\nTra i molti commentatori che hanno discusso il testo della canzone, Mark Hertsgaard scrisse che \"la risposta di Harrison alla fugacit\u00e0 del tempo era affermare e celebrare la vita: \"\u00abMake love all day long / Make love singing songs\u00bb\" (\"Fate l'amore tutto il giorno / Fate l'amore cantando canzoni\"), mentre Robert Rodriguez descrisse \"Love You To\" come \"una dichiarazione d'amore un po' ambigua verso la sua sposa, insieme a varie preoccupazioni riguardo alla mortalit\u00e0 e allo scopo della vita\". Secondo l'autore Ian Inglis, il significato principale della canzone \u00e8 il \"ricordarci che in un mondo di insoddisfazioni materiali e disarmonia morale, esiste pur sempre il sollievo del piacere sessuale\".\nRegistrazione.\n\"Love You To\" fu la terza traccia ad essere incisa per \"Revolver\", dopo \"Tomorrow Never Knows\" e \"Got to Get You into My Life\". Rodriguez commenta che \"Love You To\" [rende] esplicita l'influenza indiana attraverso l'intero album, con brani quali \"Tomorrow Never Knows\" e \"She Said She Said\", insieme ai singoli non inclusi nell'album \"Paperback Writer\" e \"Rain\". Altre influenze musicali indiane sono riscontrabili negli assolo di chitarra presenti in \"I'm Only Sleeping\" e \"Taxman\".\nLa traccia base di \"Love You To\" venne incisa a Londra presso gli Abbey Road Studios l'11 aprile 1966. Secondo lo storico dei Beatles Mark Lewisohn, Harrison inizialmente cant\u00f2 e suon\u00f2 la chitarra acustica, accompagnato da Paul McCartney ai cori di sottofondo. Al termine della prima sessione quel giorno, erano state incise tre take della canzone, con Harrison che suon\u00f2 il sitar solo sull'ultima delle tre. I lavori ripresero alle 20, con la partecipazione di Anil Bhagwat, un suonatore di tabla conosciuto da Harrison tramite Patricia Angadi. Altri contributori al pezzo, furono dei musicisti non accreditati facenti parte dell'AMC, a tambura e sitar.\nSecondo Inglis, \"Love You To\" \u00e8 \"definita\" dall'interazione tra sitar e tabla. Successivamente, Bhagwat ricorder\u00e0 cos\u00ec il suo coinvolgimento: \u00abGeorge mi disse quello che voleva ed io accordai le tabla. Egli sugger\u00ec che io suonassi qualcosa nello stile di Ravi Shankar, anche se mi disse che potevo comunque improvvisare se avessi voluto. La musica indiana \u00e8 tutta improvvisazione\u00bb. Dopo aver provato insieme diverse volte il brano, Harrison e Bhagwat registrarono le parti di sitar e tabla.\nLa sesta take venne scelta come migliore, e una riduzione della stessa take (che quindi divenne la settima) venne approntata il 13 aprile, lasciando cos\u00ec spazio per altre eventuali sovraincisioni sul nastro a quattro piste. Harrison aggiunse un'altra parte vocale, e Ringo Starr suon\u00f2 il tamburello. McCartney contribu\u00ec con delle armonie vocali sopra le parole \"\u00abThey'll fill you in with all their sins, you'll see\u00bb\", ma non furono utilizzate nel mix finale. Quindi Harrison sovraincise una parte di chitarra elettrica distorta con l'effetto fuzz-tone.&lt;ref name=\"Fontenot/About\"&gt;&lt;/ref&gt;\nI crediti per la parte principale di sitar in \"Love You To\" sono tradizionalmente oggetto di dibattito tra gli esperti. Mentre MacDonald scrive che, invece di Harrison, fu il musicista anonimo dell'AMC a suonare la parte, Rodriguez indica il Beatle come autore dell'esecuzione. Nella sua storia delle registrazioni dei Beatles, \"The Complete Beatles Recording Sessions\", Lewisohn scrive testualmente: \"Fu George in persona a suonare il sitar, ma ci volle un musicista avventizio, Anil Bhagwat, per suonare le tabla\". Anche il musicologo Walter Everett identific\u00f2 Harrison come principale suonatore di sitar nell'incisione, come pure Peter Lavezzoli, autore di \"The Dawn of Indian Music in the West\". Leng comment\u00f2 che, come in \"Norwegian Wood\", Harrison \"[nella registrazione] suona il sitar ancora come un chitarrista, utilizzando accordi blues e rock 'n' roll piuttosto che i complicati equivalenti indiani\". Da parte sua, lo scrittore Steve Turner riport\u00f2 il fatto che Bhagwat scart\u00f2 l'idea che non fosse stato Harrison a suonare il sitar nella traccia, dicendo: \"\u00abPosso giurartelo qui adesso \u2013 fu George al 100% a suonare il sitar\u00bb\".\nIl missaggio finale della canzone si svolse il 21 giugno quando i Beatles dovettero sbrigarsi a completare \"Revolver\" prima dell'inizio della loro tourn\u00e9e in Germania, Giappone e Filippine. Harrison parl\u00f2 di \"Love You To\" con Shankar quando i due musicisti si incontrarono quello stesso mese, a un evento sociale della famiglia Angadi. Anche se non era a conoscenza della reale popolarit\u00e0 dei Beatles e non aveva ancora mai ascoltato \"Norwegian Wood\", Shankar rest\u00f2 impressionato dall'umilt\u00e0 dimostrata da Harrison quando il chitarrista sminu\u00ec il suo modo di suonare il sitar nei dischi dei Beatles come semplici \"esperimenti\". Dopo \"Love You To\", secondo Lavezzoli, Harrison \"fece molta pi\u00f9 attenzione\" quando scrisse le parole del testo della sua successiva canzone in stile indiano, \"Within You Without You\", che fu influenzata dalla sua introduzione alla filosofia Vedica mentre si trovava in India con Shankar nel settembre-ottobre 1966. Poco tempo dopo il loro incontro, Shankar diede a Harrison la prima lezione di sitar a Kinfauns, nella sua residenza con la moglie nel Surrey, e successivamente, insieme al suonatore di tabla Alla Rakha, esegu\u00ec un piccolo concerto privato per Harrison, Lennon e Starr. George Harrison ricord\u00f2 a posteriori la sua prima lezione con Shankar: \u00abSentii che volevo andarmene da casa mia quel giorno stesso e prendere un biglietto di sola andata per Calcutta. In quel momento avrei persino lasciato indietro Pattie.\u00bb\nPubblicazione.\n\"Revolver\" venne pubblicato il 5 agosto 1966, con \"Love You To\" inserita come quarta traccia. Nella versione statunitense dell'album, tuttavia, era la terza traccia e il titolo venne erroneamente riportato come \"Love You Too\" alterandone cos\u00ec completamente il significato. A questo punto, l'associazione dei Beatles con la musica indiana si rese ancora pi\u00f9 evidente quando, dietro suggerimento di Harrison, la band si ferm\u00f2 a Delhi durante il viaggio di ritorno dai concerti in Oriente. Durante questo soggiorno molto pubblicizzato, tutti e quattro i membri del gruppo acquistarono degli strumenti musicali. A Delhi, Harrison si compr\u00f2 un sitar di alta qualit\u00e0, insieme ad altri strumenti indiani. Il nome di Bhagwat apparve tra i crediti del disco sul retro della copertina, una delle poche volte nelle quali un musicista esterno apparve nei crediti ufficiali di un album dei Beatles.\nBarry Miles descrisse \"Love You To\" come \"sbalorditiva accanto al pop elettrico degli altri brani di \"Revolver\"\".\nNel suo libro del 1977 \"The Beatles Forever\", Schaffner scrisse che accanto al dominante binomio Lennon-McCartney, le tre composizioni di Harrison incluse in \"Revolver\": \"Love You To\", \"Taxman\" e \"I Want to Tell You\", offersero la dimostrazione lampante che ormai c'erano tre prolifici autori nel gruppo\"."}
{"id": "2918753", "revid": "1543377", "url": "https://it.wikipedia.org/wiki?curid=2918753", "title": "Coppa CEV 2009-2010 (maschile)", "text": "La Coppa CEV di pallavolo maschile 2009-2010 \u00e8 stata la 38\u00aa edizione del secondo torneo pallavolistico europeo per importanza dopo la Champions League, la terza con questa denominazione; iniziata il 2 dicembre 2009, si \u00e8 conclusa con la final-four di Maaseik, in Belgio, il 28 marzo 2010. Alla competizione hanno partecipato 35 squadre e la vittoria finale \u00e8 andata per la terza volta al Piemonte Volley.\nTorneo.\nFinal-four.\nLa final four si \u00e8 disputata a Maaseik ().\nLe semifinali si sono giocate il 27 marzo, mentre le finali per il terzo e il primo posto il 28 marzo."}
{"id": "2918757", "revid": "486946", "url": "https://it.wikipedia.org/wiki?curid=2918757", "title": "Pallacanestro Roseto 1946", "text": ""}
{"id": "2918760", "revid": "402993", "url": "https://it.wikipedia.org/wiki?curid=2918760", "title": "Leo Busca", "text": ""}
{"id": "2918761", "revid": "1543377", "url": "https://it.wikipedia.org/wiki?curid=2918761", "title": "Bendougouba", "text": "Bendougouba \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 17 nuclei abitati:"}
{"id": "2918765", "revid": "6923", "url": "https://it.wikipedia.org/wiki?curid=2918765", "title": "Nucleo operativo radiomobile", "text": "Il Nucleo Operativo e Radiomobile, noto anche con la sigla NORM, \u00e8 un organo del Comando di reparto territoriale (o compagnia) dell'Arma dei Carabinieri che assicura il pronto intervento 24 ore su 24 e l'attivit\u00e0 info-investigativa.\nFunzionamento.\nIl NORM \u00e8 suddiviso in un'aliquota \"Radiomobile\", la quale opera con abiti e mezzi in colori d'istituto ed espleta il pronto intervento e il controllo del territorio, e un'aliquota \"operativa\", la quale invece si occupa dell'attivit\u00e0 info-investigativa in tutto il territorio della compagnia, quindi anche a supporto delle tenenze e/o stazioni presenti. Entrambi i reparti, nelle compagnie \"a maggiore impegno operativo\", sono dette \"Sezioni\" e, per questo, dispongono di un organico superiore alle aliquote: in tal caso i comandanti delle Sezioni avranno un grado pi\u00f9 elevato rispetto ai comandanti delle aliquote, visto che anche la compagnia sar\u00e0 comandata da ufficiali di grado pi\u00f9 elevato - di norma un maggiore o un tenente colonnello.\nNei Comandi provinciali delle citt\u00e0 pi\u00f9 grandi, quali Roma e Napoli, esiste il Nucleo Radiomobile (il cui acronimo \u00e8 \"NRM\"), il quale \u00e8 inquadrato nel Reparto Operativo del suddetto Comando. Come indicato anche dalla sua denominazione, l'NRM \u00e8 composto esclusivamente dalle pattuglie in divisa, poich\u00e9 l'attivit\u00e0 investigativa \u00e8 espletata dal Nucleo Investigativo. Operando in un territorio pi\u00f9 grande e a pi\u00f9 rischio criminalit\u00e0, l'NRM \u00e8 comandato solamente da ufficiali, il cui grado varia da tenente a tenente colonnello. Inoltre, l'NRM \u00e8 suddiviso in varie \"Sezioni\", essendo organicamente pi\u00f9 grande.\nA seguito di una recente riforma ordinativa, \u00e8 stato disposto: \nInfine, le aliquote, le sezioni e i nuclei Radiomobili si dividono il territorio in settori assieme alla squadra volante della Polizia di Stato, ove \u00e8 presente una questura o un commissariato. L'organizzazione delle attivit\u00e0 di pronto intervento \u00e8 affidata alla centrale operativa che, in forma coordinata con le sale operative delle questure, gestisce le esigenze pi\u00f9 disparate, confluite al Numero unico europeo per le emergenze 112.\nMezzi in dotazione.\nLe autovetture in dotazione all'aliquota radiomobile del NORM sono dette ufficialmente \"autoradio\" e, chiamate in gergo, gazzelle, per via del tradizionale distintivo sulle fiancate. Attualmente, a svolgere questo compito sono le Alfa Romeo 159 2.4 JTDm da 210 Cv, le Fiat Bravo 2.0 M-JET da 165 Cv, le SEAT Le\u00f3n 2.0 da 150 Cv, le Alfa Romeo Giulietta turbodiesel 2.0 da 150 Cv e le Alfa Romeo Giulia turbo benzina 2.0 da 200 Cv.\nAlfa Romeo 159.\nIl motore utilizzato per le 159 dei carabinieri \u00e8 il 2.4 JTDm da 5 cilindri e 20 valvole, erogante una potenza di 210 CV, abbinato ad un cambio meccanico a sei marce M32; esso \u00e8 capace di raggiungere una velocit\u00e0 massima di 228 km/h e di passare da 0 a 100\u00a0km/h in soli 8,4 secondi.\nL'allestimento, realizzato direttamente nella fabbrica di Pomigliano d'Arco, comprende gli accessori previsti anche nelle autovetture di serie (ABS ed EBD, climatizzatore bi-zona, airbag anteriori, laterali e per le ginocchia, VDC) ed altri specifici appositamente richiesti. Tra questi la parziale blindatura, i vetri antisfondamento, la paratia in policarbonato ed acciaio che separa i posti posteriori da quelli anteriori, ed all'esterno, sul tetto, i dispositivi elettroacustici quali i lampeggianti (a LED nelle ultime versioni), un faro brandeggiante orientabile ed un pannello a messaggio variabile LED integrato aerodinamicamente con la carrozzeria. Quest'ultimo dispositivo permette di segnalare con scritte luminose diversi tipi di situazioni che si possono verificare durante gli interventi, quali, ad esempio: incidente, nebbia, posto di blocco, deviazione, coda.\nA tutto ci\u00f2 si aggiungono scompartimenti per riporre le dotazioni individuali di difesa, la predisposizione per gli apparati di comunicazione, navigazione, trasmissione e acquisizione di informazioni come l'ANPR (presente al di sotto del faro brandeggiante solo in alcune 159), nonch\u00e9 un serbatoio antiscoppio ed antideflagrazione.\nIl bagagliaio \u00e8 attrezzato per riporvi: una borsa da primo soccorso, un estintore, vari cartelli e coni stradali, armamenti e munizioni ausiliarie nonch\u00e9 tutte le centraline di controllo dei vari dispositivi installati.\nDiversamente dalla Polizia, i Carabinieri usano due versioni diverse della 159: la prima fornitura, introdotta nel 2005, prevede lampeggianti flash, mentre la seconda, introdotta nel 2009, prevede lampeggianti squadrati a LED \"Trident\" della Federal Signal Vama.\nFiat Bravo.\nLe Fiat Bravo sono equipaggiate con il motore 1.9 e 2.0 M-Jet da 150 e 165 CV. Nonostante una potenza nettamente inferiore alla 159, grazie al peso contenuto, questa vettura \u00e8 in grado comunque di erogare prestazioni equiparabili a quella della sorella maggiore.\nSeat Le\u00f3n.\nLe SEAT Le\u00f3n sono dotate di un motore 2.0 litri TDI turbodiesel da 150 CV.\nL'abitacolo \u00e8 diviso in due da un pannello di policarbonato trasparente.\nSul cruscotto \u00e8 allestito un sistema informatico che permette il collegamento in tempo reale con le Banche dati delle Forze di Polizia, della Motorizzazione e dell'ANIA. Oltre alle interrogazioni in mobilit\u00e0, l'apparato opera in rete (\"networking\") con il software delle sale operative, a cui pu\u00f2 inviare foto e video (\"observation\").\nL'auto \u00e8 parzialmente blindata e presenta vetri antisfondamento. Portiere e vetri posteriori, a comando elettrico, possono essere sbloccati solo dall'equipaggio per consentire il trasporto in massima sicurezza di eventuali persone in stato di arresto. Ma la novit\u00e0 estetica per l'Arma \u00e8 stata l'abbandono, sul tetto, dei tradizionali lampeggianti singoli; questi ultimi sono infatti stati integrati in una barra multifunzione che comprende anche il pannello luminoso a messaggio variabile, il quale prima era separato dalla coppia di lampeggianti\nAlfa Romeo Giulietta.\nLa Giulietta adotta la classica colorazione \"Blu Lord 438\" per la carrozzeria e bianco per il tetto, con specifica livrea adesiva rifrangente 3M e, per la prima volta, introduce il tricolore per la realizzazione del numero 112. La motorizzazione \u00e8 il classico 1956 CC. JTDm euro 6 da 150 CV con cambio a 6 marce, e i cerchi sono in acciaio con borchie di plastica.\nUn pannello in policarbonato ed acciaio divide in due l'abitacolo, nella cui parte anteriore trovano posto due torce portatili e i manganelli; sulla plancia sono invece collocati il tablet del sistema di comunicazione Odino e la radio veicolare in dotazione, inclusa la classica cornetta tipica degli allestimenti per l\u2019Arma. Sulla consolle centrale davanti al cambio trova posto una specifica pulsantiera per l'azionamento dei lampeggiatori e della sirena, che funzionano sia in modo combinato che separato e con la possibilit\u00e0 di trasferire il comando sirena al posto del clacson nel volante. per un pronto impiego del dispositivo in prossimit\u00e0 dei crocevia. Le portiere presentano una tasca contenente il giubbotto antiproiettile e i sedili presentano i supporti in acciaio per l\u2019alloggiamento dell\u2019arma lunga Beretta PM12, in attuale dotazione.\nLa parte posteriore dell'abitacolo, diversamente, \u00e8 allestita interamente in policarbonato ed \u00e8 destinata al trasporto di eventuali soggetti in stato di fermo. Sul fondo dell\u2019auto sono previsti dei robusti tappetini in gomma a protezione della moquette. Nel vano di carico, infine, \u00e8 presente ulteriore componentistica che serve a far funzionare l\u2019apparato radio che si divide in una unit\u00e0 primaria e in un frontalino definito \"telecomando\" a disposizione dei militari sulla plancia, oltre all'estintore ed altre dotazioni di sicurezza.\nSi distinguono due forniture diverse; nella prima, sul tettuccio \u00e8 presente una barra lampeggiante multifunzione che comprende luci di emergenza a LED e pannello informativo luminoso integrato, assieme al classico faro brandeggiabile. Nella seconda, invece, sul tetto i due lampeggianti singoli blu a LED sono separati dal pannello luminoso, che \u00e8 integrato aerodinamicamente con la carrozzeria, similmente a quanto visto gi\u00e0 con la FIAT Bravo e l'Alfa Romeo 159; inoltre, per la prima volta su un automezzo del Nucleo radiomobile, vengono inseriti due lampeggiatori supplementari nella calandra anteriore sui lati del badge Alfa Romeo.\nAlfa Romeo Giulia.\nIl 17 maggio 2021 viene presentata al pubblico la Giulia allestita per le esigenze del nucleo radiomobile e rappresenta, per esso, il ritorno alle berline a tre volumi dopo la 159. Presenta lo stesso allestimento delle Giulietta seconda fornitura, ovvero lampeggianti singoli blu a LED, pannello informativo integrato aerodinamicamente, faro brandendeggiante e i lampeggianti blu supplementari. Quest'ultimi, tuttavia, invece di essere posizionati nella calandra della vettura, come sulla Giulia Quadrifoglio, o sul montante dello scudo dell'Alfa Romeo, come sulla Giulietta della seconda fornitura, si trovano nel guscio degli specchietti laterali retrovisori. Altra somiglianza alla Giulietta sopracitata \u00e8 la cellula detentiva unipersonale: in questo modo pu\u00f2 trovare spazio all'interno un terzo carabiniere. La vettura presenta una blindatura livello B4 nelle porte anteriori, nel parabrezza, nei vetri laterali e nel lunotto posteriore, persino il serbatoio del carburante adotta accorgimenti simili; i vetri, peraltro, sono anche antisfondamento. \u00c8 presente altres\u00ec una protezione antiproiettile estendibile, situata sulle portiere anteriori, atta a coprire la parte inferiore dei militari quando si trovano dietro le portiere aperte.\nL'Arma ha affermato che questo primo lotto prevede, in totale, 1.770 vetture."}
{"id": "2918766", "revid": "599013", "url": "https://it.wikipedia.org/wiki?curid=2918766", "title": "Clementino", "text": ""}
{"id": "2918768", "revid": "125110396", "url": "https://it.wikipedia.org/wiki?curid=2918768", "title": "Ottorino Mezzetti", "text": "Biografia.\nNacque a Roma il 30 novembre 1887, figlio di Luigi e di Elvira Perfetti. All'et\u00e0 di dodici anni \u00e8 iscritto a frequentare il Collegio militare di Roma passando successivamente alla Scuola militare della medesima citt\u00e0 nel 1895.\nDopo aver conseguito il diploma, in pieno periodo coloniale, con il grado di sottotenente viene inviato in Congo nel 1903 al fine di partecipare insieme con altri ufficiali italiani all'organizzazione dell'esercito locale, dal momento che sebbene lo stato fosse possedimento del Regno del Belgio, tale era la presenza di italiani che il governo locale aveva chiesto all'Italia di occuparsi della formazione dell'esercito in cambio di consistenti concessioni.\nRimase in Congo sino al 1906, e una volta rientrato in Patria frequent\u00f2 la Scuola di guerra dell'esercito a Torino. Tra il 1911 ed il 1912 prese parte alla guerra italo-turca. Divenuto maggiore, all'atto dell'entrata in guerra del Regno d'Italia, avvenuta il 24 maggio 1915, assunse il comando del I Battaglione del 59\u00ba Reggimento della Brigata Calabria con il quale, da Roma si trasfer\u00ec a partire dal 25 dello stesso mese ad Agordo, in Val Cordevole, posto alle dipendenze della 17\u00aa Divisione. A partire da Agordo mosse verso il castello di Andraz, posto poco sotto il Passo Falzarego, per raggiungere poi le pendici del Col di Lana.\nNominato Cavaliere dell'Ordine della Corona d'Italia il 2 aprile 1916, dopo duri combattimenti sar\u00e0 lui, il 17 dello stesso mese, a dare l'ordine di far saltare i detonatori della mina posta sul picco per conquistare la posizione nemica. Dalla regione del Col di Lana il suo battaglione fu trasferito sul fronte del Monte Colbricon nei pressi di Passo Rolle, dove combatte per alcuni mesi nell'inutile tentativo di sfondare le linee nemiche verso la Val di Fiemme. Promosso tenente colonnello, dal 28 febbraio al 5 giugno 1917, data in cui rimase ferito in azione, fu comandante del 14\u00ba Reggimento fanteria della Brigata Pinerolo. Dopo l'esito negativo della battaglia di Caporetto la brigata \"Calabria\" si riposizion\u00f2 sulla linea del Piave tra il Monfenera e il Monte Tomba, partecipando poi alla battaglia di Vittorio Veneto, compiendo attacchi sull'Asolone.\nIl 28 dicembre 1919 venne nominato Ufficiale dell'Ordine della Corona d'Italia.\nTerminato il conflitto rimase senza specifici impieghi sino al 1924 quando, durante l'occupazione della Tripolitania, occup\u00f2 alla testa della sua colonna la citt\u00e0 di Sirte. Nel 1927 fu spostato in Cirenaica dove, resosi conto che gli uomini di Omar al-Mukhtar si rifugiavano nel deserto interno dove gli automezzi italiani non potevano raggiungerli per mancanza di autonomia, decise di mutare tattica e di utilizzare mezzi pi\u00f9 efficienti e di muoversi su pi\u00f9 colonne per operare manovre avvolgenti che circondassero l'avversario. Senza alcun preavviso lanci\u00f2 le proprie truppe alle quattro del mattino verso il Gebel cogliendo i senussi alla sprovvista e sconfiggendoli in una serie di scontri. Nel suo successivo proclama alle truppe, in data 6 settembre 1927, dopo la fine delle operazioni estive sul Gebel, inneggi\u00f2 al governo della colonia, all'esercito, al re e all'Italia, senza proferire una parola di apprezzamento per il duce, a cui i riferimenti di Rodolfo Graziani erano costanti. Ci\u00f2 gli caus\u00f2 problemi, anche se venne promosso generale di brigata il 16 giugno 1928.\nDati i suoi legami di lunga data con l'Africa, fu nominato governatore dell'Amara (Africa Orientale Italiana) dal 1937 al 1\u00ba gennaio 1939 e in quello stesso anno fece definitivamente rientro in Patria. Sempre nel 1937, per i meriti acquisiti, era stato elevato al rango di generale di corpo d'armata.\nIl 25 marzo 1939 fu nominato a Senatore del Regno d'Italia, e dal 17 aprile dello stesso anno al 5 agosto 1943 fece parte della Commissione d'affari dell'Africa italiana. Dopo la caduta del fascismo (25 luglio) e la firma dell'armistizio dell'8 settembre 1943 fu sottoposto a procedimento di epurazione, venendo dichiarato decaduto dalla carica di senatore in data 28 dicembre 1944. Non ricopr\u00ec mai alcun incarico militare durante la seconda guerra mondiale. Mor\u00ec ad Arezzo il 29 settembre 1962."}
{"id": "2918769", "revid": "86343", "url": "https://it.wikipedia.org/wiki?curid=2918769", "title": "Benkadi Founia", "text": ""}
{"id": "2918771", "revid": "986213", "url": "https://it.wikipedia.org/wiki?curid=2918771", "title": "J\u00f3zef Za\u0142uski", "text": "Apparteneva ad una nobile famiglia della piccola aristocrazia terriera del clan di Junosza.\nBiografia.\nCome suo fratello Andrzej Stanis\u0142aw Za\u0142uski e altri suoi parenti intraprese la carriera nell'alto clero polacco; prima di allora era stato educato nelle universit\u00e0 di Varsavia, Danzica e Cracovia in Polonia, e alla Sorbona a Parigi.\nPrese gli ordini nel 1727 e l'anno successivo divenne canonico di Cracovia e accompagn\u00f2 Stanislao I in un'ambasceria in Francia, fu capitano delle guardie alla corte di Caterina Opali\u0144ska; nel 1735 divenne abate commendatario dell'Abbazia di Fontenay, carica che mantenne fino al 1750; nel 1759 divenne abate di W\u0105chock e poi vescovo di Kiev.\nAppositore di Stanislao II Augusto Poniatowski, fece parte del Sejm di Repnin come Kajetan So\u0142tyk, arcivescovo di Cracovia, Gabriel Podoski e il nobile Wac\u0142aw Piotr Rzewuski e nel 1773 fu imprigionato a Kaluga.\nJ\u00f3zef fu un grande scrittore e bibliotecario e fond\u00f2 con il fratello la biblioteca Za\u0142uski a Varsavia, raccogliendo le collezioni di grandi bibliofili polacchi, come Jakub Zadzik, Krzystof Opali\u0144ski, Janusz Wi\u015bniowiecki, Jerzy Mniszech e Giovanni III Sobieski.\nAlla sua morte, la nuova formazione polacca della Commissione Nazionale dell'Educazione sarebbe voluta venire in possesso della straordinaria collezione, ma la zarina russa Caterina II lo imped\u00ec e fece trasferire la biblioteca a San Pietroburgo.\nZa\u0142uski fu un membro importante dell'illuminismo polacco e fu anche fondatore della Societ\u00e0 Polacca di Letteratura e convinse Stanis\u0142aw Konarski a redigere il suo primo lavoro, \"Volumnia legum\" e sostenne gli scrittori Benedykt Chmielowski e Gottfried Lengnich nelle loro opere; inoltre tradusse dal francese numerosi testi di teologia, storia e scienza.\nGenealogia episcopale e successione apostolica.\nLa successione apostolica \u00e8:"}
{"id": "2918772", "revid": "1543377", "url": "https://it.wikipedia.org/wiki?curid=2918772", "title": "Benkady Founia", "text": "Benkady Founia, o Benkadi Founia, \u00e8 un comune rurale del Mali facente parte del circondario di Kita, nella regione di Kayes."}
{"id": "2918774", "revid": "742538", "url": "https://it.wikipedia.org/wiki?curid=2918774", "title": "Rainism (singolo)", "text": "Rainism \u00e8 un brano musicale del cantante sudcoreano Rain, estratto come primo singolo dall'album \"Rainism\" nel 2008. Il brano \u00e8 anche incluso nella riedizione dell'album \"Rainism - Special Asian Edition\".\nIl brano \u00e8 stato scritto ed arrangiato da Bae Jin Ryeol e Jung Ji Hoon.\nDel brano esiste anche versioni cantante in lingua inglese, in lingua giapponese ed in lingua cinese, dato che l'album \"Rainism\" \u00e8 stato il primo ad essere ufficialmente pubblicato in quasi tutta l'Asia.\nIl video.\nIl video musicale prodotto per \"Rainism\" \u00e8 stato diretto dal regista Jang Jae Hyeok, ed \u00e8 ambientato in una metropoli futurista e degradata, in cui Rain, materializzatosi dalla pioggia, si esibisce nel lussuoso salone di un vampiro."}
{"id": "2918775", "revid": "124968233", "url": "https://it.wikipedia.org/wiki?curid=2918775", "title": "Shijak", "text": "Shijak \u00e8 un comune albanese situato nella prefettura di Durazzo.\nGeografia.\nShijak \u00e8 attraversata dal fiume Erzen e sorge ad 11 km ad ovest di Durazzo e a 30 km ad est della capitale Tirana.\nSociet\u00e0.\nDemografia.\nIn seguito alla riforma amministrativa del 2015, a Shijak sono stati accorpati i comuni di Gjepalaj, Maminas e Xhafzotaj portando la popolazione complessiva a 27.861 abitanti (dati del censimento 2011).\nInfrastrutture e trasporti.\nLa principale via d'accesso alla cittadina \u00e8 la strada statale 2 che unisce Tirana al porto di Durazzo. Shijak \u00e8 unita alla vicina Durazzo anche dalla strada statale 84.\nSport.\nLa squadra calcistica locale \u00e8 l'Erzeni Shijak."}
{"id": "2918776", "revid": "1305772", "url": "https://it.wikipedia.org/wiki?curid=2918776", "title": "Orania", "text": "Orania \u00e8 una cittadina del Sudafrica nella Provincia del Capo Settentrionale. Sorge sulle sponde del fiume Orange, nella regione semi-desertica del Karoo. \u00c8 nata negli anni novanta come esperimento di micro-\"volkstaat\" (stato boero) autogovernato ed esclusivamente afrikaner. La forza politica al governo di Orania \u00e8 il partito Vryheidsfront Plus (Fronte della Libert\u00e0 Pi\u00f9, VF+), nato negli anni '90 dopo la caduta dell'apartheid.\nStoria.\nLa terra su cui sorge Orania fu acquistata nel dicembre del 1990 da un gruppo di 40 famiglie afrikaner, attraverso una societ\u00e0 appositamente fondata, la \"Vluyteskraal Aandeleblok\" (\"comproprietari della fattoria dei fischietti\"). Leader di questa comunit\u00e0 era Carel Boshoff, genero dell'ex primo ministro Hendrik Verwoerd (National Party). Boshoff e i suoi seguaci utilizzarono il terreno per fondare una comunit\u00e0 autonoma, esclusivamente afrikaner e idealmente indipendente. Questo avvenne pochi mesi dopo la scarcerazione di Nelson Mandela, che preannunciava l'imminente fine del regime dell'apartheid e le prime elezioni politiche multirazziali della storia del paese. La comunit\u00e0 ebbe quindi fin dalle origini caratteristiche separatiste. Ciononostante, Mandela visit\u00f2 la comunit\u00e0 nel 1995, ed ebbe un amichevole colloquio con Betsie Verwoerd, vedova di Hendrik Verwoerd.\nA partire dai 430 ettari acquistati per il primo insediamento, Vluyteskraal Aandeleblok ha in seguito ampliato i propri possedimenti annettendo altri 2500 ettari di terreno agricolo. Allo stesso tempo, la popolazione \u00e8 rapidamente aumentata, passando dalle iniziali 40 famiglie a oltre 500. La societ\u00e0 di Orania \u00e8 divenuta di conseguenza pi\u00f9 strutturata; le famiglie pi\u00f9 agiate (incluse quelle dei fondatori) abitano prevalentemente nel quartiere di \"Grootdorp\" (letteralmente, \"grande citt\u00e0\"), mentre l'afflusso di afrikaner pi\u00f9 poveri ha dato vita a un sobborgo chiamato Kleingeluk (\"piccola fortuna\"), nel quale oggi abitano anche i dirigenti del movimento Orania.\nPrinc\u00ecpi.\nNella visione dei suoi fondatori, lo scopo di Orania \u00e8 quello di creare un luogo in cui preservare i valori tradizionali afrikaner. Prinsloo Potgieter, uno degli ex presidenti di Vluyteskraal Aandeleblok, ha descritto Orania come una risposta al fatto che \"la nostra cultura \u00e8 oppressa, e ai nostri figli si fa il lavaggio del cervello affinch\u00e9 si abituino a parlare inglese\". Fra i valori della tradizione boera che hanno avuto maggiore influenza sull'organizzazione di Orania c'\u00e8 quello di \"selfwerksaamheid\", l'autosufficienza ottenuta attraverso l'operosit\u00e0; esso \u00e8 rappresentato anche dalla bandiera della comunit\u00e0, in cui \u00e8 effigiato un giovane afrikaner che si rimbocca le maniche.\nIl sistema scolastico di Orania comprende due scuole: la \"Die Volkskool Orania\" (\"scuola del popolo di Orania\") e la \"Christelike Volks-Onderwys\" (\"istruzione del popolo cristiano\"). Pur seguendo i programmi di studi ufficiali previsti dal governo sudafricano, entrambe enfatizzano in modo particolare la storia boera e i valori della religione cristiana.\nEconomia.\nLa principale attivit\u00e0 economica di Orania \u00e8 l'agricoltura; si coltivano in particolare noci pecan. Il turismo ha avuto un rapido sviluppo negli ultimi anni, con la realizzazione di un complesso di alberghi di lusso e centri benessere sulle sponde del fiume Orange. Nel 2009 \u00e8 nato un tour operator locale chiamato \"Orania Toere\" (\"Viaggi Orania\").\nL'aspirazione indipendentista di Orania si riflette nel suo sistema economico. La banca locale, chiamata \"Orania Spaar-en Kredietko\u00f6peratief\" (\"Cooperativa di Risparmio e Credito di Orania\") ha creato nell'aprile del 2004 una valuta complementare locale, chiamata \"Ora\", basata su un sistema di buoni sconto per gli acquisti presso le attivit\u00e0 commerciali di Orania. La stessa banca ha iniziato in seguito a emettere libretti di assegni in questa valuta.\nControversie.\nLa questione dell'autogoverno di Orania, e della sua indipendenza dalle autorit\u00e0 centrali sudafricane, \u00e8 ancora aperta. Il 4 luglio del 2007 l'amministrazione della Provincia del Capo Settentrionale ha accettato di prendere in considerazione le richieste di Orania, a patto che esse siano discusse a tutti i livelli amministrativi e non solo a quello provinciale.\nNel novembre del 2005, circa 60 famiglie di colore (\"cape coloured\") si sono unite per intraprendere un'azione legale contro Orania, sostenendo di aver abitato sul terreno acquistato dalla Vluyteskraal Aandeleblok dal 1965 al 1991, e di essere stati allontanati con la forza. La disputa si \u00e8 conclusa nel 2006, quando il governo sudafricano ha deciso di pagare alle 60 famiglie un indennizzo di circa 3 milioni di rand (300.000 euro).\nSempre nel 2005, l'autorit\u00e0 per le telecomunicazioni sudafricana (Independent Communications Authority of South Africa) ha ordinato la chiusura della stazione radio di Orania \"Radio Club 100\", che operava senza licenza ed era accusata di trasmettere propaganda razzista. I gestori della radio hanno declinato le accuse di razzismo, sostenendo che la radio aveva solo lo scopo di informare la popolazione di Orania su eventi sociali locali; nel 2009 il governo ha infine concesso la licenza alla radio, che ha ricominciato a trasmettere.\nAccanto alla localit\u00e0 di Orania esiste il Movimento Orania (\"Orania Beweging\") con oltre 3.000 iscritti. Questi si impegnano per il rispetto delle minoranze in Sudafrica, siglando un accordo con la comunit\u00e0 Xhosa, alla quale apparteneva anche l'ex-Presidente Nelson Mandela. Inoltre l'Orania Beweging tiene i rapporti con altre minoranze autoctone in Africa e Europa."}
{"id": "2918779", "revid": "767487", "url": "https://it.wikipedia.org/wiki?curid=2918779", "title": "Viaticum (album)", "text": "Viaticum \u00e8 stato pubblicato nel 2005, e fu premiato, nello stesso anno, con il Grammy svedese come il miglior album jazz dell'anno. Ha raggiunto il quinto posto nella classifica degli album svedese.\nViaticum Platinum - Limited Edition.\nViaticum Platinum - Limited Edition \u00e8 stato pubblicato qualche mese dopo Viaticum, e contiene un secondo CD (\"E.S.T. live in Berlin\") con 3 brani tratti, appunto, da Viaticum. In pi\u00f9 contiene (sempre dallo stesso live) \"The Rube Thing\", dal CD E.S.T. Live '95 e \"All The Beauty She Left Behind\" (quest'ultima, invece, \u00e8 inedita)."}
{"id": "2918787", "revid": "1543377", "url": "https://it.wikipedia.org/wiki?curid=2918787", "title": "Boudofo", "text": "Boudofo \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 8 nuclei abitati:"}
{"id": "2918788", "revid": "767487", "url": "https://it.wikipedia.org/wiki?curid=2918788", "title": "Allenby Chilton", "text": ""}
{"id": "2918797", "revid": "1543377", "url": "https://it.wikipedia.org/wiki?curid=2918797", "title": "Bougaribaya", "text": "Bougaribaya \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 7 nuclei abitati:"}
{"id": "2918798", "revid": "254059", "url": "https://it.wikipedia.org/wiki?curid=2918798", "title": "Kazimierz Poniatowski", "text": "Biografia.\nInfanzia.\nFiglio del principe Stanis\u0142aw Poniatowski e Konstancja Czartoryska, era fratello del re Stanislao II Augusto Poniatowski e apparteneva ad una delle pi\u00f9 nobile famiglie della szlachta, l'alta aristocrazia polacca.\nGiovinezza.\nDopo aver studiato in Europa, particolarmente in Germania, ed aver preso parte ad un Grand Tour e quindi visitate Francia, Inghilterra e Italia, intraprese la carriera militare nell'esercito polacco.\nCarriera militare.\nAll'ascesa al trono del fratello, gli vennero tributati enormi favori e lui stesso divenne un grande mecenate di artisti, soprattutto pittori e scrittori; il 3 agosto 1744 fu insignito dell'Ordine dell'aquila bianca e divenne Podkomorzy di Polonia, ci\u00f2 Gran Maresciallo del Regno.\nSuccessivamente divenne generale delle armate polacche voivoda di Lublino.\nMatrimonio.\nIl 21 gennaio 1751 spos\u00f2 Apollonia Ustrzycka, dalla quale ebbe tre figli.\nE Poniatowski \u00e8 inoltre noto per la sua attivit\u00e0 di libertino, che lo rese molto celebre nella societ\u00e0 dell'epoca.\nMorte.\nIl principe Kazimierz mor\u00ec a Varsavia il 13 aprile 1800, alla veneranda et\u00e0 di 78 anni.\nDiscendenza.\nKazimierz e Apollonia Ustrzycka ebbero tre figli:"}
{"id": "2918799", "revid": "767487", "url": "https://it.wikipedia.org/wiki?curid=2918799", "title": "Dobro\u0161e", "text": "Dobro\u0161e \u00e8 una frazione di Odrava, comune ceco del distretto di Cheb, nella regione di Karlovy Vary.\nGeografia fisica.\nIl villaggio si trova 2\u00a0km a nord-est da Odrava. Sono presenti otto abitazioni, in cui la popolazione vive stabilmente dal 1912."}
{"id": "2918810", "revid": "124073248", "url": "https://it.wikipedia.org/wiki?curid=2918810", "title": "Roger Joseph Vangheluwe", "text": "Biografia.\nMonsignor Roger Joseph Vangheluwe \u00e8 nato a Roeselare il 7 novembre 1936 in una modesta famiglia di quattro figli. Non ha studiato nel seminario minore di Roeselare ma ha frequentato una scuola cattolica meno famosa, la \"Vrije Middelbare\". Le sue sorelle maggiori hanno interrotto la loro carriera scolastica per permettergli di continuare a studiare.\nFormazione e ministero sacerdotale.\nSi \u00e8 laureato in teologia, lingue bibliche e matematica presso la Katholieke Universiteit Leuven.\nIl 1\u00ba febbraio 1963 \u00e8 stato ordinato presbitero per la diocesi di Bruges. Dal 1968 al 1984 \u00e8 stato professore al seminario maggiore di Bruges. Nel 1969 \u00e8 stato nominato vicario parrocchiale di quattro parrocchie del centro cittadino: Izegem, Roeselare, Staden e Tielt. Dal 1977 al 1984 \u00e8 stato segretario del vicariato.\nMinistero episcopale.\nIl 19 dicembre 1984 papa Giovanni Paolo II lo ha nominato vescovo di Bruges. Ha ricevuto l'ordinazione episcopale il 3 febbraio successivo dal cardinale Godfried Danneels, arcivescovo metropolita di Malines-Bruxelles, coconsacranti il vescovo emerito di Bruges Emiel-Jozef De Smedt, il vescovo ausiliare di Bruges Eugeen Laridon, il vescovo di Tournai Jean Huard e il vescovo ausiliare di Malines-Bruxelles R\u00e9my Victor Vancottem. Come tale \u00e8 diventato anche rappresentante della Conferenza episcopale belga presso la Katholieke Universiteit Leuven. \u00c8 stato anche responsabile di varie missioni nell'ambito della Conferenza episcopale e della Caritas delle Fiandre. \u00c8 stato anche presidente del comitato episcopale per i diaconi e di quello per la Chiesa e il servizio al mondo, segretario legale della Caritas, della Rete giustizia e pace, della Federazione dei pellegrinaggi nel Benelux e anche del comitato per il servizio cristiano nel turismo.\nVicino alle associazioni cattoliche del terzo mondo, \u00e8 stato delegato della Conferenza episcopale per le relazioni con due ONG, Broederlijk Delen e Pax Christi. \u00c8 stato membro di quest'ultimo fino alle sue dimissioni ed \u00e8 stato anche membro del suo consiglio di amministrazione fino al 2002. Durante il suo episcopato ha permesso a molti sacerdoti e religiosi della sua diocesi di prestare servizio in altre diocesi in Africa, Asia e America Latina che spesso ha visitato. Come tale, la sua diocesi \u00e8 stata a lungo considerata una delle pi\u00f9 missionarie in Europa. Nel 2009 diciannove sacerdoti della diocesi di Bruges erano ancora missionari \"fidei donum\", cio\u00e8 in missione a lungo termine, in altri paesi. Monsignor Vangheluwe ha spesso citato durante il suo episcopato le forme di pastorale da lui predilette: la cura per la spiritualit\u00e0 e l'attenzione alla povert\u00e0 nella vecchie, ma anche nelle nuove e spesso nascoste, forme.\nMonsignor Andr\u00e9-Joseph L\u00e9onard ha descritto la sua diocesi come dinamica e generosa. Era considerato un uomo gioviale, accessibile, caloroso e vicino alle preoccupazioni dei fedeli. Durante la sua missione di vescovo, la religione cattolica \u00e8 rimasta un'attrice importante nelle Fiandre occidentali. Nello stesso periodo ha perso molta influenza nelle altre diocesi belghe. In diocesi, le vocazioni sacerdotali fino a pochi anni fa erano relativamente numerose.\nNel 2003 si \u00e8 dichiarato favorevole al diaconato femminile. Ha anche scritto e pubblicato diversi libri.\nAccuse di abuso su minori e dimissioni.\nNella notte tra il 19 e il 20 aprile 2010 la famiglia di una persona vittima di abusi sessuali da parte di monsignor Vangheluwe ha inviato una e-mail ai vescovi belgi e li ha portati a conoscenza della loro esperienza. Il 23 aprile 2010 ha pubblicamente riconosciuto di aver abusato sessualmente di un giovane ragazzo negli anni '80. Gli abusi si sono verificati tra il 1980 e il 1987, quindi anche dopo la sua nomina a vescovo. Lo stesso papa Benedetto XVI ha accettato la sua rinuncia al governo pastorale della diocesi..\n Per questi fatti monsignor Vangheluwe non poteva essere condannato perch\u00e9 caduti in prescrizione. Tuttavia \u00e8 stata ugualmente aperta un'inchiesta da parte della magistratura belga per verificare che i fatti siano effettivamente prescritti e per assicurare che non avesse commesso abusi su altre persone. La Conferenza episcopale belga ha trasmesso alla Congregazione per la dottrina della fede un fascicolo sul presule chiedendo di esaminare l'irrogazioni di sanzioni ecclesiastiche.\nIn una conferenza stampa monsignor Andr\u00e9-Joseph L\u00e9onard ha comunicato che la vittima di abusi era un nipote del vescovo. Monsignor Vangheluwe ha dichiarato di avere ripetutamente riconosciuto la sua colpa alla vittima e ai genitori, rinnovando le richieste di perdono in privato. Secondo lui per\u00f2 questo non \u00e8 stato sufficiente per placarli. Ha anche dichiarato che la copertura mediatica degli inizi del 2010 sui casi di abusi sessuali commessi da preti avrebbe rafforzato il trauma. La vittima e la sua famiglia hanno quindi deciso di parlare.\nNell'aprile del 2011 Jean-Marie Berkvens, il procuratore di Bruges incaricato delle indagini su questo caso e su altre possibili vittime, ha dichiarato che il fascicolo non contiene fatti \"non prescritti\". Ha quindi escluso qualsiasi azione giudiziaria. Ai primi di luglio del 2011 il giudice Berkvens ha annunciato che le indagini non avevano dato ulteriori risultati ed erano state quindi archiviate. Il giudice Van Troy ha comunque continuato le indagini sulle politiche di monsignor Vangheluwe nei confronti dei sacerdoti della sua diocesi che avevano commesso abusi.\nSebbene il termine di prescrizione per un processo canonico fosse stato superato (vent'anni dopo la maggiore et\u00e0 della vittima), la dimissione dallo stato clericale, con una procedura eccezionale, \u00e8 stata richiesta dai membri del clero belga ed \u00e8 stato considerato dalla Santa Sede.. Nel dicembre del 2010 la Santa Sede ha confermato che il papa aveva chiesto alla Congregazione per la dottrina della fede di affrontare la questione di monsignor Vangheluwe. Questa congregazione \u00e8 incaricata, dopo aver esaminato i gravi crimini commessi dai membri del clero, di proporre al papa misure o sanzioni contro i colpevoli. Il 12 aprile del 2011 essa ha espresso un primo parere e ha confermato che i fatti commessi dal prelato sono prescritti anche secondo il diritto canonico. Tuttavia ha deciso che monsignor Vangheluwe avrebbe dovuto lasciare il suo paese e seguire un trattamento psicologico e spirituale di orientamento. Il trattamento \u00e8 stato deciso in vista di una decisione definitiva da parte del dicastero. Durante questo periodo gli \u00e8 stato proibito di esercitare pubblicamente il suo ministero sacerdotale ed episcopale. Altre sanzioni sarebbero potuto essere adottate da allora in poi in attesa del risultato della terapia a cui il vescovo si sarebbe sottoposto. Monsignor Vangheluwe ha lasciato rapidamente il Belgio ed \u00e8 stato ospitato nel monastero di La Fert\u00e9-Imbault, senza che il vescovo della diocesi di Blois ne fosse informato.\nPochi giorni dopo, il 14 aprile, quando l'inchiesta giudiziaria ha concluso che tutti i fatti con di cui era accusato erano prescritti, monsignor Vangheluwe ha concesso un'intervista al canale belga VIER. Ha ammesso pubblicamente di aver abusato di un famigliare. Diverse personalit\u00e0 lo hanno criticano per aver mostrato nelle sue osservazioni un atteggiamento poca compassione per la vittima e per l'aver minimizzato la gravit\u00e0 delle sue azioni. Anche la Santa Sede e i vescovi del Belgio si sono dichiarati scioccati dal contenuto dell'intervista. Il procuratore Jean-Marie Berkvens, poco dopo, ha confermato che monsignor Vangheluwe aveva, fin dall'inizio delle indagini, lottato per capire veramente la gravit\u00e0 dei reati che aveva commesso. Ha quindi lasciato il monastero e si \u00e8 trasferito in un luogo dove potesse seguire la terapia a lui imposta.\nPoco dopo che il caso \u00e8 diventato noto, l'arcivescovo metropolita di Malines-Bruxelles e presidente della Conferenza episcopale Andr\u00e9-Joseph L\u00e9onard ha affermato che monsignor Vangheluwe, a causa dei suoi atti, avrebbe dovuto essere dimesso dall'episcopato. L'intera vicenda ha convinto monsignor L\u00e9onard della necessit\u00e0 di rafforzare i controlli prima delle nomine di preti e diaconi.\nMonsignor L\u00e9onard ha anche invitano le vittime di abusi nella comunit\u00e0 ecclesiale a farsi avanti verso la commissione per il trattamento delle denunce di abusi sessuali in una relazione pastorale. Questa commissione esiste dal 2000 e negli anni precedenti non aveva ricevuto un gran numero di reclami. I giorni seguenti hanno visto un vasto afflusso di testimonianze: centinaia di persone sono uscite dal silenzio per denunciare fatti anche vecchi. Il presidente della commissione, la psichiatra infantile Peter Adriaenssens, ha spiegato questo aumento delle denunce richiamando la testimonianza fatta da monsignor L\u00e9onard. Inoltre, secondo il quotidiano \"La Libre Belgique\", le dimissioni di monsignor Vangheluwe avrebbero potuto dissipare i dubbi circa la volont\u00e0 della Chiesa di rispondere ai reclami e di incoraggiare le vittime a farsi avanti in tal modo.\nNegli anni successivi altre persone hanno accusato monsignor Vangheluwe di abusi sessuali ma egli ha sempre respinto decisamente le accuse affermando di aver confessato tutto ci\u00f2 di cui si era reso colpevole.\nGenealogia episcopale.\nLa genealogia episcopale \u00e8:"}
{"id": "2918812", "revid": "31605181", "url": "https://it.wikipedia.org/wiki?curid=2918812", "title": "Kirovsky", "text": ""}
{"id": "2918815", "revid": "86343", "url": "https://it.wikipedia.org/wiki?curid=2918815", "title": "Dindenko", "text": ""}
{"id": "2918816", "revid": "1543377", "url": "https://it.wikipedia.org/wiki?curid=2918816", "title": "Femtotecnologia", "text": "La femtotecnologia \u00e8 un termine usato da alcuni futurologi per riferirsi alla strutturazione della materia su una scala femtometrica, per analogia con i termini nanotecnologia e picotecnologia. Questo comporta la manipolazione degli stati energetici eccitati dentro i nuclei atomici (vedi isomero nucleare) per produrre stati metastabili (oppure stabilizzati) con propriet\u00e0 insolite. Nel caso estremo, si presume che gli stati eccitati dei singoli nucleoni che sostituiscono il nucleo atomico (protoni e neutroni) si adattino apparentemente alle propriet\u00e0 di comportamento di queste particelle (anche se in pratica ci\u00f2 \u00e8 improbabile che funzioni come previsto).\nSpesso si immagina che la pi\u00f9 progredita forma di nanotecnologia molecolare venga a coinvolgere macchine molecolari auto-replicanti e ci sono stati alcune ipotesi molto speculative che supporrebbero che qualcosa di simile in linea di principio sia possibile con le \"molecole\" composte di nucleoni piuttosto che di atomi. Per esempio, l'astrofisico Frank Drake una volta ipotizz\u00f2 riguardo alla possibilit\u00e0 di organismi auto-replicanti composti di tali molecole nucleari che vivono sulla superficie di una stella di neutroni, una suggestione ripresa nel racconto di fantascienza \"Dragon's Egg\" scritto dal fisico Robert Forward. I fisici hanno ipotizzato che le molecole nucleari possano essere rese possibili, ma avrebbero vita molto breve, e del resto non si conosce la possibilit\u00e0 di come si possa effettivamente fare eseguire compiti complessi quali l'auto-replicazione o quale tipo di tecnologia potrebbe essere utilizzata per manipolarle.\nLe applicazioni pratiche della femtotecnologia sono attualmente considerate improbabili. Gli intervalli tra i livelli di energia nucleare richiedono apparecchiature capaci di generare ed elaborare in modo efficiente i raggi gamma, senza che queste vengano a degradarsi. La natura dell'interazione forte \u00e8 tale che gli stati nucleari eccitati tendono ad essere molto instabili (a differenza degli stati elettronici eccitati negli atomi di Rydberg), e ci sono un numero finito di stati eccitati sotto l'energia di legame nucleare, a differenza del numero infinito (in linea di principio) di stati legati a disposizione degli elettroni di un atomo. Allo stesso modo, ci\u00f2 che \u00e8 noto circa gli stati eccitati dei singoli nucleoni sembra indicare che questi non producano un comportamento che in qualche modo li renda pi\u00f9 facili da utilizzare o manipolare, indicando invece che questi stati eccitati sono anche meno stabili e meno numerosi rispetto agli stati eccitati dei nuclei atomici.\nL'ipotetica bomba all'afnio pu\u00f2 essere considerata una grossolana applicazione della femtotecnologia."}
{"id": "2918817", "revid": "1543377", "url": "https://it.wikipedia.org/wiki?curid=2918817", "title": "Didenko", "text": "Didenko, chiamato anche Dindenko o Dindanko, \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 7 nuclei abitati:"}
{"id": "2918820", "revid": "31605272", "url": "https://it.wikipedia.org/wiki?curid=2918820", "title": "Distretto di Kirovskij", "text": ""}
{"id": "2918823", "revid": "86343", "url": "https://it.wikipedia.org/wiki?curid=2918823", "title": "Dindanko", "text": ""}
{"id": "2918826", "revid": "22416", "url": "https://it.wikipedia.org/wiki?curid=2918826", "title": "Silanus", "text": "Silanus (\"Silanos\" in sardo) \u00e8 un comune italiano di abitanti della provincia di Nuoro in Sardegna. \nFa parte del GAL Marghine, uno dei 13 gruppi di azione locali attivati in Sardegna con la programmazione europea del FEASR, e della rete dei \"Borghi autentici d'Italia\", una rete nazionale alla quale aderiscono oltre duecento piccoli e medi comuni, enti territoriali ed organismi misti di sviluppo locale.\nStoria.\nL'area \u00e8 abitata sin dalla preistoria, numerose sono le testimonianze del periodo prenuragico e nuragico. Tra esse tombe dei giganti e nuraghi. Importanti sono anche le tracce dei periodi successivi nei quali si susseguirono le dominazioni puniche e romane.\nNel medioevo fece parte del giudicato di Torres, inserito nella curatoria del Montiferru. Alla caduta del giudicato (1259) pass\u00f2 per breve tempo al giudicato di Arborea e successivamente al Marchesato di Oristano. Sconfitti definitivamente gli arborensi (1478), dopo la battaglia di Macomer pass\u00f2 sotto il dominio aragonese. Il territorio venne inglobato dagli aragonesi nell'Incontrafa del Marghine; nel secolo XVIII fu compreso nel marchesato del Marghine istituito dai Savoia, feudo prima dei Pimentel e poi dei Tellez-Giron, ai quali fu riscattato nel 1839 con l'abolizione del sistema feudale.\nGeografia fisica.\nTerritorio.\nSorge su una collina a 432 metri sul livello del mare su un territorio di circa 48\u00a0km\u00b2 che comprende la parte centrale della catena del Marghine.\nSociet\u00e0.\nEvoluzione demografica.\nIl paese \u00e8 stato studiato da scienziati di tutto il mondo per la particolare longevit\u00e0 della sua popolazione: \u00e8 infatti straordinaria la concentrazione di ultracentenari di entrambi i sessi. Nel 2004 \u00e8 stato citato sul National Geographic in quanto in quel periodo vi risiedevano ben 7 centenari (fra cui due fratelli entrambi di 103 anni) su una popolazione complessiva di 2300 abitanti.\nLingue e dialetti.\nLa variante del sardo parlata a Silanus \u00e8 quella logudorese centrale o comune.\nInfrastrutture e trasporti.\nFerrovie.\nPresente nel comune la stazione di Silanus, una fermata ferroviaria posta lungo la linea Macomer-Nuoro, servita dai treni dell'ARST che permettono il collegamento in particolare con i due centri capolinea."}
{"id": "2918832", "revid": "834", "url": "https://it.wikipedia.org/wiki?curid=2918832", "title": "Grand Forks, North Dakota", "text": ""}
{"id": "2918835", "revid": "1372005", "url": "https://it.wikipedia.org/wiki?curid=2918835", "title": "Rodoaldo (patriarca di Aquileia)", "text": "Fu, forse, vescovo di Rovigno prima che la citt\u00e0 fosse distrutta dalle invasioni slave e la diocesi soppressa.\nNominato Patriarca di Aquileia nel 963, dopo la morte del predecessore \"Engelfredo\", Rodoaldo continu\u00f2 la politica di attiva collaborazione con gli imperatori Ottone I ed Ottone II. In cambio il Patriarca ricevette sempre nuovi donazioni di terre e castelli; nel 980 l'imperatore Ottone II don\u00f2 a Rodoaldo Cormons, mentre nel 983 il \"Castrum Utini\" (Castello di Udine), unitamente a quelli di \"Buga\" (Buia), \"Fuganea\" (Fagagna), \"Groang\" (Santa Margherita del Gruagno) e \"Braitan\".\nMor\u00ec al pi\u00f9 tardi nel 984 e fu sepolto nel duomo di Cividale del Friuli."}
{"id": "2918840", "revid": "322321", "url": "https://it.wikipedia.org/wiki?curid=2918840", "title": "Roger Vangheluwe", "text": ""}
{"id": "2918842", "revid": "106908", "url": "https://it.wikipedia.org/wiki?curid=2918842", "title": "De Carteret", "text": ""}
{"id": "2918845", "revid": "1543377", "url": "https://it.wikipedia.org/wiki?curid=2918845", "title": "Djidian", "text": "Djidian \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 14 nuclei abitati:"}
{"id": "2918864", "revid": "110157", "url": "https://it.wikipedia.org/wiki?curid=2918864", "title": "Mostov", "text": "Mostov (in tedesco \"Mostau\") \u00e8 una frazione di Odrava, comune ceco del distretto di Cheb, nella regione di Karlovy Vary.\nGeografia fisica.\nIl villaggio si trova 1,5\u00a0km a nord da Odrava. Nel villaggio sono state registrate 28 abitazioni, nelle quali vivono 30 persone.\nAltri comuni limitrofi sono Nebanice, Vackovec e Hartou\u0161ov ad ovest, Pochlovice, Kace\u0159ov, Svat\u00e1 Ma\u0159\u00ed Pomocn\u00e1, Drsn\u00fd Chlum, Chlum Svat\u00e9 Ma\u0159\u00ed e Doln\u00ed \u010c\u00e1stkov a nord, Liboc, Kyn\u0161perk nad Oh\u0159\u00ed e Kamenn\u00fd Dv\u016dr ad est e Hl\u00ednov\u00e1, Rollessengr\u00fcn, Lipoltov e Thurn a sud.\nStoria.\nLa prima menzione scritta risale al 1362, quando fu annesso al feudo di Leuchtenberg. Nel XVII secolo Mostov \u00e8 caduta nelle mani della casata Zedwitz, come testimoniano molte statue di santi, quali Sant'Antonio, Giuseppe, Giovanni e Taddeo, ecc.\nNel 1866 furono edificati il castello (con annesso giardino), una birreria ed un mulino. Nel 1871 fu costruito anche l'ufficio postale."}
{"id": "2918865", "revid": "287204", "url": "https://it.wikipedia.org/wiki?curid=2918865", "title": "Ulrich von Hassell", "text": "Biografia.\nDiscendente da una nobile famiglia della Pomerania di tradizioni militari dell'esercito prussiano, Ulrich studi\u00f2 invece diritto e scienze politiche alle universit\u00e0 di Losanna e Tubinga. In seguito, fu assessore nelle ambasciate tedesche di Londra e Tsingtao. Nel 1911 von Hassell spos\u00f2 la figlia dell'ammiraglio Alfred von Tirpitz, Ilse von Tirpitz e nello stesso anno il ministro degli affari esteri Alfred von Kiderlen-Waechter lo nomin\u00f2 vice console a Genova.\nDurante la Prima guerra mondiale fu ispettore militare nell'esercito tedesco nella Prima battaglia della Marna dove fu gravemente ferito da un colpo di fucile. Inizialmente il vice console, profondamente contrariato dalla caduta del vecchio regime e dall'avvento della Repubblica di Weimar, vide nel Partito Nazista l'unica possibilit\u00e0 di ripristinare le vecchie tradizioni, ed ebbe diversi incarichi a Roma, Barcellona, Copenaghen e Belgrado.\nSuccessivamente inorridito dalla violenta presa di potere del nazismo e del fascismo, e dalla conclusione dell'affare Blomberg-Fritsch, lasci\u00f2 il partito. Venuto a conoscenza dell'Olocausto, entr\u00f2 nelle file della resistenza tedesca, facendo parte del Circolo di Kreisau con Carl Friedrich Goerdeler e mantenendo contatti con il Direttore del Abwehr Wilhelm Canaris.\nSe il colpo di stato di Stauffenberg fosse riuscito, von Hassell sarebbe diventato ministro degli esteri. Il 29 luglio 1944, dopo il fallimento del tentativo di rovesciamento del regime nazista, von Hassell fu arrestato dalla Gestapo e imprigionato nel Carcere di Pl\u00f6tzensee a Berlino. Pare che durante il processo al Tribunale del Popolo, il giudice Roland Freisler, per umiliarlo davanti alla corte, lo fece spogliare di bretelle, cinture e cravatte, ed a un tratto pare che il giudice nazista abbia esclamato: \"\u00c8 molto difficile parlare con Lei, perch\u00e9 non Le si pu\u00f2 credere neanche una parola. Lei \u00e8 la bugia in persona... Lei \u00e8 un vile traditore, senza onore e divorato dall'ambizione. In nome del popolo tedesco: Lei viene punito con la morte.\" \nVon Hassell fu impiccato a un gancio da macellaio l'8 settembre 1944 e la sua agonia fu filmata per ordine di Adolf Hitler. Il filmato fu distrutto nel dopoguerra."}
{"id": "2918869", "revid": "1543377", "url": "https://it.wikipedia.org/wiki?curid=2918869", "title": "Neurocosmesi", "text": "La neurocosmesi \u00e8 un ambito di ricerca della biologia cutanea sviluppatosi nei primi anni 2000. \nIl principio alla base delle teorie neurocosmetiche si fonda sulla relazione tra pelle e sistema nervoso: mucose come ad esempio le labbra sono organi ricchi di innervazioni e terminazioni nervose a livello dermatico ed epidermatico, canali privilegiati per l'assunzione di composti chimici tesi alla modifica dell'umore.\nSeguendo questa teoria vengono cos\u00ec sviluppati cosmetici come rossetti o creme capaci attraverso principi attivi chimici di stimolare il sistema nervoso amplificando o inibendo neurotrasmettitori e generando sensazioni presunte o tali di benessere.\nUno dei principi attivi pi\u00f9 usati nella realizzazione di questi cosmetici \u00e8 la dopamina, ammina che gestisce la comunicazione tra i neuroni e gioca un ruolo importante nella percezione del piacere."}
{"id": "2918878", "revid": "767487", "url": "https://it.wikipedia.org/wiki?curid=2918878", "title": "David Johnson", "text": ""}
{"id": "2918879", "revid": "287204", "url": "https://it.wikipedia.org/wiki?curid=2918879", "title": "L\u00e9onide Moguy", "text": "Biografia.\nNacque a San Pietroburgo da una famiglia di origine francese, si laure\u00f2 in legge e economia Politica nonch\u00e9 in Psicologia Sperimentale e Psicanalitica. Esord\u00ec come critico cinematografico, entr\u00f2 quindi nel Consiglio del cinema ucraino e dal 1923 organizz\u00f2 a Mosca un laboratorio sperimentale del cinema, basato sui principi psicologici di Binet e Washburn. Divent\u00f2 assistente di Joseph Ermolieff e di Dmitrij Charitonov.\nA Kiev diresse i servizi di attualit\u00e0 di film documentari e scientifici, partecip\u00f2 alla creazione della prima cinemateca russa. Realizz\u00f2 un certo numero di documentari, tra cui \"La vita di Tolstoij\".\nNel 1927 assunse la direzione del Laboratorio Sperimentale della ARK per il quale lavoravano i pi\u00f9 grandi registi dell'epoca. Nel 1928 raggiunse la sua famiglia a Parigi e lavor\u00f2 all'adattamento di film sovietici per il pubblico francese.\nNel 1929 venne assunto dalla Paramount, divent\u00f2 uno dei migliori montatori del cinema, e sar\u00e0 chiamato \"il chirurgo del cinema francese\".\nNel 1932 divent\u00f2 capo montatore agli studi Path\u00e9 di Joinville le Pont, lavorando su diversi film. Nel 1934, dopo essere stato supervisore e collaboratore artistico, pass\u00f2 alla regia grazie all'aiuto dei produttori Andr\u00e9 Daven e Ayres d'Agyar.\nNel 1942 realizz\u00f2 \"Paris After Dark\", primo film sulla propaganda francese e la resistenza, che ricever\u00e0 le congratulazioni del generale Charles de Gaulle e di tutti i comitati per la liberazione. A Hollywood realizz\u00f2 diversi film ma dopo la fine della guerra, nel 1948, decise di rientrare a Parigi.\nNel 1949, con la Cineriz di Angelo Rizzoli, diresse alcune pellicole tra cui \"Domani \u00e8 troppo tardi\", con una giovanissima Anna Maria Pierangeli. Nel 1953 torn\u00f2 in Francia.\nCur\u00f2 il montaggio del film di Sergej Bondarchuk \"Guerra e pace\" per la distribuzione in Europa. Nel 1976 realizz\u00f2 il suo ultimo film per l'ONU, un documentario contro gli armamenti atomici e le bombe intelligenti. Mor\u00ec a Parigi nello stesso anno.\nLa sua concezione del cinema prevedeva che dovesse aiutare gli uomini ad amare la vita e comprenderne il suo senso pi\u00f9 elevato. Fu scrittore, regista e produttore. Fu inoltre uno dei precursori delle coproduzioni franco-italiane, nonch\u00e9 degli accordi tra Francia e Cina e Francia e Russia. Insieme a Marc Spiegel rese possibile un accordo sempre in campo cinematografico tra gli Stati Uniti e la Cina.\nLa sua straordinaria attivit\u00e0 lo port\u00f2 a ricevere oltre 23 premi internazionali: fu nominato \"Cavaliere del Lavoro\" e \"Chevalier de la Legion d'Honneur\".\nMoguy fece parte delle 180 personalit\u00e0 che lanciarono nel 1961 un grido d'allarme all'umanit\u00e0 contro la corsa agli armamenti nucleari. Impressionato dai suoi incontri con Albert Einstein e Robert Oppenheimer, realizz\u00f2 il primo film mondialista \"Les hommes veulent vivre\" per la scienza al servizio dell'uomo e non per la sua distruzione. Fu l'unico film francese all'epoca ad essere comprato dal Governo Cinese."}
{"id": "2918884", "revid": "3115", "url": "https://it.wikipedia.org/wiki?curid=2918884", "title": "Camina", "text": "Camina (in sloveno: Kamno) \u00e8 un paese della Slovenia, frazione del comune di Tolmino.\nLa localit\u00e0 si trova nell'alta valle del fiume Isonzo a 248 metri s.l.m. e confina a sud direttamente con l'Italia con il massiccio del Colovrat.\nStoria.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio, seguiti poi attorno al VI secolo da popolazioni slave. Fu cos\u00ec che tutto il suo territorio entr\u00f2 a far parte del Ducato del Friuli. Alla caduta del Regno longobardo subentrarono quindi i Franchi; in seguito al Trattato di Verdun, nell'843, entr\u00f2 a far parte del Regnum Italiae e poi, nel 951, della Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 pass\u00f2 al Principato ecclesiastico di Aquileia sotto la Gastaldia di Tolmino. Con la caduta del Patriarcato di Aquileia pass\u00f2 nel 1420 (formalmente nel 1445) alla Repubblica di Venezia.\nCol Trattato di Noyon (1516) la Serenissima perse l'alta valle del fiume Isonzo e quindi la Gastaldia di Tolmino ,di cui Camina faceva parte, a favore della Contea di Gorizia e Gradisca che gi\u00e0 dal 1500 era sotto dominio asburgico.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come comune autonomo; pass\u00f2 in seguito sotto il profilo amministrativo al Litorale austriaco nel 1849 come frazione del comune di Libussina.\nDurante la prima guerra mondiale fu teatro del \"Primo Balzo\" delle truppe italiane nonch\u00e9 della Battaglia di Caporetto.\nDurante il conflitto Kamno divenne uno dei tanti paesi dietro la linea del fuoco popolato dai soldati a riposo. Nel paese avevano difatti sede comandi, reparti di sussistenza e di sanit\u00e0, nonch\u00e9 svariate sezioni di sanit\u00e0 dove venivano ricoverati i feriti provenienti dalle linee soprastanti dei monti Sleme, Mrzli e Vodil. \nAccanto al cimitero civile del paese sorse un grande cimitero militare dove venivano sepolti i morti recuperati in linea o quelli che decedevano nelle sezioni di sanit\u00e0 ospitate nelle case del paese. Il cimitero militare di Kamno nacque come \"Cimitero della brigata Salerno\" a motivo dei numerosi soldati di tale brigata che vi avevano trovato sepoltura dopo le primissime operazioni di attacco alla catena Sleme-Mrzli-Vodil. Il cimitero assunse nel primo dopoguerra il nome di cimitero Piscicelli, dal nome di Maurizio de Vito Piscicelli, tenente colonnello di cavalleria che nelle concitate fasi iniziali dei combattimenti della battaglia di Caporetto, prese il comando di un battaglione del 147\u00ba reggimento fanteria, brigata Caltanissetta, a riposo in loco, e difese il fondovalle Isonzo contro le prime puntate offensive tedesche provenienti da Tolmino. Per questa azione disperata, dove Piscicelli mor\u00ec, gli venne concessa la medaglia d'oro al valor militare, l'unica della prima giornata di combattimenti della battaglia di Caporetto. \nDopo la prima guerra mondiale, fu frazione del comune autonomo di Libussina della Provincia del Friuli per poi passare, nel 1927, alla ricostituita Provincia di Gorizia venendo assorbito dal comune di Caporetto.\nFu soggetta alla Zona d'operazioni del Litorale adriatico (OZAK) tra il Settembre 1943 e il 1945 e tra il 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nGeografia fisica.\nRappresentato nella carta IGM al 25.000: 26-IV-SE\nAlture principali.\nMonte Nachnoi (\"Nagnoj\"), 1193 m; Zacolan (\"Kunik\"), 1184 m; Monte Calvo (\"Golo brdo\"), 513 m; Stermizza (\"Strmec\"), 380 m;"}
{"id": "2918898", "revid": "110157", "url": "https://it.wikipedia.org/wiki?curid=2918898", "title": "Up (Right Said Fred)", "text": "Up \u00e8 l'album di debutto del gruppo musicale pop britannico Right Said Fred, pubblicato il 16 marzo 1992 dalle etichette discografica Tug e Charisma.\nL'album \u00e8 stato promosso dai singoli \"Deeply Dippy\", \"Don't Talk Just Kiss\", \"Those Simple Things\" e in particolare da \"I'm Too Sexy\", una delle canzoni pi\u00f9 conosciute del gruppo.\nTutti i brani sono stati scritti da Fred Fairbrass, Richard Fairbrass e Rob Manzoli e prodotti da Tommy D."}
{"id": "2918903", "revid": "767487", "url": "https://it.wikipedia.org/wiki?curid=2918903", "title": "Trevor Cherry", "text": ""}
{"id": "2918904", "revid": "119918701", "url": "https://it.wikipedia.org/wiki?curid=2918904", "title": "Ulrich Wilhelm von Schwerin von Schwanenfeld", "text": "Era figlio del conte Hans Bogislav von Schwerin, amministratore delle colonie tedesche nell'Africa Occidentale tedesca; discendeva da una nobile famiglia del Meclemburgo, imparentata con varie dinastie tedesche.\nStudi\u00f2 nel convento di Rosleben e agronomia all'Universit\u00e0 di Monaco. Gi\u00e0 all'epoca del putsch di Monaco fu un convinto nemico del nazismo, che andava a ledere la sua idea cristiana e sociale.\nDal 1928 al 1934 si allontan\u00f2 dalla politica, dedicandosi all'amministrazione delle sue propriet\u00e0 e castelli a Woldegk, Sartowice e \u1e64wiecie e spos\u00f2 Marianne Sahm, figlia del presidente della citt\u00e0 libera di Danzica Heinrich Sahm.\nAllo scoppio della guerra contro la Cecoslovacchia e l'invasione della Polonia, form\u00f2 con alcuni amici, Peter Yorck von Wartenburg e Fritz-Dietlof Graf von der Schulenburg, un circolo di ispirazione antinazista, e poi divenne membro del Circolo di Kreisau.\nSuccessivamente fu ispettore militare nello staff del generale Erwin von Witzleben, che indusse a porsi a capo della resistenza. Dopo aver fatto parte dell'Abwehr di Canaris, fece parte del colpo di Stato di Stauffenberg, ma nella notte del 21 luglio 1944 fu arrestato dalla Gestapo e incarcerato a Pl\u00f6tzensee nella periferia di Berlino. Giudicato colpevole, venne impiccato ma il suo corpo fu poi inumato nel Cimitero forestale di Dahlem."}
{"id": "2918908", "revid": "124123", "url": "https://it.wikipedia.org/wiki?curid=2918908", "title": "Umberto Castiglionesi", "text": "Ha disputato il Palio di Siena in dodici occasioni, ed \u00e8 entrato nella storia della corsa grazie alla vittoria per l'Istrice il 16 agosto 1958: quel giorno per\u00f2 la sua cavalla \"Uberta de Mores\" arriv\u00f2 scossa al traguardo, dopo la caduta di \"Biba\" alla terza curva del Casato.\nLa vittoria del 1958.\nLa vittoria del 16 agosto 1958 \u00e8 l'unica per \"Biba\". Dalla mossa esce nettamente primo \"Biba\", seguito dalla Giraffa; il primo giro \u00e8 molto lineare: l'Istrice sembra in grado di controllare agevolmente la corsa, la Giraffa \u00e8 sempre seconda, terza la Lupa. Alla terza curva del Casato per\u00f2 \"Biba\" ripete lo stesso errore commesso nel luglio 1958: allarga troppo la traiettoria e batte nei palchi cadendo rovinosamente. \"Uberta\" si ferma per un attimo e ricomincia a correre solo quando sopraggiungono i suoi inseguitori della Pantera (\"Ciancone\") e Giraffa (\"Solitario\") che non hanno pi\u00f9 dietro la Lupa, caduta al Casato. L'arrivo \u00e8 mozzafiato: \"Uberta de Moraes\" riesce a mantenere un minimo di vantaggio su \"Ciancone\", che tenta di passare all'interno senza poter impedire il successo dello scosso dell'Istrice.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "2918909", "revid": "599013", "url": "https://it.wikipedia.org/wiki?curid=2918909", "title": "Juvenal", "text": "Al termine della carriera calcistica si ritrov\u00f2 in povert\u00e0 nella casa di suoi parenti a Jau\u00e1, tanto che alla fine del 2007 si rese necessario l'intervento della prefettura di Cama\u00e7ari per fornirgli un alloggio. Fu l'ultimo titolare della formazione che scese in campo nel Maracanazo a morire; per\u00ec in ospedale dopo quindici giorni di ricovero. Soffriva da tempo di artrosi al ginocchio destro, ma la causa del decesso non fu divulgata.\nCaratteristiche tecniche.\nGiocava come centrale.\nCarriera.\nClub.\nCresciuto nel Vitoriense e nel Farroupilha, debutt\u00f2 nel calcio professionistico con il Gr\u00eamio Esportivo Brasil di Pelotas; dopo un periodo con il Cruzeiro-RS, fu notato dal Flamengo: si guadagn\u00f2 l'esordio in una delle squadre pi\u00f9 importanti del Brasile, e la convocazione in Nazionale. Nel Palmeiras visse un discreto periodo, vincendo svariati titoli con pi\u00f9 di cento presenze. Si ritir\u00f2 nel 1960 dopo aver passato gli ultimi anni di carriera nello Stato di Bahia.\nNazionale.\nGioc\u00f2 undici partite con il , venendo convocato per il mondiale di ; sei gare da titolare in tale competizione. Fu indicato, in seguito alla sconfitta in finale contro l', come uno dei principali responsabili della disfatta, insieme a Barbosa e Bigode."}
{"id": "2918913", "revid": "640389", "url": "https://it.wikipedia.org/wiki?curid=2918913", "title": "Modreuzza", "text": "Modreuzza (in sloveno Modrejce, in tedesco \"Modreiza\") \u00e8 un paese della Slovenia, frazione del comune di Tolmino.\nLa localit\u00e0 si trova nell'alta valle del fiume Isonzo a 172,6 metri s.l.m.\nStoria.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio, seguiti poi attorno al VI secolo da popolazioni slave. Fu cos\u00ec che tutto il suo territorio entr\u00f2 a far parte del Ducato del Friuli. Alla caduta del Regno longobardo subentrarono quindi i Franchi; in seguito al Trattato di Verdun, nell'843, entr\u00f2 a far parte del Regnum Italiae e poi, nel 951, della Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 pass\u00f2 al Principato ecclesiastico di Aquileia sotto la Gastaldia di Tolmino. Con la caduta del Patriarcato di Aquileia pass\u00f2 nel 1420 (formalmente nel 1445) alla Repubblica di Venezia.\nCol Trattato di Noyon (1516) la Serenissima perse l'alta valle del fiume Isonzo e quindi la Gastaldia di Tolmino, di cui Modreuzza faceva parte, a favore della Contea di Gorizia e Gradisca che gi\u00e0 dal 1500 era sotto dominio asburgico.\nCol trattato di Sch\u00f6nbrunn (1809), trovandosi sulla sponda destra del fiume Isonzo entr\u00f2 nel Regno d\u2019Italia napoleonico al confine col le Province illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come comune autonomo; pass\u00f2 in seguito sotto il profilo amministrativo al Litorale austriaco nel 1849 come frazione del comune di Santa Lucia.\nDurante la prima guerra mondiale fu teatro della Battaglia di Caporetto.\nDopo la prima guerra mondiale fu frazione del comune di Paniqua della Provincia del Friuli per poi passare, nel 1927, alla ricostituita Provincia di Gorizia come frazione nuovamente di Santa Lucia d\u2019Isonzo.\nFu soggetta alla Zona d'operazioni del Litorale adriatico (OZAK) tra il Settembre 1943 e il 1945 e tra il 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nAlture principali.\nMonte Bucenizza (\"Bu\u010denica\"), mt 510; Cima Fredda (\"Mrzli vrh\"), mt 587,3\nCorsi d'acqua.\nfiume Isonzo (\"So\u010da\")"}
{"id": "2918914", "revid": "36426", "url": "https://it.wikipedia.org/wiki?curid=2918914", "title": "Venere e Marte (Botticelli)", "text": ""}
{"id": "2918916", "revid": "355211", "url": "https://it.wikipedia.org/wiki?curid=2918916", "title": "Related key attack", "text": ""}
{"id": "2918917", "revid": "270833", "url": "https://it.wikipedia.org/wiki?curid=2918917", "title": "Fiume Isonzo", "text": ""}
{"id": "2918926", "revid": "125239173", "url": "https://it.wikipedia.org/wiki?curid=2918926", "title": "Pontemaglio", "text": "Pontemaglio (conosciuta come \"zu Scht\u00e9ini Scht\u00e4gu\" in walser formazzino) \u00e8 una frazione di Crevoladossola, comune della Provincia del Verbano-Cusio-Ossola.\nQuesta frazione \u00e8 la pi\u00f9 a nord del comune di Crevoladossola. \nDa Pontemaglio si apre la Valle Antigorio: infatti in corrispondenza del paese la Val d'Ossola si restringe e le pareti scendono ripidamente fino al letto del fiume Toce.\nL'abitato \u00e8 raggiunto dalla Strada statale 659 di Valle Antigorio e Val Formazza.\nStoria.\nIl nome \"Pontemaglio\" deriva dalla trasformazione in volgare del latino \"pons maius\" (letteralmente \"il ponte pi\u00f9 grande\").\nL'etimologia contiene un chiaro riferimento al ponte a \"schiena d'asino\" di costruzione romana che serviva a superare il fiume Toce lungo il tracciato della via Settimia, ultimata alla fine del secondo secolo d.C.\nNon vi \u00e8 riscontro di un toponimo riconducibile alla presenza di un maglio per la lavorazione dei metalli.\nAmoretti identifica il toponimo come \"Pons Manlii\" derivante dal console romano Manlio, che insieme al console Servilio Cepione combatt\u00e9 contro i Cimbri.\nPer la sua posizione strategica Pontemaglio ha sempre rappresentato un punto di presidio e di controllo per l'accesso alla Valle Antigorio.\nNel medioevo i feudatari De Rodis \nche dominavano la Valle Antigorio fecero erigere una casa fortificata, nell'attuale Comune di Montecrestese, la cui struttura originaria ancora oggi sovrasta il paese.\nDurante la seconda guerra mondiale Pontemaglio \u00e8 stata teatro di un particolare episodio della Resistenza. \nTra l'8 e l'11 novembre 1943 Mario Muneghina ed altri due partigiani attaccarono una camionetta all'imbocco della galleria, uccidendo un milite tedesco e ferendone altri due. \nIn seguito a tale attacco il paese venne occupato dai nazifascisti e fu prelevato Giuseppe Ambrosini, accusato di aver ospitato a casa propria i tre partigiani, che fu poi ucciso. \nIl corpo di Ambrosini venne rinvenuto quaranta giorni dopo a Crevoladossola, sul greto del torrente Diveria.\nNell'ottobre 1944, l'antico ponte a schiena d'asino e il ponte pi\u00f9 recente, adatto al passaggio di automezzi, vennero minati e fatti saltare dai partigiani, per coprirsi la ritirata verso la Svizzera, a seguito della caduta della Repubblica partigiana dell'Ossola."}
{"id": "2918927", "revid": "599013", "url": "https://it.wikipedia.org/wiki?curid=2918927", "title": "Mitchel Musso (album)", "text": "Mitchel Musso \u00e8 l'album di debutto dell'omonimo cantante ed attore statunitense, pubblicato il 2 giugno 2009 dalla Walt Disney Records. \nSingoli.\n\"The In Crowd\" \u00e8 il primo video dell'album. Il singolo \u00e8 stato pubblicato il 31 gennaio 2009 su iTunes ed il video musicale \u00e8 uscito a marzo su Disney Channel America.\n\"Hey\" \u00e8 il secondo singolo dell'album, il video \u00e8 stato trasmesso su Disney Channel America il 15 maggio 2009. \n\"Shout It\" \u00e8 il terzo singolo ed \u00e8 stato annunciato sulla sua pagina di Twitter. Il video comprende alcune foto del suo tour, ed \u00e8 stato pubblicato il 29 settembre 2009 si iTunes"}
{"id": "2918938", "revid": "110157", "url": "https://it.wikipedia.org/wiki?curid=2918938", "title": "Obiln\u00e1", "text": "Obiln\u00e1 (in tedesco \"Kornov\") \u00e8 una frazione di Odrava, comune ceco del distretto di Cheb, nella regione di Karlovy Vary.\nGeografia fisica.\nIl villaggio si trova 1,5\u00a0km ad ovest da Odrava. Nel villaggio sono state registrate 17 abitazioni, nelle quali vivono 41 persone. Passa di qui la superstrada R6.\nAltri comuni limitrofi sono Poto\u010di\u0161t\u011b, Ava e Sebenbach ad ovest, Nebanice, Mostov, Chot\u00edkov, Vackovec, Hartou\u0161ov, Hn\u011bv\u00edn e Pochlovice a nord, Hl\u00ednov\u00e1, Rollessengr\u00fcn, Thurn e Liboc ad est e Lipoltov, Scheibenreuth, Jesenice e D\u0159enice a sud.\nStoria.\nLa prima menzione scritta risale al 1288.\nEconomia.\nL'economia del villaggio \u00e8 incentrata soprattutto sull'attivit\u00e0 agricola."}
{"id": "2918945", "revid": "121054594", "url": "https://it.wikipedia.org/wiki?curid=2918945", "title": "Garry Birtles", "text": ""}
{"id": "2918954", "revid": "125302247", "url": "https://it.wikipedia.org/wiki?curid=2918954", "title": "Macomer", "text": "Macomer (pron. ; \"Macum\u00e8re\" in sardo) \u00e8 un comune italiano di abitanti della provincia di Nuoro, situato a 572 metri sul livello del mare, alle pendici della catena del Marghine, di cui \u00e8 il centro principale, arroccata sulle rive del rio\" S'Adde\". Insignito del titolo di citt\u00e0, \u00e8 inoltre il capoluogo dell'unione dei comuni del Marghine.\nGeografia fisica.\nMacomer, arroccata sulle alte sponde basaltiche del rio S'Adde, ha una superficie di 122,5 chilometri quadrati, la casa comunale si trova a 572\u00a0m s.l.m. (altezza minima 390 metri, altezza massima 808 metri, escursione altimetrica 418 metri).\nIl territorio macomerese \u00e8 caratterizzato da una grande variet\u00e0 di paesaggi, da quello collinare e montuoso della catena del Marghine e del monte di Sant'Antonio, a quello steppico degli altopiani di Campeda e Abbasanta. La vegetazione presenta boschi misti a roverella e sughera.\nNell'altopiano di Campeda sono presenti 9 entit\u00e0 endemiche e 23 specie di uccelli.\nTerritorio.\nLa conformazione geologica del suo territorio \u00e8 contraddistinta da vulcaniti basiche plio-quaternarie costituite da basalti che fanno parte di diverse serie (trachiti, trachiti fonolitiche, fonoliti, trachibasalti e alcalibasalti, basalti alcalini e subalcalini, basaniti analcitiche).\nMonte Sant'Antonio.\nIl monte Sant'Antonio, che misura fino a quota 808 m s.l.m., \u00e8 ricoperto da varie specie arboree, tra cui diverse querce, alcune delle quali hanno pi\u00f9 di 100 anni.\nStoria.\nPreistoria e periodo punico-romano.\nIn una grotta, situata in localit\u00e0 Marras, in una gola del rio S'Adde, \u00e8 stata rinvenuta, nel 1949, una statuetta, detta \"Venere di Macomer\", oggi custodita nel Museo archeologico nazionale di Cagliari. Il manufatto, raffigurante una Dea Madre risalente stilisticamente al Paleolitico superiore, \u00e8 alto circa 14\u00a0cm, ed \u00e8 stato realizzato con pietra basaltica locale.\nAbitato fin dalla pi\u00f9 remota antichit\u00e0, come testimonia la presenza del complesso nuragico di Santa Barbara (antecedente al 1100 a.C.), e di quello di Tamuli (un nuraghe, tre tombe di giganti e sei betili), le numerose tombe di giganti, le \"domus\" di Filigosa e una moltitudine di rovine nuragiche sparse per il territorio, Macomer, fu all'inizio un insediamento punico (l'antica Macopsissa, descritta dal geografo alessandrino Tolomeo). \nNel 238 a.C. la Sardegna pass\u00f2 sotto il dominio romano e Macomer conserv\u00f2 la sua importanza strategica in qualit\u00e0 di luogo di passaggio obbligato tra il nord e il sud dell'isola. Sono scarse le testimonianze archeologiche lasciateci dai Romani, che per lo pi\u00f9 si riducono a circa sei pietre miliari e a qualche lapide. Due di queste pietre miliari si trovavano di fronte alla chiesa di San Pantaleo e attualmente sono custodite nel museo archeologico Sanna di Sassari.\nBizantini, periodo giudicale e aragonese.\nNella citt\u00e0 rimangono alcune tracce della dominazione Bizantina, ravvisabili nelle chiese della Nostra Signora d'Itria e di Nostra Signora del Soccorso. Di origine bizantina era anche la chiesa di Santa Barbara arroccata sul Monte Manai, ora ridotta a un cumulo di pietre.\nNel 1259, Macomer, facente parte della curatoria del Marghine, pass\u00f2 dal Giudicato di Torres a quello d'Arborea. Nel 1478 vi si svolse la storica battaglia di Macomer tra i Sardi del marchesato di Oristano e le truppe Aragonesi del Regno di Sardegna. Il 19 maggio di quell'anno infatti, Leonardo Alagon, Marchese di Oristano, e Nicol\u00f2 Carroz, Vicer\u00e9 di Sardegna, si affrontarono nei pressi del castello di Macomer, di cui ora possiamo osservare solo pochi resti. Il Vicer\u00e9, forte dell'aiuto del Re di Napoli, del Vicer\u00e9 siciliano, e soprattutto del Governatore del Logudoro, sconfisse definitivamente il Marchese Leonardo Alagon, che venne incarcerato in Spagna, nel castello di X\u00e0tiva.\nNel centro storico della citt\u00e0 si possono osservare antiche case che presentano chiari segni del dominio aragonese nello stile degli architravi delle finestre. Risale a quel periodo anche la costruzione della Chiesa di San Pantaleo, di fronte alle rovine del castello. La costruzione del campanile della chiesa fu affidata a Michele Puig nel 1573.\nI Savoia.\nNel 1720 la Spagna perse definitivamente il controllo sull'Isola, che pass\u00f2 sotto il dominio dei Duchi di Savoia. Il 28 luglio del 1767 venne istituito dal Regno di Sardegna il Marchesato del Marghine con sede in Macomer. Il Marchesato comprendeva Birori, Bolotana, Borore, Bortigali, Dualchi, Lei, Mulargia, Noragugume e Silanus; venne abolito nel 1839.\nNel 1795 Giovanni Maria Angioy giunse a Macomer con 500 cavalieri, alla ricerca del sostegno della popolazione locale. La citt\u00e0 invece insorse contro di lui, e gli angioini penetrarono in citt\u00e0 e saccheggiarono la chiesa di San Pantaleo.\nDall'unit\u00e0 d'Italia in poi.\nNel 1935 ci fu la visita di Benito Mussolini. Fino al 1948, anno in cui divenne comune autonomo, Birori risultava una frazione di Macomer. Nel dopoguerra ci furono anche le visite dell'allora Presidente del Consiglio dei ministri della Repubblica Italiana Alcide De Gasperi e dei Presidenti della repubblica Giovanni Gronchi e Francesco Cossiga. La creazione dell'Unione dei comuni del Marghine port\u00f2 Macomer a divenirne il capoluogo, essendo il comune stato designato come sede dell'ente.\nMonumenti e luoghi d'interesse.\nSiti archeologici.\nNel territorio di Macomer sono presenti 207 aree e testimonianze archeologiche, includenti 128 nuraghi, 29 tombe dei giganti (con 20 betili associati ad esse), 13 fonti e pozzi di et\u00e0 nuragica, 6 necropoli ipogeiche di domus de janas, 8 dolmen, 1 all\u00e9e couverte, 1 muraglia megalitica, 1 recinto megalitico, 6 siti di ripari sottoroccia, 11 testimonianze di epoca romana e 1 di epoca medievale.\nLuoghi di interesse naturalistico.\nDi notevole importanza storica e naturalistica \u00e8 il monte di Sant'Antonio, dove il 13 giugno si svolgono i festeggiamenti del santo di Padova, che richiamano migliaia di fedeli e turisti.\nSociet\u00e0.\nLingue e dialetti.\nLa variante del sardo parlata a Macomer \u00e8 il logudorese centrale o comune.\nCultura.\nIstruzione.\nVi ha sede lo storico Istituto tecnico commerciale e per geometri \"Sebastiano Satta\", fondato nel 1936, e un istituto professionale a questo recentemente accorpato. Ospita un liceo scientifico che offre i corsi tradizionale e tecnologico, e che ha annesso il liceo classico e quello delle scienze umane a opzione economico-sociale.\nMusei.\n\u00c8 presente un museo etnografico, denominato \"Le arti antiche\", che ospita utensili tradizionalmente utilizzati per l'agricoltura e l'allevamento, costumi folkloristici, fotografie.\nMedia.\nRadio.\nVarie emittenti radiofoniche sono state attive a Macomer: la prima fu Radio Sardegna Centrale nel 1974 (in seguito Macomeradio) cui segu\u00ec . Radio Macomer Centrale, fondata nel 1979, \u00e8 ancora attiva e diffusa in varie zone della Sardegna. In seguito Radio Tele Marghine nel 1980. Nel dicembre 2018 alcuni speaker storici della radiofonia macomerese hanno fondato la prima web radio locale, \"Radio Libera Macomer\".\nTelevisione.\nNessuna emittente \u00e8 oggi presente nel comune, in passato la locale \"Azzurra TV\" fu la seconda televisione locale a trasmettere nella provincia di Nuoro dopo Teleisola Nuoro. Trasmise dal novembre 1985 al 1995 quando dovette chiudere per via della subentrata legge Mamm\u00ec.\nEconomia.\nLa posizione geografica, naturale crocevia tra le vie di comunicazione Nord-Sud della Sardegna sin dai tempi antichi, ha favorito lo sviluppo della cittadina.\nIl commercio e l'allevamento costituiscono le attivit\u00e0 principali. Ad esse si affianca l'industria tessile (tessuti in cotone e calze). Essa era arrivata a occupare fin quasi un migliaio di operai, ma oggi affronta alcune difficolt\u00e0; stesso discorso vale per la produzione casearia, comunque importante. Nella zona industriale di Tossilo \u00e8 situato un grande inceneritore adibito allo smaltimento di rifiuti urbani ed \u00e8 operativo dal 1993.\nInfrastrutture e trasporti.\nStrade.\nLa cittadina \u00e8 attraversata da diverse strade statali: la SS 131, la SS 129 e la ex SS 131.\nFerrovie.\nSono presenti due stazioni ferroviarie, una di RFI (lungo la ferrovia Cagliari-Golfo Aranci e servita da Trenitalia) e una dell'ARST (capolinea della ferrovia a scartamento ridotto per Nuoro e di quella turistica per Bosa Marina), situate una di fronte all'altra in piazza Due Stazioni, ove \u00e8 presente anche un terminal per gli autobus. Nel territorio comunale sono inoltre presenti la stazione di Campeda, scalo merci in disuso lungo la Cagliari-Golfo Aranci, e la fermata di Bara, posta lungo la linea per Bosa, attiva solo a uso turistico.\nSport.\nCalcio.\nSono presenti 3 societ\u00e0 calcistiche principali: l'\"A.S.D. Macomer 1923 Calcio\", la \"Polisportiva Macomerese\" e l'\"A.S.D. Pizzinnos\".\nL\"A.S.D. Macomer 1923 Calcio\", nata nel 1923, con colori sociali giallo-rossi (i colori di Macomer) milita nel girone C sardo di 1\u00aa Categoria e vanta nel palmar\u00e8s varie partecipazioni alla Serie D (campionato interregionale) ed all'Eccellenza sarda.\nLa \"Polisportiva Macomerese\" \u00e8 nata nel 1974, con colori sociali bianco-celesti, milita nel girone B di Promozione.\nL \"A.S.D. Pizzinnos\", che si occupa di puro settore giovanile, \u00e8 stata fondata nel 2006 ed ha colori sociali giallo-blu. \nAltri sport.\nSono presenti anche societ\u00e0 di pallavolo (Scuola Pallavolo e VolleyBall Club), pallacanestro (Basket Macomer 2.0), atletica (Centro Sportivo Fiamma Macomer), tennis (Tennis Club), judo (Judo Yano e Judo Club), karate (ASD Scuola Karate Shotokan, Karate Club Hiroshi Shirai e Asd Karate Club Macomer), ciclismo (Panif. Atzori), una scuola di danza (Asd Speridan) una Societ\u00e0 di tiro con L'arco(Arcieri del Marghine) e numerose associazioni amatoriali e di \"vecchie glorie\"."}
{"id": "2918959", "revid": "729019", "url": "https://it.wikipedia.org/wiki?curid=2918959", "title": "Aeroporto di Ni\u0161-Costantino il Grande", "text": "L'Aeroporto di Ni\u0161-Costantino il Grande (ICAO: LYNI - IATA: INI) \u00e8 un aeroporto serbo situato a 4 km a nord ovest di Ni\u0161, nella Serbia centro-meridionale. \u00c8 il secondo pi\u00f9 importante aeroporto del paese, dopo quello di Belgrado gestisce un traffico aereo su rotte nazionali ed internazionali. Per via della sua collocazione centrale e del clima mite, lo scalo viene frequentemente utilizzato come aeroporto alternato per i voli diretti verso numerose altre citt\u00e0 serbe, incluse Belgrado, Podgorica, Tivat, Sofia, Skopje e Ohrid."}
{"id": "2918961", "revid": "287204", "url": "https://it.wikipedia.org/wiki?curid=2918961", "title": "Real Sociedad de F\u00fatbol 1981-1982", "text": "Questa voce raccoglie le informazioni riguardanti la Real Sociedad de F\u00fatbol nelle competizioni ufficiali della stagione 1981-1982\nStagione.\nMantenendo invariata la rosa titolare, la Real Sociedad difese il titolo vinto nella stagione precedente, lottando contro il Barcellona fino all'ultima giornata. In Coppa dei Campioni la Erreala fu autrice di una prestazione poco degna di nota, essendo eliminata al primo turno dal CSKA Sofia, mentre in Coppa del Re il cammino della squadra fu interrotto in semifinale dal Real Madrid.\nMaglie e sponsor.\nLe divise sono prodotte dall'Adidas."}
{"id": "2918963", "revid": "110157", "url": "https://it.wikipedia.org/wiki?curid=2918963", "title": "Poto\u010di\u0161t\u011b", "text": "Poto\u010di\u0161t\u011b (in tedesco \"D\u00fcrnbach\") \u00e8 una frazione di Odrava, comune ceco del distretto di Cheb, nella regione di Karlovy Vary. L'et\u00e0 media dei cittadini \u00e8 di 43 anni.\nGeografia fisica.\nNel villaggio sono state registrate 20 abitazioni, nelle quali vivono 37 persone.\nEsso si trova 3,5\u00a0km ad ovest da Odrava.\nAltri comuni limitrofi sono Sebenbach, Doln\u00ed Dvory, Tr\u0161nice e Jind\u0159ichov ad ovest, Vokov, Nebanice, Hn\u011bv\u00edn, Vackovec, Hartou\u0161ov, Dvorek e Milhostov a nord, Obiln\u00e1 e Hl\u00ednov\u00e1 ad est e D\u0159enice, Jesenice, Scheibenreuth e Stebnice a sud.\nPoto\u010di\u0161t\u011b giace su un terreno composto di argilla, sabbia, ghiaia e pirite. L'acqua si trova ad una profondit\u00e0 di 7-9 metri e sono presenti dodici pozzi, la maggior parte con la pompa in legno, dal 1912 anche elettrica.\nStoria.\nLa prima menzione scritta risale al 1312. Nel 1429 il paese fu bruciato dagli Hussiti. Dal XIV al XVI secolo il villaggio ha spesso cambiato proprietario."}
{"id": "2918971", "revid": "1783371", "url": "https://it.wikipedia.org/wiki?curid=2918971", "title": "Atomo esotico", "text": "In fisica atomica, un atomo esotico \u00e8 un atomo altrimenti normale in cui una o pi\u00f9 particelle sub-atomiche sono state sostituite con altre particelle della stessa carica. Poich\u00e9 queste particelle sostituite sono di solito instabili, gli atomi esotici in genere hanno vita breve.\nAtomi mesici.\nIn un atomo mesico, gli elettroni sono sostituiti da altre particelle caricate negativamente come muoni (atomi muonici) o pioni (atomi pionici).\nQuesti atomi risultano instabili, poich\u00e9 instabili sono le particelle che lo compongono. Ad esempio, il tempo caratteristico di decadimento del muone \u00e8 di circa , e tutte le altre particelle capaci di formare atomi mesici sono estremamente meno longeve. Gli atomi mesici sono quindi il risultato di un processo di cattura delle particelle instabili da parte del potenziale elettromagnetico del nucleo.\nAtomi muonici.\nIn un atomo muonico un elettrone viene sostituito da un muone, il quale, come l'elettrone, \u00e8 un leptone. Poich\u00e9 i leptoni sono sensibili soltanto alle forze deboli, elettromagnetiche e gravitazionali, gli atomi muonici sono governati con precisione elevatissima dall'interazione elettromagnetica. Non ci sono complicazioni derivanti da forze forti tra il leptone e il nucleo.\nDato che il muone \u00e8 pi\u00f9 massivo dell'elettrone, le orbite di Bohr di un atomo muonico sono pi\u00f9 vicine al nucleo rispetto a quelle di un atomo ordinario e le correzioni dovute all'elettrodinamica quantistica sono pi\u00f9 rilevanti. Lo studio dei livelli energetici degli atomi muonici cos\u00ec come i tassi di transizione dagli stati eccitati allo stato fondamentale permettono dunque test sperimentali dell'elettrodinamica quantistica.\nLa fusione catalizzata da muoni \u00e8 un'applicazione tecnica degli atomi muonici.\nAtomi adronici.\nUn atomo adronico \u00e8 un atomo in cui uno o pi\u00f9 elettroni orbitali sono stati sostituiti da adroni. Gli adroni possibili comprendono: i mesoni come i pioni o kaoni (\"atomo mesonico\"), gli antiprotoni (\"atomo antiprotonico\"), e i barioni \u03a3\u2212 (\"atomo sigmaonico\" o \"atomo \u03a3\u2212\").\nDiversamente dai leptoni, gli adroni possono interagire per mezzo dell'interazione forte, in questo modo i livelli di energia degli atomi adronici sono influenzati dalle forze nucleari tra il nucleo e l'adrone. Poich\u00e9 la forza forte \u00e8 un'interazione a breve raggio, questi effetti sono pi\u00f9 forti se l'orbitale atomico coinvolto \u00e8 vicino al nucleo, quando i livelli energetici implicati possono ampliarsi o scomparire a causa dell'assorbimento degli adroni dal nucleo. Gli atomi adronici, come l'idrogeno pionico e l'idrogeno kaonico, forniscono cos\u00ec sonde sperimentali interessanti riguardo alla teoria delle interazioni forti, la cromodinamica quantistica.\nOnio.\nUn onio (plurale: onii o oni) \u00e8 lo stato che lega una particella alla sua antiparticella. L'onio classico \u00e8 il positronio, il quale \u00e8 costituito da un elettrone e un positrone legati insieme in uno stato metastabile di lunga durata. Il positronio \u00e8 stato studiato fin dagli anni '50 per comprendere gli stati legati nella teoria quantistica dei campi. Uno sviluppo recente \u00e8 la elettrodinamica quantistica non-relativistica (NRQED, \"non-relativistic quantum electrodynamic\") che usa questo sistema come un banco di prova.\nIl pionio, uno stato legato di due pioni con carica opposta, \u00e8 interessante per l'esplorazione dell'interazione forte. Questo dovrebbe essere vero anche per il protonio. I veri analoghi del positronio nella teoria delle interazioni forti, tuttavia, non sono gli atomi esotici, ma gli \"stati di quarkonio\", composti da un quark pesante (\"heavy\") come il charm o bottom e il suo antiquark (il quark top \u00e8 cos\u00ec pesante che decade attraverso l'interazione debole prima che possa formare stati legati). L'esplorazione di questi stati attraverso la cromodinamica quantistica non-relativistica (NRQCD) e il QCD su reticolo \u00e8 un test sempre pi\u00f9 importante della cromodinamica quantistica.\nIl muonio, nonostante il suo nome, non \u00e8 un \"onio\" contenente un muone e un antimuone, perch\u00e9 lo IUPAC ha assegnato questo nome al sistema di un antimuone legato a un elettrone. Tuttavia, \u00e8 stata teorizzata la produzione del vero muonio, che \u00e8 un onio.\nComprendere gli stati legati di adroni come pionio e protonio \u00e8 anche importante al fine di chiarire le nozioni relative agli adroni esotici come le molecole mesoniche e gli stati di pentaquark.\nAtomi ipernucleari.\nGli atomi possono essere composti di elettroni orbitanti intorno a un ipernucleo che comprende particelle strane chiamate iperoni. Tali atomi ipernucleari sono in genere studiati per il loro comportamento nucleare, che ricade all'interno del regno della fisica nucleare piuttosto che della fisica atomica.\nAtomi quasiparticella.\nNei sistemi di materia condensata, specificamente in alcuni semiconduttori, ci sono degli stati chiamati eccitoni ovvero stati legati di un elettrone e un buco elettronico."}
{"id": "2918976", "revid": "278830", "url": "https://it.wikipedia.org/wiki?curid=2918976", "title": "\u2034", "text": ""}
{"id": "2918977", "revid": "297745", "url": "https://it.wikipedia.org/wiki?curid=2918977", "title": "Cavolano", "text": ""}
{"id": "2918979", "revid": "36426", "url": "https://it.wikipedia.org/wiki?curid=2918979", "title": "Porta di San Gallo", "text": ""}
{"id": "2918984", "revid": "1418004", "url": "https://it.wikipedia.org/wiki?curid=2918984", "title": "Virginia Galante Garrone", "text": "Biografia.\nHa conseguito la laurea in Lettere all'Universit\u00e0 di Torino con il prof. Ferdinando Neri con una tesi su \"L'apparato scenico del dramma sacro in Italia\", che merit\u00f2 la dignit\u00e0 di stampa.\n\u00c8 stata insegnante in vari istituti superiori del Piemonte: ne resta traccia nel volumetto \"Dopo il fiore\" (1996).\nInsieme al fratello, lo storico Alessandro Galante Garrone, ha curato le \"Lettere e Diari di guerra 1914-1918\" degli zii Eugenio e Giuseppe Garrone.\nFra il 1981 e il 1991 ha pubblicato una serie di romanzi (\"Se mai torni\", \"L'ora del tempo\", \"Nel transito del vento\", \"Per una selva oscura\") in cui prende spunto dalle vicende della sua famiglia, in un lungo arco cronologico.\nStudiosa della letteratura per l'infanzia, ha collaborato a programmi per la TV dei ragazzi sugli artisti del Tre e Quattrocento e ha curato commenti ed edizioni scolastiche di narrativa.\nNel 2007 sulla rivista dell\"'Istituto Storico della Resistenza e della societ\u00e0 contemporanea\" Camilla Bergamaschi ha ricostruito la vita della scrittrice fino alla Liberazione, basandosi sugli appunti delle sue \"agendine\".\nTra i premi conferiti ricordiamo il Premio Stresa di Narrativa nel 1981 per \"Se mai torni\", il Premio Rapallo Carige per la donna scrittrice nel 1984 per \"L'ora del tempo\" e il premio speciale della Giuria Grinzane Cavour nel 1988 per \"Nel transito del vento\".\nVirginia Galante Garrone \u00e8 morta a Torino nel 1998."}
{"id": "2918985", "revid": "767487", "url": "https://it.wikipedia.org/wiki?curid=2918985", "title": "Tomotaka Okamoto", "text": "Biografia.\nDopo diversi premi vinti da studente, debutta ufficialmente come soprano solista in un recital intitolato \"Revive the Ninth Symphony!\", che celebrava l'ottantesimo anniversario della prima esecuzione della Nona Sinfonia di Beethoven.\nSi iscrive al Conservatorio Francis Poulenc di Parigi e lo porta a termine col massimo dei voti.\n\u00c8 celebre per gli abiti buffi e vistosi che indossa durante le sue esecuzioni.\nLa sua voce \u00e8 naturale e per i suoi vocalizzi, al contrario di altri sopranisti, non usa il falsetto. Dichiara quindi di essere uno dei soli tre sopranisti al mondo."}
{"id": "2918997", "revid": "963244", "url": "https://it.wikipedia.org/wiki?curid=2918997", "title": "Gustave Joseph Waffelaert", "text": "Biografia.\nOrdinato sacerdote nel 1870, fu vescovo di Bruges dal 1895 alla propria morte nel 1931.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2918999", "revid": "891358", "url": "https://it.wikipedia.org/wiki?curid=2918999", "title": "Silviu Lung", "text": "\u00c8 arrivato al 22\u00ba posto nella classifica del Pallone d'oro 1984.\nBiografia.\nI suoi figli Silviu Lung Jr. e Tiberiu Lung sono stati anch'essi portieri della Nazionale rumena."}
{"id": "2919002", "revid": "599013", "url": "https://it.wikipedia.org/wiki?curid=2919002", "title": "Fortezza Firmafede", "text": "La fortezza Firmafede - chiamata anche storicamente come fortezza di Sarzana o La Cittadella - \u00e8 una fortificazione militare situata nel cuore del centro storico sarzanese, in provincia della Spezia.\nAssieme alla fortezza di Sarzanello, il sito fa parte del museo delle Fortezze (MUdeF) che, racchiuso in un percorso complessivo di 27 sale, espone testimonianze storiche della citt\u00e0 sarzanese e del territorio della Lunigiana.\nStoria e descrizione.\nLa Cittadella fu la prima fortificazione cittadina sarzanese, edificata inizialmente nel 1249 con la cinta muraria della citt\u00e0, grazie all'aiuto dei Pisani alleati della citt\u00e0.\nNel 1324 Castruccio Castracani apport\u00f2 numerose e rilevanti modifiche ai suoi sistemi difensivi, ma successivamente il complesso fu distrutto dai Fiorentini, guidati da Lorenzo de' Medici, nel 1487 nel corso della \"Guerra di Serrezzana\".\nLa Cittadella fu poi ricostruita tra il 1487 e il 1494 sui ruderi di quella precedente per volere dello stesso Lorenzo de' Medici che si avvalse dell'opera dei migliori architetti militari fiorentini dell'epoca come Giuliano da Sangallo, Francesco di Giovanni detto il \"Francione\" e Luca del Caprina.\nLa vendita di Sarzana da parte di Carlo VIII di Francia al Banco di San Giorgio nel 1496, vide il passaggio pure della fortezza che, nel 1562, rientr\u00f2 nei possedimenti della Repubblica di Genova che complet\u00f2 i lavori della cittadella.\nCon il Regno di Sardegna dal 1815 la fortezza venne adibita a caserma di polizia e successivamente, fino agli settanta del Novecento, a carcere. \nTra il 1985 e il 2003 ha visto interventi di recupero e di conservazione degli ambienti. garantendone una sua nuova fruizione al pubblico.\nLa fortezza \u00e8 oggi di propriet\u00e0 del Ministero della cultura ed \u00e8 utilizzata come sede di manifestazioni culturali e di mostre.\nCostituita da un corpo di fabbrica principale, a pianta di quadrilatero regolare, al suo interno ha un maschio centrale ed \u00e8 circondata da un imponente sistema murario di difesa, a cui \u00e8 frapposto un ampio e profondo fossato. L'accesso principale avviene tramite un percorso che passa attraverso un ponte in pietra che conduce al portone principale, il quale si apre a un cortile interno molto ampio, laterale al corpo centrale.\nDal 2016 \u00e8 attivo anche un percorso multimediale che impiega la tecnologia NFC, il video mapping e a 360\u00b0, sensori capacitivi e di prossimit\u00e0."}
{"id": "2919011", "revid": "9498", "url": "https://it.wikipedia.org/wiki?curid=2919011", "title": "Jehan Aert van Tricht", "text": "Port\u00f2 a termine numerosi lavori in diverse citt\u00e0 della diocesi di Liegi: il fonte battesimale nella chiesa di Nostra Signora a Maastricht, smembrato, e quello in bronzo nella Cattedrale di 's-Hertogenbosch, datati 1492; la grande parasta tardo-gotica in bronzo del Duomo di Xanten, che attraversa tutta la larghezza del coro e funge da enorme candeliere, opera, unica nel suo genere, venne realizzata nel 1501."}
{"id": "2919012", "revid": "125230303", "url": "https://it.wikipedia.org/wiki?curid=2919012", "title": "Meredith (disambigua)", "text": ""}
{"id": "2919013", "revid": "9498", "url": "https://it.wikipedia.org/wiki?curid=2919013", "title": "Arnold de Maestricht", "text": ""}
{"id": "2919014", "revid": "9498", "url": "https://it.wikipedia.org/wiki?curid=2919014", "title": "Aert van Tricht", "text": ""}
{"id": "2919024", "revid": "1728", "url": "https://it.wikipedia.org/wiki?curid=2919024", "title": "Vescovo di Coutances", "text": ""}
{"id": "2919026", "revid": "767487", "url": "https://it.wikipedia.org/wiki?curid=2919026", "title": "Partito Social Democratico (Regno Unito)", "text": "Il Partito Socialdemocratico (in inglese Social Democratic Party, SDP) \u00e8 stato un partito politico britannico, nato nel 1981 da una scissione del Partito Laburista dall'iniziativa di quattro suoi membri: Roy Jenkins, David Owen, Bill Rodgers e Shirley Williams.\nStoria.\nAlle elezioni generali del 1983 e del 1987, il Partito Socialdemocratico, assieme al Partito Liberale, ha costituito la \"SDP-Liberal Alliance\" e, nel 1988, \u00e8 confluito nei Liberal Democratici.\nIdeologia.\nL'SDP si presentava come un partito di centrosinistra ispirato alla socialdemocrazia, ma con un indirizzamento moderato e liberale che lo port\u00f2 poi a confluire appunto nei Lib Dems."}
{"id": "2919029", "revid": "599013", "url": "https://it.wikipedia.org/wiki?curid=2919029", "title": "Adrian Popescu", "text": "Biografia.\nCresce nelle giovanili ed esordisce come professionista nell'Universitatea Craiova, squadra principale della sua citt\u00e0 natale. Dal 1978 al 1992 con la squadra vince 6 trofei nazionali, che gli comportano anche delle convocazioni nelle nazionale maggiore rumena. Dalla stagione 1992-1993 diventa un giocatore del Locarno, club di seconda serie svizzero. Dopo l'esperienza agrodolce all'estero, torna alla sua vecchia squadra, l'Universitatea Craiova per una stagione, dove per\u00f2 stavolta trova poco spazio e viene cos\u00ec costretto a passare in un'altra societ\u00e0. Passer\u00e0 cos\u00ec, rimanendo nella stessa citt\u00e0 all'Electroputere Craiova. Conclude poi la sua carriera giocando una stagione rispettivamente alla Constructorul Craiova e alla Politehnica Ia\u0219i."}
{"id": "2919030", "revid": "729019", "url": "https://it.wikipedia.org/wiki?curid=2919030", "title": "Halloween Havoc", "text": "Halloween Havoc \u00e8 stato un pay-per-view di wrestling della WCW durato dal 1989 al 2000. Era il tradizionale evento che veniva trasmesso nel periodo della festivit\u00e0 di Halloween e conteneva spesso match dalla stipulazione curiosa e grandguignolesca. Le prime due edizioni furono prodotte dalla National Wrestling Alliance, per poi passare sotto il controllo della federazione affiliata WCW. Le ultime cinque edizioni si svolsero nella MGM Grand Garden Arena a Paradise, in Nevada.\nEdizioni.\n1991.\nIl main event dello show fu un Two out of three falls match per il titolo WCW World Heavyweight Championship, in cui il campione Lex Luger sconfisse Ron Simmons. Altro match molto pubblicizzato dell'evento fu un Chamber of Horrors match tra la squadra composta da El Gigante, Sting, e The Steiner Brothers (Rick Steiner &amp; Scott Steiner) e quella composta da Abdullah the Butcher, The Diamond Studd, Cactus Jack e Big Van Vader. Brian Pillman si laure\u00f2 primo WCW Light Heavyweight Champion sconfiggendo Richard Morton nella finale del torneo per l'assegnazione della nuova cintura.\n1992.\nIl main event dello show fu molto pubblicizzato all'epoca in quanto sarebbe stato il debutto in un ppv targato WCW di Jake \"The Snake\" Roberts; la compagnia, con Ric Flair sotto contratto con la WWF, punt\u00f2 decisamente sul carismatico Jake come nuovo top heel della federazione da contrapporre al favorito del pubblico Sting. L'incontro, tuttavia, un Coal Miner's Glove match (la stipulazione del match era stata decisa per sorteggio), fu uno dei peggiori in assoluto mai disputati in WCW e ricevette delle recensioni pessime sia dagli addetti ai lavori che dai fan. Poco tempo dopo Roberts lasci\u00f2 la federazione senza aver vinto nessun titolo importante.\n1997.\nNel main event della serata, Roddy Piper sconfisse Hollywood Hogan in uno Steel Cage Match. Piper vinse imprigionando Hogan nella sua Sleeper hold. Dopo la fine dell'incontro, Randy Savage interfer\u00ec nel match scalando la gabbia ed attaccando Piper insieme a Hogan. Piper venne ammanettato alla gabbia. Un fan esagitato con sul viso una maschera da Sting, entr\u00f2 nella gabbia nelle fasi post-match e venne malmenato da Hogan e Savage prima che lo show venisse bruscamente interrotto.\n1998.\nL'edizione del 1998 \u00e8 famigerata per aver compreso l'atteso rematch di WrestleMania VI tra Hulk Hogan e Ultimate Warrior. In WWF, Warrior aveva sconfitto Hogan strappandogli la cintura di campione WWF Championship (e contemporaneamente mantenendo il titolo WWF Intercontinental Championship). Riflettendo sul grande successo che aveva avuto l'incontro, l'allora presidente della WCW Eric Bischoff pens\u00f2 di riproporre la contesa. Purtroppo il rematch non fu di alto livello, tanto che lo stesso Bischoff dichiar\u00f2 a posteriori: \u00abSono d'accordo con i critici, che il match tra Hulk Hogan e Ultimate Warrior del 1998 a Halloween Havoc fu uno dei peggiori incontri della storia... \u00bb. Lo storico annunciatore WWF/E Gene Okerlund, all'epoca dipendente della WCW, descrisse il match come \"orribile\" e \"un vero disastro\"."}
{"id": "2919032", "revid": "599013", "url": "https://it.wikipedia.org/wiki?curid=2919032", "title": "Parallelismo armonico", "text": "In musica il parallelismo armonico, noto anche come levigatura armonica o guida vocale parallela, \u00e8 il movimento parallelo di due o pi\u00f9 melodie o accordi (armonie). Esempi si possono trovare in \"Pr\u00e9lude \u00e0 l'apr\u00e8s-midi d'un faune\" di Claude Debussy (1894), \"Daphnis and Chlo\u00eb\" Suite N. 2 (1913) di Maurice Ravel, \"Elektra\" (1909) di Richard Strauss, \"Pierrot Lunaire\", \"Columbine\" (1914) di Arnold Sch\u00f6nberg e \"Three Score Set for Piano\" (1944) di William Schuman. Nell'ultimo esempio le inversioni degli accordi suggeriscono un effetto bicorde."}
{"id": "2919040", "revid": "1573940", "url": "https://it.wikipedia.org/wiki?curid=2919040", "title": "Erithacus rubecula", "text": "Il pettirosso (Erithacus rubecula, ) \u00e8 un piccolo uccello passeriforme della famiglia dei Muscicapidae, in passato classificato come facente parte della famiglia dei Turdidae. \u00c8 l'unica specie nota del genere Erithacus.\nDescrizione.\nIl pettirosso \u00e8 un piccolo uccello canoro europeo molto comune, presente in Italia d'inverno nelle zone di bassa quota e svernante regolare ad alte quote, migratore a breve raggio, territoriale anche durante lo svernamento.\nGli adulti hanno il petto e la fronte colorati di arancio, mentre il resto del piumaggio \u00e8 di colore bruno oliva e il ventre bianco sporco. Ai giovani manca la colorazione arancione e sono fortemente macchiettati. \u00c8 insettivoro e si alimenta generalmente a terra, ma anche in volo; in inverno i pettirossi non rifiutano grasso e semi, anche se non \u00e8 la loro alimentazione base.\nNonostante l'aspetto apparentemente mansueto e diversamente da quanto si possa credere per un uccello di cos\u00ec piccole dimensioni, il pettirosso \u00e8 estremamente aggressivo e territoriale nei confronti dei suoi consimili e di altre specie di piccoli uccelli: se due esemplari dello stesso sesso dovessero venir confinati in uno spazio delimitato, questi si azzufferebbero tra loro fino alla morte di uno dei due o addirittura di entrambi. La stessa spavalderia si dimostra anche nel ben noto comportamento vivace e confidente nei confronti dell'essere umano, al punto che non ha timore di avvicinarsi ad agricoltori o giardinieri che, lavorando la terra, hanno fatto venire alla luce vermi e larve.\nDistribuzione e habitat.\nLa specie \u00e8 diffusa in Eurasia e Nordafrica, estendendosi a ovest sino alle isole Azzorre e a est sino alla Siberia Occidentale.\nI boschi di conifere sono il suo habitat naturale, ma \u00e8 spesso presente anche in giardini, siepi, boschetti, boschi con sottobosco. Nidifica nei buchi o nelle spaccature di alberi, ai piedi delle siepi, nell'edera o anche in vecchi oggetti lasciati dall'uomo. Il nido ha la forma di una tazza perfettamente tonda.\nLe uova sono color tea con puntini rosso-marrone e vengono tenute in incubazione dalla femmina per circa due settimane.\nL'accoppiamento dei pettirossi avviene da dicembre in poi, ma pu\u00f2 verificarsi anche pi\u00f9 precocemente se gli animali sono ben nutriti. In genere la femmina raggiunge il maschio nel suo territorio e l\u00ec nidifica. I neonati prendono il volo 13-14 giorni dopo la schiusa delle uova. Quando la femmina depone la seconda covata, il maschio prende in carico il nutrimento della prima. \nAlimentazione.\nIl pettirosso si nutre in aperta campagna nel sottobosco. Il suo regime alimentare \u00e8 composto soprattutto da invertebrati che vivono nel suolo, fra cui insetti come coleotteri e rispettive larve, gasteropodi e vermi, ma anche ragni. Durante l'autunno e fino alla primavera consuma anche molte bacche e frutti piccoli.\nLa sua tecnica per procacciare il cibo \u00e8 ben adattata sia alla vegetazione densa sia agli spazi aperti di ambienti naturali o antropizzati, e si basa sull'attenta osservazione e lo sfruttamento delle condizioni locali. Solitamente il pettirosso osserva l'ambiente vicino accovacciato su un ramo basso per individuare le prede e tendere un rapido agguato, ma pu\u00f2 anche cercare cibo sul terreno saltellando qua e l\u00e0, oppure ancora approfittare degli altri animali (cinghiali, cervi, fagiani e anche l'uomo) che correndo o scavando disturbano gli animali nel sottosuolo; ad esempio, \u00e8 notorio l'interesse dei pettirossi verso persone che zappano la terra. Si sono anche osservati pettirossi che seguivano una talpa, intenta a scavare la galleria, per catturare i vermi.\nCanto.\nIl richiamo \u00e8 un tic persistente e spesso ripetuto, una serie variata e definita di frasi corte e altamente gorgheggiate. Sia il maschio sia la femmina cantano d'inverno quando occupano territori separati: questo vuole dire che il canto \u00e8 udibile durante tutto l'inverno. Spesso cantano anche all'imbrunire o al buio e vengono confusi con l'usignolo.\nMigrazione.\nNel 1976 \u00e8 stato scoperto che i pettirossi utilizzano una sorta di \"bussola di inclinazione\" biologica per orientarsi nella migrazione notturna.\nSpecie simili.\nPresso i centri abitati di medio-bassa quota possono essere osservati in primavera e in estate altri piccoli passeriformi simili al pettirosso, quali il codirosso spazzacamino, il codirosso e l'usignolo. Quest'ultimo, grande poco pi\u00f9 di un passero e di forme pi\u00f9 slanciate rispetto al pettirosso, \u00e8 caratterizzato da un piumaggio bruno uniforme con coda castana; il forte e melodioso canto, emesso anche di notte, \u00e8 molto noto. Il codirosso, invece, grande quanto il pettirosso, \u00e8 caratterizzato dalla coda rossastra spesso agitata in modo frenetico e dal piumaggio pi\u00f9 chiaro di quello del congenere codirosso spazzacamino; il maschio \u00e8 molto vistoso: fronte bianca, gola nera, petto rossiccio e dorso grigio.\nIl pettirosso nella cultura di massa.\nIl pettirosso, antico simbolo dell'anno nuovo, \u00e8 colui che facilita il passaggio dall'inverno alla rinascita. Ecco anche perch\u00e9 una credenza di origine romagnola associa la migrazione dei pettirossi all'arrivo della neve.\nSecondo una leggenda, il pettirosso si sarebbe insanguinato il petto tentando di rimuovere con il becco la corona di spine che circondava la testa di Ges\u00f9 Cristo sulla croce. Per questo motivo il petto sarebbe rimasto macchiato di rosso.\nIl suo canto melodioso venne imitato da Fryderyk Chopin nel tema principale della \"Grande Polonaise brillante\" op. 22, e da ci\u00f2 \u00e8 invalsa l'abitudine di chiamare il pettirosso lo \"Chopin dell'aria\", mentre pi\u00f9 giusto sarebbe stato forse chiamare il musicista \"Pettirosso di Varsavia\".\nIl cantautore Fabrizio De Andr\u00e9 nella sua canzone \"La domenica delle salme\" coni\u00f2 l'espressione \u00abun pettirosso da combattimento\u00bb che \u00e8 poi diventata il titolo di un album di Loredana Bert\u00e8 del 1997."}
{"id": "2919044", "revid": "182193", "url": "https://it.wikipedia.org/wiki?curid=2919044", "title": "Caterina Morigi", "text": ""}
{"id": "2919046", "revid": "767487", "url": "https://it.wikipedia.org/wiki?curid=2919046", "title": "Daniel Timofte", "text": "Carriera.\nGiocatore.\nTimofte ha debuttato in Liga I il 31 agosto 1986 (Jiul Petro\u015fani - Chimia R\u00e2mnicu-V\u00e2lcea 3-1). Rimase nel Jiul nonostante la retrocessione e contribu\u00ec l'anno successivo alla risalita nella massima divisione.\nPass\u00f2 alla Dinamo Bucarest nel 1989 dove vinse uno scudetto. Successivamente gioc\u00f2 in Germania, nel Bayer Uerdingen e in Turchia, nel Samsunspor. Chiuse la sua carriera di giocatore nella stagione 1999-2000 dove ritorn\u00f2 alla Dinamo Bucarest.\nAllenatore.\nInizi\u00f2 la carriera di allenatore nello Sportul Studen\u0163esc, pass\u00f2 successivamente allo Jiul Petro\u015fani e al CF Braila.\nNazionale.\nDebutt\u00f2 in Nazionale romena nel 1990, partecipando ai Mondiali: negli ottavi di finale, contro l'Irlanda, fall\u00ec il rigore che caus\u00f2 l'eliminazione della sua squadra."}
{"id": "2919047", "revid": "767487", "url": "https://it.wikipedia.org/wiki?curid=2919047", "title": "Javier Zubillaga", "text": "Carriera.\nClub.\nFormatosi nella \"cantera\" della Real Sociedad, esord\u00ec nel 1977 tra le file della squadra B, allora chiamata San Sebasti\u00e1n. Guadagnato un posto nella prima squadra nel 1981, vi esord\u00ec il 21 ottobre di quello stesso anno in occasione di una partita contro la squadra B dell'Athletic Club, il Bilbao Athletic.\nDopo aver giocato per sei anni alla \"Erreala\" (durante le quali vinse un titolo nazionale nella stagione di esordio e una Supercoppa nel campionato seguente) ricoprendo prevalentemente ruoli di riserva della squadra titolare, nel 1987 fu ceduto all'Espanyol con il quale disput\u00f2, nel 1988, la finale di Coppa UEFA. Concluse la sua carriera tra i \"Periquitos\" nel 1991.\nDirigente.\nDopo il ritiro divenne, durante gli anni novanta, direttore tecnico di alcune squadre della Primera Divisi\u00f3n (Logro\u00f1\u00e9s, Osasuna e Deportivo Alav\u00e9s). Dal 2006 al 2008 ricopr\u00ec invece l'incarico di allenatore sulle panchine di Real Uni\u00f3n e Lleida per poi essere assunto come direttore sportivo del C\u00f3rdoba"}
{"id": "2919050", "revid": "278830", "url": "https://it.wikipedia.org/wiki?curid=2919050", "title": "Cabaret festival - premio Tot\u00f2 alla comicit\u00e0", "text": ""}
{"id": "2919058", "revid": "1305772", "url": "https://it.wikipedia.org/wiki?curid=2919058", "title": "Issel", "text": ""}
{"id": "2919062", "revid": "273792", "url": "https://it.wikipedia.org/wiki?curid=2919062", "title": "Voglia d'aria fresca", "text": ""}
{"id": "2919069", "revid": "71155", "url": "https://it.wikipedia.org/wiki?curid=2919069", "title": "Marco Barbo", "text": "Biografia.\nProveniente da una delle maggiori famiglie veneziane, Marco era il primogenito maschio del patrizio Paolo Barbo e della figlia del conte Lascaris di Ventimiglia. Secondo altri fu figlio di Marino di Marco e Filippa della Riva. Era inoltre parente di papa Paolo II.\nFu creato cardinale proprio da papa Paolo II il 18 settembre 1467, anche se sembra che il papa lo avrebbe voluto cardinale gi\u00e0 nel primo concistoro del 1464. Ricevette il titolo di San Marco, lasciato vacante proprio dal papa.\nNel 1470 fu promosso patriarca di Aquileia, dove per\u00f2 non risiedette, data la sua impossibilit\u00e0 di lasciare la curia. Govern\u00f2 il Patriarcato mediante il vicario Angelo Fasolo, vescovo di Feltre. L'anno successivo gli fu offerta la diocesi di Verona, ma prefer\u00ec declinare l'offerta.\nDopo la morte di Paolo II, nel 1471, Marco ne commission\u00f2 il monumento funebre a Mino da Fiesole.\n\u00c8 sepolto nella basilica di San Marco Evangelista al Campidoglio in Roma.\nSuccessione apostolica.\nLa successione apostolica \u00e8:"}
{"id": "2919070", "revid": "729019", "url": "https://it.wikipedia.org/wiki?curid=2919070", "title": "Fortezze marittime Maunsell", "text": "Le fortezze marittime Maunsell (in inglese \"Maunsell Sea Forts\") erano delle piccole piattaforme marittime poste sull'estuario dei fiumi Tamigi e Mersey durante la seconda guerra mondiale, come ulteriore difesa della Gran Bretagna da attacchi tedeschi. Prendono il nome dal loro ideatore, l'ingegnere Guy Maunsell.\nDurante la guerra da queste fortezze si abbatterono 22 aerei tedeschi, 30 razzi V1 e si affond\u00f2 una motosilurante S-Boot. Furono poi abbandonate dall'Esercito e dalla Marina inglesi negli anni cinquanta e successivamente utilizzate per altre attivit\u00e0. Una di queste vide la nascita del cosiddetto Principato di Sealand.\nStoria.\nIl contesto e il progetto.\nNella seconda met\u00e0 del 1940, dopo la caduta della Francia, i tedeschi cominciarono vari attacchi verso la Gran Bretagna, ormai isolata: navi vennero affondate nella Manica, aeroporti, fabbriche, altre infrastrutture e anche Londra furono bombardati dalla Luftwaffe. Lo stesso anno l'ammiragliato della Royal Navy incaric\u00f2 uno dei suoi ingegneri, Guy Maunsell, di elaborare delle difese da porre davanti al Tamigi. Il programma venne chiamato \"Thames Estuary Special Defence Units\", o TESDU, ma in seguito il nome venne cambiato in \"Uncle\", da cui la sigla U per ogni forte.\nLa costruzione del primo nucleo.\nTra il febbraio e l'agosto del 1942 quattro delle fortezze marittime di Maunsell furono costruite al largo dell'estuario del Tamigi, per prevenire bombardamenti tedeschi nell'entroterra inglese, il posizionamento di mine navali di fronte al fiume o incursioni di motosiluranti contro le imbarcazioni. Potevano inoltre segnalare formazioni aeree o navali nemiche e avvertire i comandi dell'Esercito.\nI forti erano delle chiatte assemblate a terra a Gravesend, sovrastate da due pilastri cavi in cemento larghi 8 metri e alti 20. Tali chiatte venivano rimorchiate fino al luogo prescelto (in genere una secca) e in seguito affondate; veniva poi costruita una piattaforma sopra i piloni sporgenti dall'acqua. Tutte erano equipaggiate con radar, due cannoni antiaerei da 94\u00a0mm e altri due da 40\u00a0mm, e ospitavano un equipaggio di oltre 100 uomini, che trovavano alloggio nei sette piani ricavati nelle sezioni dei pilastri che sorreggevano il forte stesso. Le installazioni erano dotate anche di una gru e di una scialuppa. I nomi dei forti erano \"Rough Sands\" (U1), \"Sunk Head\" (U2), \"Tongue Sands\" (U3) e \"Knock John\" (U4).\nLe piattaforme del \"British Army\".\nNel 1943 la British Army costru\u00ec tre forti pi\u00f9 vicini alle spiagge, nomi in codice \"Nore\" (U5), \"Red Sands\" (U6) e \"Shivering Sands\" (U7), e altri tre sulla foce del Mersey, in Inghilterra nord-occidentale. I complessi dell'Esercito erano composti da sei casematte sostenute da quattro piloni di cemento collegate con pontili metallici a un settimo forte al centro. Quattro dei forti erano muniti di un cannone antiaereo a tiro rapido - \"quick-firing\" - da 3,75 pollici (95\u00a0mm), un forte di due Bofors 40 mm, un altro aveva un proiettore da ricerca e il fortino centrale era sormontato da un'antenna radar. Il personale contava 165 uomini per ognuno dei tre complessi. Vennero per\u00f2 smantellati subito dopo la guerra a causa dell'instabilit\u00e0 del fondale.\nDal secondo dopoguerra a oggi.\nNel 1953 la nave norvegese Baalbeck and\u00f2 a collidere con una di queste fortezze, la U5 \"Nore\", distruggendo due torrette, compresi armi e radar, e uccidendo 4 civili; Le rovine vennero considerate un pericolo per la navigazione e il complesso fu smantellato interamente nel 1960. La fortezza U2 \"Sunk Head\" venne distrutta dal Genio Militare britannico negli anni sessanta perch\u00e9 pericolosa; il forte U3 \"Tongue Sands\", invece, croll\u00f2 dopo una tempesta nel 1996.\nNel 1963 una delle torri della U7 \"Shivering Sands\" fu persa dopo lo speronamento da parte della nave Riversborg. Nel 1964 l'autorit\u00e0 portuale di Londra posizion\u00f2 dei sensori per il vento e la marea sulla torre del proiettore, rimasta isolata dalle altre torri dopo l'incidente dell'anno precedente.\nA partire dagli anni sessanta, alcune delle piattaforme in migliori condizioni divennero sedi di varie radio pirata: nel 1964 Screaming Lord Sutch fond\u00f2 Radio Sutch, poi diventata Radio City, su \"Shivering Sands\"; Tom Pepper cre\u00f2 nello stesso anno su \"Red Sands\" Radio Invicta, poi divenuta KING Radio e Radio 390. Su \"Sunk Head\" venne invece fondata Radio Tower. Le radio pirata vennero infine chiuse dal governo britannico nel 1967 a causa della morte di Reginald Calvert, in una lite riguardo Radio City.\nNel 1965 Paddy Roy Bates si install\u00f2 nel forte \"Knock John\", fondando la radio pirata Radio Essex, rinominata in seguito Britain's Better Music Station (BBMS). Occup\u00f2 poi \"Roughs Sands\", da dove svolger\u00e0 diverse attivit\u00e0 per rivendicare l'indipendenza dalla Gran Bretagna della piattaforma, battezzandola \"Principato di Sealand\", sfruttando il fatto che sorgeva fuori dalle acque territoriali inglesi. La Gran Bretagna comunque modific\u00f2 in seguito la definizione delle proprie acque territoriali e attualmente la piattaforma ne \u00e8 inclusa. L'indipendenza del forte \"Rough Sands\" (Sealand) non \u00e8 mai stata riconosciuta da alcuno Stato.\nDal 2003 il Progetto Redsand si occupa di restaurare e conservare l'omonimo forte.\nDurante l'estate del 2005 l'artista Stephen Turner decise di provare la sensazione di trascorrere del tempo all'interno di una di queste fortezze, per sperimentare l'esperienza di isolamento."}
{"id": "2919074", "revid": "1846411", "url": "https://it.wikipedia.org/wiki?curid=2919074", "title": "TeenNick", "text": "TeenNick \u00e8 un canale televisivo prodotto dall'emittente televisiva Nickelodeon, trasmesso negli Stati Uniti e nel Regno Unito. In Italia i suoi programmi sono stati trasmessi sul canale Nickelodeon, fino al lancio, nel 2015, della versione italiana (chiusa il 2 maggio 2020). TeenNick \u00e8 il terzo canale della rete Nickelodeon e negli Stati Uniti d'America viene usato, assieme a NickToons, per far morire show che non hanno avuto molto successo sul canale principale, e che quindi andrebbero a far diminuire gli spettatori.\nStoria.\nIl The N (2002-2009).\nTeenNick originariamente ha debuttato il 1\u00ba aprile 2002 come un blocco di programmazione notturna su Noggin chiamato The N. Analogamente al formato a tempo condiviso di Nickelodeon (che aveva condiviso lo spazio del canale con altri canali via cavo dal lancio del canale nel 1979, tra cui The Movie Channel, BET, la televisione di servizio Alpha Repertory, e il suo successore A&amp;E).\nNell'ottobre 2006, Viacom ha acquistato il sito Quizilla.\nRilancio di TeenNick.\nIl 24 febbraio 2009, Nickelodeon ha annunciato che The N doveva essere rinominato in TeenNick per portare il canale in linea con la brand identity Nickelodeon. Il 18 giugno del 2009, Nickelodeon ha svelato il nuovo logo standard per il canale, con l'intenzione di creare un look unificato con i canali di Nickelodeon\nIl canale fu rilanciato come TeenNick il 28 settembre 2009 alle 06:00 fuso orario americano, accompagnato dal debutto del nuovo logo."}
{"id": "2919077", "revid": "1904508", "url": "https://it.wikipedia.org/wiki?curid=2919077", "title": "Anne de Rohan-Chabot", "text": "Membro del Casato di Rohan, fu la moglie del Principe di Soubise\nFu lei ad acquistare la signoria di Soubise per il ramo minore dei Rohan. Fu per un breve periodo amante di Luigi XIV. \u00c8 talvolta chiamata \"Madame de Frontenay\", per il fatto di essere Dama di Frontenay.\nBiografia.\nNata da Henri Chabot e da sua moglie Marguerite de Rohan, era la terza di cinque figli. Il matrimonio dei suoi genitori aveva causato scandalo poich\u00e9 Marguerite era una \"princesse \u00e9tranger\" in quanto membro del Casato di Rohan. Ci\u00f2 aveva costretto Luigi XIV ad emanare un decreto che permetteva a Marguerite de Rohan di sposare Henri e di continuare a detenere il suo alto rango a corte.\nAlla sua famiglia fu permesso di assumere il nome di Rohan-Chabot, essendo i Rohan la sua famiglia materna.\nSua sorella minore Jeanne Pelagie de Rohan-Chabot spos\u00f2 il Principe di Epinoy, il nonno materno di Luigi II di Melun, duca di Joyeuse e di Anne Julie de Melun, futura Principessa di Soubise.\nIl 17 aprile 1663, la quindicenne Anne de Rohan-Chabot spos\u00f2 Fran\u00e7ois de Rohan. Fran\u00e7ois era vedovo ed il figlio minore di Hercule de Rohan e di sua moglie Marie de Bretagne d'Avaugour. La sorellastra maggiore di Fran\u00e7ois era Marie de Rohan, \"duchesse de Chevreuse\", una figura chiave nella Fronda, che era all'apice della politica del tempo. Fu presentata a corte nel 1665.\nAnne fu la Signora di Soubise per suo diritto. In quanto tale, al tempo del suo matrimonio, pass\u00f2 il titolo a suo marito. La coppia si design\u00f2 come il Principe e la Principessa di Soubise, dopo il marzo 1667, con lettere patenti relative all'innalzamento di Soubise a principato. Anne fu anche Dame di Frontenay per proprio diritto.\nAnne ricevette un'eccellente educazione per quel tempo.\nMoglie devota da adolescente, fu una delle grandi bellezze dell'epoca. Nota come \"la Belle Florice\", conserv\u00f2 la sua bellezza con una dieta molto rigida di pollo ed insalata, frutta, qualche alimento a base di latte, e acqua soltanto occasionalmente tinta di vino.\nSi disse che Anne divent\u00f2 l'amante a breve termine di Luigi XIV nel 1669, quando la corte stava soggiornando a Chambord, alla quale Anne era presente. A quel tempo, gli amori di Luigi erano dividi tra Louise de La Valli\u00e8re e la sua futura succeditrice Madame de Montespan. A quel tempo, diede alla luce il suo secondogenito, Hercule M\u00e9riadec de Rohan (futuro Principe di Soubise ancora designato come duca di Rohan-Rohan).\nNel 1674 Anne divent\u00f2 \"dame du palais\" della Regina Maria Teresa d'Asburgo, cinque mesi dopo partor\u00ec e fu ormai risaputo che il re e lei erano amanti. Partor\u00ec un altro figlio maschio, Armand Gaston Maximilien de Rohan, che si diceva fosse figlio naturale di Luigi XIV e non di \"Monsieur de Soubise\". Si diceva anche che Armand aveva una stretta somiglianza col re. Suo marito divent\u00f2 ricco velocemente.\nSi dice che la coppia abbia rotto correttamente nel 1675, dopo solo sei anni. A quel tempo, \"Madame de Montespan\" si era gi\u00e0 separata dal re.\nFran\u00e7ois fu incaricato dell'acquisto dell'H\u00f4tel de Guise dai fiduciari della defunta Duchessa di Guise. Acquist\u00f2 la propriet\u00e0 il 27 marzo 1700 e la rinomin\u00f2 \"H\u00f4tel de Soubise\". Mor\u00ec ivi per le complicazioni successive a un raffreddore."}
{"id": "2919079", "revid": "1573940", "url": "https://it.wikipedia.org/wiki?curid=2919079", "title": "Cyllopsis gemma", "text": "Cyllopsis gemma () \u00e8 un lepidottero appartenente alla famiglia Nymphalidae, diffuso negli Stati Uniti sud-orientali e nel Messico nord-orientale.\nDescrizione.\nHanno un'apertura alare di 35\u201343\u00a0mm.\nBiologia.\nSi trovano da aprile a settembre nella zona pi\u00f9 a nord, e tutto l'anno a sud.\nSottospecie.\nCi sono due sottospecie conosciute:"}
{"id": "2919087", "revid": "76963", "url": "https://it.wikipedia.org/wiki?curid=2919087", "title": "Jeanne Crain", "text": "Biografia.\nFiglia dell'insegnante George A. Crain, di lontane origini francesi, e dell'irlandese Loretta Carr, Jeanne Crain vinse alcuni concorsi di bellezza e fece la modella, prima di essere scoperta da un talent scout della Twentieth Century Fox alla premiazione quale Miss Pan Pacific a Los Angeles.\nFirmato un contratto per la Fox, la diciottenne Crain debutt\u00f2 nel cinema, interpretando alcune commedie leggere, come \"Due donne e un purosangue\" (1944), \"Festa d'amore\" (1945) e \"Margie\" (1946), diventando l'archetipo della \"ragazza della porta accanto\" dal viso dolce e pulito, fidanzatina ideale degli adolescenti americani dell'epoca.\nDopo alcuni anni l'attrice riusc\u00ec a staccarsi dal personaggio dell'ingenua, iniziando a proporsi in ruoli pi\u00f9 sofisticati, come nel sentimentale \"Amore sotto i tetti\" (1948), nel dramma teatrale \"Il ventaglio\" (1949), di Otto Preminger e nella commedia di costume \"Lettera a tre mogli\" (1949) di Joseph L. Mankiewicz. Di questo periodo \u00e8 anche l'intensa interpretazione in \"Pinky, la negra bianca\" (1949), diretto da Elia Kazan, un m\u00e9lo a sfondo razziale, in cui la Crain imperson\u00f2 efficacemente una ragazza di colore che si fa passare per bianca, ruolo che la valse una nomination all'Oscar quale miglior attrice protagonista.\nLa Crain continu\u00f2 un'intensa attivit\u00e0 cinematografica nella prima met\u00e0 degli anni cinquanta, interpretando sia commedie brillanti come \"Dodici lo chiamano pap\u00e0\" (1950) con Clifton Webb, \"La gente mormora\" (1951), ancora per la regia di Mankiewicz, accanto a Cary Grant, e \"Mariti su misura\" (1951), di George Cukor, sia drammi polizieschi come \"Traversata pericolosa\" (1953) e \"Hanno ucciso Vicki\" (1953), \"remake\" del \"noir\" \"Situazione pericolosa\" (1941).\nLasciata la Fox nel 1953, l'attrice cerc\u00f2 di mantenere la popolarit\u00e0 con ruoli impegnativi e drammatici, comparendo in due \"western\" di pregio, \"L'uomo senza paura\" (1955), di King Vidor, accanto a Kirk Douglas, e \"La pistola sepolta\" (1956) con Glenn Ford. Sempre nel 1955, la Crain fu partner di Jane Russell nella commedia brillante \"Gli uomini sposano le brune\" (1955), \"sequel\" di Anita Loos del pi\u00f9 celebre \"Gli uomini preferiscono le bionde\". Nel 1957 recit\u00f2 accanto a Frank Sinatra nel dramma \"Il jolly \u00e8 impazzito\" (1957).\nVerso la fine degli anni cinquanta, l'attrice inizi\u00f2 a lavorare per la televisione e a diradare le sue apparizioni cinematografiche. Riscosse un buon successo nell'edizione televisiva di \"Incontriamoci a Saint Louis\", prodotta nel 1959 per la CBS, in cui interpret\u00f2 il ruolo di Rose Smith. Negli anni successivi apparve ancora sul grande schermo in alcuni film di carattere storico, come \"Nefertiti, regina del Nilo\" (1961), di Fernando Cerchio, \"Ponzio Pilato\" (1962), e \"Col ferro e col fuoco\" (1963), sempre per la regia di Cerchio, concludendo la carriera ne \"Il pirata dell'aria\" (1971) di John Guillermin, accanto a Charlton Heston.\nVita privata.\nSposata dal 1946 con il produttore della RKO Paul Brinkman, la Crain ebbe sette figli. Non divorzi\u00f2 mai dal marito, nonostante che i due siano vissuti separati per un lungo periodo. Brinkman mor\u00ec nell'ottobre 2003, mentre la Crain si spense due mesi pi\u00f9 tardi, il 14 dicembre 2003, a causa di un attacco cardiaco."}
{"id": "2919089", "revid": "287204", "url": "https://it.wikipedia.org/wiki?curid=2919089", "title": "Volejbol'nyj klub Avtomobilist", "text": "Il Volejbol'nyj klub Avtomobilist Sankt-Peterburg (in russo \"\u0412\u043e\u043b\u0435\u0439\u0431\u043e\u043b\u044c\u043d\u044b\u0439 \u043a\u043b\u0443\u0431 \u0410\u0432\u0442\u043e\u043c\u043e\u0431\u0438\u043b\u0438\u0441\u0442 \u0421\u0430\u043d\u043a\u0442-\u041f\u0435\u0442\u0435\u0440\u0431\u0443\u0440\u0433\"), conosciuto semplicemente come \"Spartak San Pietroburgo\", \u00e8 una societ\u00e0 pallavolistica maschile russa, con sede a San Pietroburgo. Durante gli anni ottanta sal\u00ec alla ribalta europea grazie alla vittoria di 4 coppe continentali, con il nome di Avtomobilist Leningrado.\nStoria.\nLo Spartak Leningrado venne fondato nel 1935, e fu uno dei primi club a prendere parte al nuovo campionato sovietico. Le prime vittorie giunsero alla fine degli anni trenta, con la vittoria di due campionati consecutivi. Gli anni del dopoguerra furono avari di soddisfazione, e la vittoria nel campionato nazionale ritorn\u00f2 solamente nel 1957.\nUna rivoluzione societaria avvenne nel 1970: oltre al cambio di denominazione vennero sostituiti vertici e squadra, . Il nuovo corso riport\u00f2 l'Avtomobilist Leningrado nelle posizioni di vertice, arrivando diverse volte al secondo e al terzo posto del campionato nazionale. Negli anni '80 prese parte alle competizioni europee minori, riuscendo a vincere due volte (ed entrambe consecutivamente) la Coppa delle Coppe e la Coppa CEV.\nDopo la caduta dell'Unione Sovietica la squadra si ciment\u00f2 nel nuovo campionato russo, che riusc\u00ec a vincere nel 1992 e nel 1992-93. L'anno successivo fu macchiato da una tragedia: il 20 dicembre 1994 l'allenatore due volte campione di Russia Zinovij \u010c\u00ebrnyj mor\u00ec, stroncato da un attacco cardiaco nel tunnel degli spogliatoi durante la partita contro il Volejbol'nyj klub Iskra Odincovo.\nL'ultimo risultato di rilievo \u00e8 la sconfitta in finale di Coppa di Russia nel 1995, mentre negli anni recenti \u00e8 retrocessa nella seconda serie nazionale."}
{"id": "2919091", "revid": "1543377", "url": "https://it.wikipedia.org/wiki?curid=2919091", "title": "Stabilimento Monviso", "text": "La Stabilimento Monviso \u00e8 stata una carrozzeria automobilistica italiana attiva dal 1944 al 1955.\nStoria.\nSi tratta di uno degli innumerevoli esempi di carrozzerie torinesi nate durante la prima met\u00e0 del Novecento. Artefice della nascita di tale carrozzeria fu il commendator Alessandro Casalis, che ne stabil\u00ec la sede in corso Unione Sovietica 75 a Torino.\nLo scopo iniziale della carrozzeria fu piuttosto coraggioso, specie considerando il periodo storico in cui ebbe origine. Ci si prefiggeva infatti di costruire vetture sportive ma a basso costo. Poich\u00e9 tale idea stentava a prendere piede, una volta conclusasi la Seconda guerra mondiale, la carrozzeria si orient\u00f2 verso la produzione di carri funebri ed ambulanze, ma anche di fuoriserie su base Fiat.\nPer queste ultime in particolare, la filosofia produttiva adottata era quella di far sembrare queste fuoriserie dei veri e propri prodotti di serie. In parole povere si voleva che la precisione di assemblaggio e la qualit\u00e0 delle finiture arrivasse a coincidere con quelle ottenute dalle principali case automobilistiche. Perci\u00f2, la Monviso utilizz\u00f2 attrezzature e macchinari di tipo pi\u00f9 moderno, ma anche tecnologie ed accorgimenti pi\u00f9 accurati. La produzione era limitata ad un numero inferiore di varianti di carrozzeria e di modelli sui quali costruirle, ma che spiccavano per la loro qualit\u00e0 costruttiva.\nUn fiore all'occhiello della produzione Monviso era costituita dalle coup\u00e9, cabriolet e spider su base Fiat 1100 di fine anni trenta e quaranta. Questi modelli, denominati \"Stella Alpina\" erano stati disegnati da Giovanni Michelotti. Una di queste vetture, con carrozzeria spider, vinse anche alcune competizioni sportive nella propria classe, tra cui la prestigiosa Mille Miglia, il Giro dell'Umbria e la Coppa delle Dolomiti.\nDurante la prima met\u00e0 degli anni cinquanta, la Carrozzeria Monviso realizz\u00f2 anche delle pregevoli cabriolet su base Fiat 1400. Non mancarono neppure alcune fuoriserie su base 600 e Lancia Aurelia, tra le ultimissime nella breve storia della Monviso. Non poche di queste fuoriserie venivano commissionate dalla carrozzeria Ghia, che nel 1955 assorb\u00ec completamente la Monviso, ponendo fine alla sua storia."}
{"id": "2919095", "revid": "106908", "url": "https://it.wikipedia.org/wiki?curid=2919095", "title": "Mamma Lucia (miniserie televisiva)", "text": "Mamma Lucia (titolo originale: \"The Fortunate Pilgrim\") \u00e8 una miniserie televisiva, co-produzione italo-statunitense, del 1988, diretta da Stuart Cooper e con protagonista Sophia Loren.\nLa miniserie \u00e8 tratta dal romanzo omonimo dello scrittore italo-americano Mario Puzo (1920 - 1999) del 1965.\nIn Italia, fu trasmessa per la prima volta da Canale 5 dal 10 al 25 aprile 1988.\nTrama.\nLe vicende si svolgono a New York nei primi decenni del Novecento: la protagonista \u00e8 Lucia (Sophia Loren), un'immigrata italiana che vive nel quartiere di Little Italy. Lucia \u00e8 quella che viene definita una \"madre coraggio\": rimasta vedova per ben due volte, ha dovuto allevare da sola i cinque figli e tocca sempre a lei a doverli difendere contro gli ostacoli che si trovano ad affrontare.\nSigla TV.\nLa sigla della miniserie \u00e8 \" Caruso \" di Lucio Dalla, interpretata per l'occasione da Luciano Pavarotti."}
{"id": "2919105", "revid": "182291", "url": "https://it.wikipedia.org/wiki?curid=2919105", "title": "Montalcini", "text": "Montalcini \u00e8 un cognome che pu\u00f2 riferirsi a:"}
{"id": "2919110", "revid": "767487", "url": "https://it.wikipedia.org/wiki?curid=2919110", "title": "State Farm Women's Tennis Classic 2001", "text": "Lo State Farm Women's Tennis Classic 2001 \u00e8 stato un torneo di tennis giocato sul cemento. \u00c8 stata la 2\u00aa edizione del torneo, che fa parte della categoria Tier II nell'ambito del WTA Tour 2001. Si \u00e8 giocato a Scottsdale (Arizona) negli USA dal 26 febbraio al 4 marzo 2001.\nCampionesse.\nSingolare.\n Lindsay Davenport ha battuto in finale Meghann Shaughnessy 6\u20132, 6\u20133\nDoppio.\n Lisa Raymond / Rennae Stubbs hanno battuto in finale Kim Clijsters / Meghann Shaughnessy per walkover"}
{"id": "2919112", "revid": "2153076", "url": "https://it.wikipedia.org/wiki?curid=2919112", "title": "Tu boca", "text": "Tu boca \u00e8 un album della cantautrice pop argentina Marcela Morelo, pubblicato nel 2001 dall'etichetta discografica RCA.\nIl disco \u00e8 stato prodotto da Juan Vicente Zambrano e Rodolfo Lugo, che ha collaborato alla scrittura di quasi tutte le tracce dell'album insieme alla Morelo."}
{"id": "2919114", "revid": "767487", "url": "https://it.wikipedia.org/wiki?curid=2919114", "title": "Sebasti\u00e1n Prediguer", "text": "Biografia.\nIl suo cognome \u00e8 citato anche come Prediger.\nCarriera.\nClub.\nCresciuto nelle giovanili del Colon, viene mandato in prestito all'Atletico Uruguay di Concepci\u00f3n del Uruguay (provincia di Entre R\u00edos). Collezionate 7 presenze torna al Colon ma non giocando, nel 2007 viene mandato in prestito al Millonarios di Bogot\u00e0. Tornato al Colon, debutta in campionato il 20 ottobre 2007 nella partita persa 1-0 contro il Gimnasia de Jujuy. Segna il suo primo gol in campionato nel gennaio 2009 nel 2-2 contro il River Plate. Dopo 23 presenze di campionato e un gol, nell'estate 2009 passa al Porto per 3,3 milioni di euro. Non trovando spazio, nel gennaio 2010 passa al Boca Juniors in prestito. In estate passa sempre in prestito al Cruzeiro in Brasile. Il 30 dicembre 2010 ritorna al Colon in prestito.\nNazionale.\nCon la nazionale Under-20 partecipa al Campionato sudamericano di calcio Under-20 2007 in Paraguay, classificandosi secondo dietro al Brasile.\nDebutta con la nazionale maggiore il 20 maggio 2009 nella partita vinta 3-1 contro il Panama."}
{"id": "2919117", "revid": "119759065", "url": "https://it.wikipedia.org/wiki?curid=2919117", "title": "BRC Gas Equipment", "text": "BRC Gas Equipment \u00e8 un marchio di propriet\u00e0 di Westport Fuel Systems Italia s.r.l. BRC \u00e8 stata fondata da Romano Bogetti nel 1977 a Cherasco (CN), si occupa della progettazione, produzione e distribuzione di sistemi per auto per combustibili alternativi, come Metano o GPL.\nA partire dal 1 giugno 2016, l'azienda fa parte del gruppo Westport Fuel Systems, nato dalla fusione della Fuel Systems Solutions con la societ\u00e0 canadese Westport Innovations Inc.\nStabilimenti"}
{"id": "2919121", "revid": "196390", "url": "https://it.wikipedia.org/wiki?curid=2919121", "title": "Social Democratic Party", "text": ""}
{"id": "2919129", "revid": "599013", "url": "https://it.wikipedia.org/wiki?curid=2919129", "title": "Fucile a pallini", "text": "Il fucile a pallini pu\u00f2 essere:"}
{"id": "2919130", "revid": "6923", "url": "https://it.wikipedia.org/wiki?curid=2919130", "title": "State Farm Women's Tennis Classic", "text": "Lo State Farm Women's Tennis Classic \u00e8 stato un torneo di tennis femminile che faceva parte della categoria Tier II all'interno del WTA Tour. Si giocava a Scottsdale (Arizona) negli USA sul cemento."}
{"id": "2919134", "revid": "767487", "url": "https://it.wikipedia.org/wiki?curid=2919134", "title": "Invisible (Marcela Morelo)", "text": "Invisible \u00e8 un album della cantautrice pop argentina Marcela Morelo, pubblicato nel 2003 dall'etichetta discografica RCA.\nIl disco \u00e8 stato prodotto da Rodolfo Lugo, che ha collaborato alla scrittura di tutte le tracce dell'album insieme alla Morelo."}
{"id": "2919136", "revid": "339392", "url": "https://it.wikipedia.org/wiki?curid=2919136", "title": "Lib Dems", "text": ""}
{"id": "2919144", "revid": "661526", "url": "https://it.wikipedia.org/wiki?curid=2919144", "title": "The Platinum Collection (Roberto Vecchioni)", "text": "The Platinum Collection \u00e8 una tripla antologia del cantautore milanese Roberto Vecchioni pubblicata dalla EMI nel 2006 che raccoglie il periodo 1984-2002."}
{"id": "2919152", "revid": "231325", "url": "https://it.wikipedia.org/wiki?curid=2919152", "title": "Tavoletta cerata", "text": "La tavoletta cerata era uno strumento scrittorio tipico dell'antichit\u00e0, ma vi sono testimonianze che ne dimostrano l'uso anche nel medioevo.\nDescrizione e utilizzo.\nEra costituita da alcune assicelle rettangolari di legno o d'avorio (\"tabulae\") rivestite di cera o ceralacca, su cui il testo era tracciato a graffio tramite un apposito strumento a punta, lo \"stilus\". La cera poteva essere raschiata e ridepositata, consentendo cos\u00ec sia la cancellazione del testo che il riuso del supporto.\nA seconda della lunghezza del testo, era possibile utilizzare pi\u00f9 tavolette, che venivano unite tramite fermagli metallici. A seconda del numero di tavolette utilizzate, prendevano il nome di \"diptychum\" (due tavolette), \"triptychum\" (tre), \"polyptychum\" (pi\u00f9 di tre).\nPer la realizzazione della documentazione, erano solitamente riunite in dittici o trittici con il testo in duplice redazione, ossia incise solo nella parte interna, sovrapposte l'una all'altra in maniera speculare e chiuse attraverso un filo di ferro attorcigliato intorno su cui potevano essere apposti dei sigilli di sicurezza.\nStoria.\nIl gruppo pi\u00f9 antico \u00e8 stato rinvenuto durante gli scavi di Pompei nel 1875 nella casa di Lucio Cecilio Giocondo, un banchiere: \u00e8 composto da 127 tavolette risalenti agli anni 15-62 ed \u00e8 conservato al Museo Nazionale di Napoli.\nL'uso delle tavolette era comune in tutto il territorio dell'impero romano, anche dopo la sua caduta fino al XII secolo.\nOltre alle tipiche tavolette cerate, ne esistevano altre in avorio, cerate all'interno e scolpite all'esterno, che prendevano il nome di dittici consolari, poich\u00e9 erano un'offerta che consoli o magistrati romani donavano ad amici e parenti in occasione della propria nomina.\nIl pi\u00f9 antico dittico consolare di cui si ha testimonianza risale al 388 e si trova a Madrid.\nNei secoli successivi, i dittici in avorio furono utilizzati per la rilegatura di libri liturgici e di pregio."}
{"id": "2919158", "revid": "6923", "url": "https://it.wikipedia.org/wiki?curid=2919158", "title": "Carrozzeria Monviso", "text": ""}
{"id": "2919172", "revid": "547034", "url": "https://it.wikipedia.org/wiki?curid=2919172", "title": "Pavlo Jakovenko", "text": "Biografia.\n\u00c8 il padre di Oleksandr Jakovenko e Jurij Jakovenko, entrambi calciatori.\nCarriera.\nGiocatore.\nClub.\nJakovenko inizi\u00f2 a giocare nelle giovanili della squadra della sua citt\u00e0, prima di passare al Metalist nel quale per\u00f2 fu riserva per due stagioni, marcando poche presenze. Nel 1982 pass\u00f2 alla , nella quale si impose come centrocampista titolare nella met\u00e0 degli anni '80: anche grazie al suo contributo, la squadra di Kiev raggiunse numerosi successi, tra i quali la Coppa delle Coppe conquistata nel 1985-1986, battendo in finale l'Atletico Madrid. Il 1986 fu il suo anno migliore: il suo club vinse la Coppa delle Coppe, il Campionato Sovietico e la Supercoppa dell'Unione Sovietica, fu convocato in Nazionale per i Mondiali e arriv\u00f2 21\u00ba nella lista dei candidati al Pallone d'oro 1986 (vinto in quell'edizione dal compagno di squadra Igor Belanov).\nA partire dalla seconda met\u00e0 del 1987 accus\u00f2 una serie di infortuni che ne limitarono fortemente la presenze negli anni successivi e le prestazioni in campo, che rimasero qualitativamente pi\u00f9 basse rispetto al primo lustro degli anni '80: la conseguenza diretta fu la perdita del posto da centrocampista titolare. Alla fine della carriera, nel 1992, si trasfer\u00ec al Sochaux, dove rimase per due stagioni giocando 6 partite.\nSi ritir\u00f2 dal calcio giocato alla fine della stagione 1993-1994, all'et\u00e0 di 30 anni.\nNazionale.\nDopo aver partecipato con la Nazionale Under-20 al Campionato mondiale di calcio Under-20 1983, Jakovenko esord\u00ec con la maglia della Nazionale maggiore nel 1986, venendo poi convocato nello stesso anno per il Campionato mondiale di calcio in Messico. Alla partita d'esordio contro l' mise a segno il primo gol per la sua squadra, nel punteggio finale di 6-0 per i russi: rimase il suo unico gol con la maglia della Nazionale. L'URSS avanz\u00f2 fino agli ottavi di finale, dove venne sconfitta ai tempi supplementari dal di Vincenzo Scifo.\nAllenatore.\nAl termine della carriera di calciatore, Jakovenko divenne allenatore prima della squadra della sua citt\u00e0 (con la quale aveva esordito anche come calciatore), allenando poi formazioni minori fino al 2000, quando divenne allenatore dell' fino al 2004, e dal 2002 al 2004 dell'. Dal 2004 al 2008 ha allenato diverse formazioni delle Repubbliche della Federazione Russa, come Kuban Krasnodar e , prima di tornare alla guida dell' dal giugno 2008."}
{"id": "2919175", "revid": "41793", "url": "https://it.wikipedia.org/wiki?curid=2919175", "title": "Pavel Yakovenko", "text": ""}
{"id": "2919176", "revid": "643662", "url": "https://it.wikipedia.org/wiki?curid=2919176", "title": "Pavel Jakovenko", "text": ""}
{"id": "2919177", "revid": "118091165", "url": "https://it.wikipedia.org/wiki?curid=2919177", "title": "Jurij Kovtun", "text": ""}
{"id": "2919180", "revid": "41793", "url": "https://it.wikipedia.org/wiki?curid=2919180", "title": "Pavlo Yakovenko", "text": ""}
{"id": "2919181", "revid": "72396", "url": "https://it.wikipedia.org/wiki?curid=2919181", "title": "Yuri Kovtun", "text": ""}
{"id": "2919186", "revid": "6923", "url": "https://it.wikipedia.org/wiki?curid=2919186", "title": "Teatro Libero (Milano)", "text": "Il Teatro Libero \u00e8 un teatro di Milano.\n\u00c8 una sala sospesa in cima ad uno stabile di via Savona a Milano, che si raggiunge tramite un ascensore o salendo una caratteristica scala che fiancheggia le abitazioni private.\nLa direzione artistica \u00e8 affidata a Corrado Accordino e a Manuel Renga, entrambi regista e attore. \nStoria.\nLa stagione 1998 - 1999 \u00e8 la prima curata e gestita da Teatri Possibili che, dopo l'esperienza biennale al Teatro Olmetto, stava cercando una sede pi\u00f9 giovane e dinamica per le sue attivit\u00e0.\nI primi contatti avvengono nel marzo 1998, per sfociare poi nell'accordo di gestione del giugno successivo e, da settembre, Teatri Possibili inaugura la nuova stagione teatrale con un cartellone che comprende, tra l'altro, la ripresa di uno spettacolo di grande successo, Cirano, e il debutto della nuova produzione di Otello, ambedue con la regia di Corrado d'Elia.\nNel settembre 2005, per festeggiare i dieci anni della nascita della Compagnia Teatri Possibili, iniziano i nuovi lavori di ristrutturazione per Teatro Libero, che viene riaperto al pubblico dopo tre settimane di lavoro.\nLa direzione artistica dell'attore e regista Corrado d'Elia e la gestione Teatri Possibili hanno portato il teatro, in pochissimo tempo, ad essere per la terza stagione consecutiva la sala pi\u00f9 frequentata in Italia tra quelle fino a 200 posti (oltre 33.000 presenze solo nella stagione 2004-05 - dati Agis).\nLa sala \u00e8 gestita dall'Associazione TLLT - Teatro Libero Liberi Teatri, costituita da sei compagnie teatrali."}
{"id": "2919189", "revid": "180559", "url": "https://it.wikipedia.org/wiki?curid=2919189", "title": "Mooca", "text": "Mooca \u00e8 un quartiere (\"bairro\" in portoghese) della citt\u00e0 di San Paolo in Brasile. Mooca \u00e8 famosa in Brasile per la sua influenza italiana. All'inizio del ventesimo secolo il quartiere era popolato da immigrati italiani e ancor oggi \u00e8 conosciuto come un \"quartiere italiano\", perch\u00e9 gli oriundi italiani, soprattutto delle provincie di Salerno e di Cosenza, costituiscono la maggioranza degli abitanti. Le vecchie case dove vivevano i lavoratori italiani oggi sono ancora conservate e abitate dai loro discendenti. Molti sono i ristoranti di specialit\u00e0 italiane nella zona.\nNelle strade del quartiere la comunit\u00e0 italiana locale celebra tradizionali feste religiose, quali quella di San Vito, Nostra Signora di Casaluce, San Gennaro (patrono santo di Napoli) e la Madonna Acheropita.\nNei primi anni del Novecento, San Paolo \u00e8 stata vista come una \"citt\u00e0 italiana\" La citt\u00e0 di San Paolo \u00e8 cresciuta rapidamente in seguito a immigrazione. Nel 1920, quasi due terzi dei suoi abitanti erano stranieri o discendenti; gli italiani rappresentavano oltre la met\u00e0 della popolazione maschile della citt\u00e0."}
{"id": "2919192", "revid": "767487", "url": "https://it.wikipedia.org/wiki?curid=2919192", "title": "Danny Wilson (calciatore 1991)", "text": "Caratteristiche tecniche.\n Nel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nCarriera.\nCresciuto nelle giovanili del Rangers, viene aggregato alla prima squadra nella stagione 2009-2010; disputa la sua prima partita da professionista nella Scottish Premier League contro il St. Mirren, terminata 2-1 per i \"Rangers\". Nel corso della stagione totalizza 14 presenze segnando una rete in campionato, nella partita contro l'Heart, disputando anche 2 partite in Champions League e inoltre scende in campo in 5 partite nelle selezioni giovanili scozzesi, 3 nell'Under-19 e 2 nell'Under-21.\nNel luglio 2010 il cartellino viene acquisito dal Liverpool Fa il suo esordio con la nuova squadra nel match di Coppa di Lega contro il Northampton Town. Scendo spesso in campo in Europa League, disputando 5 partite. Nella 28\u00aa giornata di Premier League, fa il suo esordio nella massima divisione inglese contro il West Ham, perdendo per 3-1. In occasione della sua prima convocazione in Nazionale, nella partita contro le Far Oer, segna il suo primo gol in ambito internazionale."}
{"id": "2919193", "revid": "224230", "url": "https://it.wikipedia.org/wiki?curid=2919193", "title": "Ernst-Robert Grawitz", "text": "Biografia.\nLa carriera.\nIn qualit\u00e0 di \"Reichsarzt\" delle SS e dei corpi di polizia, Grawitz consigli\u00f2 Heinrich Himmler, capo delle \"Schutzstaffel\", sull'impiego delle camere a gas durante l'olocausto e condusse brutali esperimenti medici sugli ebrei prigionieri dei campi di concentramento. Era anche a capo della Croce Rossa tedesca. Sua moglie, Ilse, era figlia dell'SS-Obergruppenf\u00fchrer e generale delle Waffen-SS Siegfried Taubert.\nVerso la fine della guerra in Europa Grawitz divent\u00f2 il medico del \"F\u00fchrerbunker\", dove si era rifugiato Adolf Hitler. Quando venne a sapere che altri ufficiali stavano lasciando Berlino per sfuggire all'avanzata dell'Armata Rossa Grawitz preg\u00f2 Hitler di permettergli di andarsene a sua volta, ma il permesso gli venne negato.\nLa morte.\nMentre i sovietici si stavano avvicinando, Grawitz decise di suicidarsi e contemporaneamente uccidere anche la propria famiglia. Mentre era a cena con la moglie e i figli, tir\u00f2 le spolette di due granate che teneva nascoste sotto al tavolo. La drammatica scena \u00e8 stata ricostruita nel 2004 nel film storico \"La caduta - Gli ultimi giorni di Hitler\", in cui Grawitz \u00e8 stato interpretato dall'attore Christian Hoening."}
{"id": "2919194", "revid": "729019", "url": "https://it.wikipedia.org/wiki?curid=2919194", "title": "Funicolare Vevey-Mont-P\u00e8lerin", "text": "La funicolare Vevey-Mont P\u00e8lerin, (acronimo VCP), \u00e8 una ferrovia a funicolare che dalla stazione di Vevey, sulla linea Losanna-Briga porta fino al mont P\u00e8lerin. \u00c8 gestita dalla societ\u00e0 GoldenPass Services di Montreux.\nLa linea venne aperta nel 1900. Ha una lunghezza di 1580 m e supera il dislivello di 414 m. Effettua tre fermate intermedie tra la stazione a valle e la stazione a monte. Parte dalla quota di 393 m s.l.m. di Vevey Plan raggiungendo gli 807 m di mont P\u00e9lerin dopo un percorso tra i vigneti della zona.\nLa funicolare, dopo una sospensione dell'esercizio nell'estate 2009 per ammodernamento \u00e8 stata riaperta il 25 settembre dello stesso anno."}
{"id": "2919206", "revid": "76963", "url": "https://it.wikipedia.org/wiki?curid=2919206", "title": "Peter Kwong", "text": "Noto soprattutto per i suoi ruoli di combattente di arti marziali, vanta innumerevoli comparse in film molto popolari, come \"Grosso guaio a Chinatown\" (1986) e \"Il bambino d'oro\" (1986) ma soprattutto in serie televisive anni ottanta e novanta, come \"A-Team\" (1983), \"Miami Vice\" (1985), \"Renegade\" (1992) e \"JAG - Avvocati in divisa\" (2004). \u00c8 membro del Academy of Motion Picture Arts and Sciences, del Academy of Television Arts and Sciences, del National Board of Directors of The American Federation of Television, presidente del Committee for Racial Equality of Actors Equity Association, vice presidente del Ethnic Equal Opportunities e del Young Performers Committees of the Screen Actors Guild.\n\u00c8 anche maestro di arti marziali, in particolare Shaolin del Nord e tecniche come il Tai-chi chuan."}
{"id": "2919207", "revid": "6923", "url": "https://it.wikipedia.org/wiki?curid=2919207", "title": "Machowo", "text": ""}
{"id": "2919208", "revid": "380654", "url": "https://it.wikipedia.org/wiki?curid=2919208", "title": "Anthony Chimel", "text": ""}
{"id": "2919215", "revid": "47767", "url": "https://it.wikipedia.org/wiki?curid=2919215", "title": "Art Stenholm", "text": "Dopo la morte di Roy Parker nel 1965 Art Stenholm fu assunto come suo successore dalla \"Advertising Posters\", la ditta che aveva fornito fino ad allora le serigrafie per i piani di gioco della Gottlieb. \nDurante i suoi sette anni di attivit\u00e0 alla Gottlieb, il lavoro di Stenholm si distinse per la sua originalit\u00e0, anche se all'inizio risent\u00ec dell'influenza di Roy Parker, che risulta particolarmente evidente in \"Moulin Rouge\" (1965) e \"King of diamonds\" (1967), macchine che avevano piani di gioco (\"playfield\") molto simili a quello di \"King &amp; Queens\" (1965), uno degli ultimi flipper realizzati da Parker. \nTra i flipper di particolare interesse realizzati da Stenholm ricordiamo il gi\u00e0 citato \"Moulin Rouge\", nel quale grazie ad una innovativa tecnica di lavorazione alcune parti della vetrata (\"backglass\") erano trattate a specchio, in modo che il giocatore ottenendo determinati bonus riuscisse a scoprire il ritratto creato da un artista di strada, raffigurato al lavoro di fronte all'entrata del celebre locale parigino.\nAltra macchina degna di nota \u00e8 \"Flip-a-card\" (1970), che rientra nella lunga serie dei flipper di Stenholm ispirati ai giochi di carte; la vetrata rappresentava due studenti di College dall'aria annoiata, colti in un momento di svago nel loro dormitorio. Notevoli gli elementi grafici della vetrata ispirati ai semi delle carte francesi, che vennero ripetuti diffusamente anche come elementi di decorazione del piano di gioco. \nAltri flipper di particolare interesse realizzati da Art Stenholm furono \"Paul Bunyan\", \"Palace Guard\" e \"Target Pool\", tutti del 1968.\nL'attivit\u00e0 di Art Stenholm per la Gottlieb si concluse nel 1970, quando venne sostituito da Gordon Morison, destinato a realizzare la parte artistica dei flipper della casa di Chicago fino agli anni ottanta."}
{"id": "2919218", "revid": "599013", "url": "https://it.wikipedia.org/wiki?curid=2919218", "title": "Andrej Solomatin", "text": ""}
{"id": "2919223", "revid": "72396", "url": "https://it.wikipedia.org/wiki?curid=2919223", "title": "Andrei Solomatin", "text": ""}
{"id": "2919225", "revid": "372624", "url": "https://it.wikipedia.org/wiki?curid=2919225", "title": "Tibeto-Birmano", "text": ""}
{"id": "2919230", "revid": "120916816", "url": "https://it.wikipedia.org/wiki?curid=2919230", "title": "Campionato croato maschile di pallanuoto", "text": "Il campionato croato maschile di pallanuoto \u00e8 l'insieme dei tornei pallanuotistici nazionali per squadre di club istituiti dalla Hrvatski vaterpolski savez (HVS), la Federazione pallanuoto della Croazia.\nIl primo campionato \u00e8 stato disputato a partire dall'autunno del 1991, l'anno dell'indipendenza. Prima di allora i club croati competevano nel campionato jugoslavo, manifestazione nella quale hanno conquistato complessivamente 44 titoli nazionali.\nA partire dalla stagione 2008-2009 le squadre della massima divisione (1. Liga) partecipano alla Lega Adriatica, le cui gare della prima fase sono valide per il campionato croato.\nStruttura dei campionati.\n1. Liga.\nLa 1. Liga (Prva Liga) \u00e8 la massima divisione del campionato croato, all'interno della quale viene assegnato il titolo di campione nazionale. Vi prendono parte 8 squadre, le stesse che partecipano alla Lega Adriatica, che funge da stagione regolare per il campionato. Al termine della Lega il computo degli scontri diretti tra i club croati determina l'accesso ai Play-off.\n1. B Liga.\nLa 1. B Liga \u00e8 la seconda divisione del campionato croato. Si svolge ogni anno solare e vi prendono parte 8 squadre.\n2. Liga.\nLa 2. Liga, la terza divisione, si svolge annualmente nei mesi estivi. \u00c8 divisa in due gironi, Nord e Sud (\"Jug\" e \"Sjever\").\n3. Liga.\nLa 3. Liga \u00e8 la quarta divisione del campionato croato. Si disputa annualmente, anch'essa nei mesi estivi, ed \u00e8 organizzata su due o pi\u00f9 gironi su base territoriale."}
{"id": "2919241", "revid": "287204", "url": "https://it.wikipedia.org/wiki?curid=2919241", "title": "Fasciola (tributo)", "text": "Fasciola \u00e8 il termine con cui, nel Regno di Sicilia, si indicavano i tributi straordinari che venivano imposti al popolo in occasione della nascita di un rampollo reale.\nEtimologia.\nIl termine volgare deriva dal latino \"fasci\u014fla\", diminutivo di \"fascia\", con riferimento all'abbigliamento neonatale."}
{"id": "2919249", "revid": "767487", "url": "https://it.wikipedia.org/wiki?curid=2919249", "title": "Ad\u00e3o Nunes Dornelles", "text": "Caratteristiche tecniche.\nGiocava come attaccante, pi\u00f9 precisamente come centravanti.\nCarriera.\nClub.\nInizi\u00f2 nelle giovanili del Di\u00e1rio Oficial, con la cui maglia debutt\u00f2 nel 1938; nel 1943 si trasfer\u00ec al blasonato Internacional, entrando a far parte della squadra che vinse cinque campionati statali in sei anni. Lasciata la compagine della sua citt\u00e0 natale, si trasfer\u00ec al Flamengo, di Rio de Janeiro, con cui gioc\u00f2 pi\u00f9 di cento volte, mantenendo una media-gol di quasi una rete ogni due partite. Nel 1953 lasci\u00f2, dopo aver vinto un campionato Carioca, il club, passando al XV de Ja\u00fa, ove chiuse la carriera quattro anni dopo.\nNazionale.\nHa giocato tre partite con il , venendo convocato per il mondiale di ."}
{"id": "2919251", "revid": "247222", "url": "https://it.wikipedia.org/wiki?curid=2919251", "title": "Riccardo Gissi", "text": "Carriera.\nCresciuto calcisticamente nella , viene girato in prestito in Serie C2 nel 1998 al Novara e nel 1999 al per poi ritornare alla Ternana nel 2000, con cui esordisce in Serie B.\nNel 2003 milita in Serie C1 nella .\nNel 2004 passa al , dove gioca un campionato in Serie B. La stagione successiva viene ceduto in prestito al . Nel 2006 torna a Treviso, dove ottiene un posto da titolare e la fascia di capitano.\nNel 2009 viene ceduto alla Triestina. \nRimasto svincolato dal fallimento della societ\u00e0 giuliana, nell'estate del 2012 si accasa alla Lupa Frascati, formazione laziale militante in Serie D."}
{"id": "2919265", "revid": "767487", "url": "https://it.wikipedia.org/wiki?curid=2919265", "title": "Mat\u00edas Gim\u00e9nez", "text": "Carriera.\nCresciuto nelle giovanili del Tigre, debutta in Primera B Metropolitana (terza divisione) il 16 agosto 2003 nella partita vinta 3-0 contro il Talleres. Con la squadra ottiene la promozione nel 2005 grazie alle vittorie di Apertura 2004 e Clausura 2005. Nel 2007 vincono la Primera B Nacional (seconda divisione) e accedono alla Primera Divisi\u00f3n (disputato per l'ultima volta nel 1980).\nLa squadra si \u00e8 piazzata seconda nell'Apertura 2007 e Apertura 2008.\n Il 28 dicembre firma dunque per il Boca Juniors. Debutta in campionato nella partita vinta 2-0 contro i rivali del River Plate. Mette a segno il suo primo gol all'undicesima giornata contro il Chacarita Juniors.\nIl 12 gennaio 2011 passa in prestito al San Lorenzo, in cambio di Diego Rivero."}
{"id": "2919269", "revid": "125099029", "url": "https://it.wikipedia.org/wiki?curid=2919269", "title": "Ferrovia Aigle-Leysin", "text": "La ferrovia Aigle-Leysin \u00e8 una ferrovia a cremagliera a scartamento metrico e della Svizzera che collega la stazione ferroviaria di Aigle, sulla linea del Sempione a Leysin.\nStoria.\nRisalgono alla fine del XIX secolo le prime istanze per la costruzione di una linea tranviaria atta a collegare agevolmente la stazione CFF di Aigle e Leysin, localit\u00e0 agricola la cui salubrit\u00e0 ne aveva da tempo fatto un frequentato centro curativo e di soggiorno. Una richiesta di concessione per una ferrovia con scartamento 800 mm e ad aderenza mista, inoltrata nel 1891, venne accolta il 24 giugno 1892 tuttavia l'inizio dei lavori si trascin\u00f2 avanti nel tempo tra polemiche e mancanza di fondi sufficienti. Finalmente alle soglie del nuovo secolo vennero iniziati i lavori, ma con lo scartamento metrico. Il 3 settembre 1898 si costitu\u00ec la Compagnie du Chemin de Fer Aigle-Leysin (AL), per la costruzione e l'esercizio della linea.\nL'apertura al traffico della prima tratta di ferrovia, a trazione elettrica e a corrente continua, avvenne il 5 maggio 1900 e il 5 novembre venne raggiunta Leysin. Nel 1912 venne aggiunto il tratto fra Leysin-Village e Leysin-Feydey e nel 1916 prolungato il tratto terminale fino a Leysin-Grand H\u00f4tel. Il 31 agosto 1932 chiuse la diramazione tra il ponte sul fiume Grande Eau e il Grand H\u00f4tel di Aigle, smantellata solo nel 1945.\nNel 1946 venne ammodernato il parco rotabili ed elevata la tensione di linea da 650 a 1300 volt.\nCon decision dell'assemblea dei soci del 22 giugno 1999 (con effetto retroattivo dal 1\u00ba gennaio) la AL si fuse nella Transports Publics du Chablais che comprende anche:\nAL, BVB e ASD condividevano sin dal 20 gennaio 1975 la direzione (l'AOMC si era aggiunta dal 1\u00ba giugno 1977).\nCaratteristiche.\nLa linea, a scartamento metrico, \u00e8 lunga 6,2\u00a0km, di cui 5,2 armati con cremagliera tipo Abt. La linea \u00e8 elettrificata in corrente continua 1.500 V; il raggio minimo di curva \u00e8 25 metri, la pendenza massima \u00e8 del 230 per mille. La velocit\u00e0 massima ammessa \u00e8 40 km/h. \u00c8 a doppio binario tra Leysin Village e Leysin Feydey.\nPercorso.\nLa ferrovia parte dal piazzale della stazione di Aigle, situata sulla ferrovia Losanna-Briga. Dal 1965 la linea \u00e8 raccordata alla ferrovia Aigle-S\u00e9pey-Diablerets, permettendo l'utilizzo dei rotabili dell'AL anche sulla ASD.\nLa stazione di Aigle della TPC \u00e8 stata rinnovata a fine 2007: ha sei binari (uno dei quali con tensione commutabile tra 900 e 1500 V) paralleli a quelli della Losanna-Briga e utilizzabili da tutte le linee TPC facenti capo ad Aigle.\nPartito dalla stazione il treno attraversa le strade di Aigle, superando il fiume Grande Eau con un ponte (poco prima di esso fino al 1932 si distaccava la tratta per il Grand H\u00f4tel di Aigle); si arriva quindi al deposito della linea, presso il quale i treni invertono la marcia imboccando la sezione a cremagliera. Di l\u00ec la linea risale verso Leysin.\nMateriale rotabile.\nSulla tratta tranviaria per il Grand H\u00f4tel di Aigle erano in servizio tre elettromotrici a due assi; sulla sezione a cremagliera quattro locomotori con una potenza di 220 CV e due da 360 CV, costruiti dalla SLM di Winterthur con parte elettrica della Compagnie de l'Industrie \u00e9lectrique di Ginevra. Il materiale rotabile si completava con due carrozze a due assi, quattro a carrelli (di cui una dotata di un motore elettrico, utilizzabile come automotrice sulla tratta tra la stazione di Aigle e il deposito) e 27 carri merce.\nIl 5 settembre 1946 vennero presentate tre nuove automotrici a carrelli realizzate da SLM e Brown Boveri che permisero di ridurre il tempo di percorrenza a 35 minuti; altre due automotrici entrarono in servizio nel 1966.\nDue complessi automotrice-rimorchiata pilota, realizzati da ACMV, BBC e SIG, vennero consegnati nel 1987.\nSulla linea presta servizio anche un locomotore di servizio bimodale (Diesel ed elettrico) a cremagliera realizzato dalla Stadler nel 2016, uno dei tre esemplari realizzati per la TPC (serie HGem 2/2 941\u00f7943), frutto di un'ordinazione congiunta con altre linee a scartamento ridotto elvetiche (MOB, NStCM, TPF, MVR)."}
{"id": "2919270", "revid": "6923", "url": "https://it.wikipedia.org/wiki?curid=2919270", "title": "Hodge (gatto)", "text": " \nHodge era uno dei gatti di Samuel Johnson, immortalato in uno stravagante brano della \"Life of Johnson\" di James Boswell. Sebbene ci sia noto ben poco di Hodge, come la sua vita, la sua morte o qualsiasi altra informazione, ci \u00e8 invece ben noto l'affetto di Johnson per il suo gatto, atteggiamento che lo distingueva da quello tenuto verso gli animali dalla gente del XVIII secolo.\nVita.\nLa maggior parte delle informazioni su Hodge ci provengono dalla narrazione di Boswell. Dal brano di seguito riportato si evince l'affezione che Johnson riservava agli animali in genere, o, almeno, a quelli che teneva in casa:\nNon sarebbe giusto, a questo punto, passare sotto silenzio la predilezione che egli ha mostrato per gli animali che aveva preso sotto la sua protezione. Io non dimenticher\u00f2 mai l'indulgenza con cui trattava Hodge, il suo gatto: per il quale egli stesso andava a comprare le ostriche, per timore che il personale di servizio seccato per quell'incombenza se la prendesse poi con quella povera bestiola. Io sono, purtroppo, uno di quelli che non hanno in simpatia i gatti, cos\u00ec che mi trovo a disagio quando in una camera c'\u00e8 un gatto; ed io stesso ho spesso sofferto molto per la presenza dello stesso Hodge. Io lo ricordo un giorno che si arrampicava sul petto del Dr. Johnson, a quanto sembrava con grande soddisfazione, mentre il mio amico sorridente gli strofinava la schiena e lo tirava per la coda; quando feci notare che era un bel gatto, Johnson rispose, 'Certo \u00e8 vero, ma io ho avuto gatti che mi piacevano pi\u00f9 di questo;' e poi quasi accorgendosi che Hodge non era soddisfatto, aggiunse, 'ma questo \u00e8 un gatto molto bello, davvero molto bello.'\nQuesto mi ricorda quel ridicolo racconto che egli narr\u00f2 a Bennet Langton, riguardante la spregevole condizione di un giovane di buona famiglia. 'Quando ho sentito parlare di lui recentemente, mi hanno detto che andava in giro per la citt\u00e0 sparando ai gatti.' Quindi in una sorta di benevola fantasticheria, si ricord\u00f2 del suo gatto preferito e disse, 'Ma Hodge non sar\u00e0 ucciso; no, no, Hodge non deve morire.'\nJohnson era solito comprare ostriche per sfamare il suo gatto. Oggigiorno, le ostriche sono un alimento costoso riservato a pochi, ma nel XVIII secolo abbondavano lungo le coste dell'Inghilterra ed erano cos\u00ec a buon mercato da essere un alimento ordinario per i poveri. Johnson quindi andava di persona a comprare il cibo per Hodge e non voleva che a farlo fosse Francis Barber, il suo cameriere, perch\u00e9 temeva che questi, seccato per una tale incombenza, potesse prendersela con il gatto.\nDa Boswell sappiamo che Johnson and\u00f2 ad acquistare della valeriana per alleviare le sofferenze di Hodge in procinto di morire.\nAnche se Hodge non era l'unico gatto di casa, era comunque il preferito. L'animale \u00e8 stato ricordato in varie forme letterarie, da quella biografica a quella poetica. Alla sua morte, il necrologio era una elegia scritta da Percival Stockdale. In questa poesia le parole \"sable fur\" ci dicono che Hodge era di pelo nero; inoltre, il fatto che Stockdale fosse un vicino di Johnson solo a partire dal 1769 suggerisce che Hodge era vivo a quel tempo.\n ...[Hodge] che, quando veniva accarezzato dal suo padrone, calorosamente esprimeva la sua gratitudine, e mai mancava di ringraziare facendo le fusa, ogni volta che veniva accarezzata la sua nera pelliccia. \nL'animale immaginario \u00e8 ricordato da una statua in bronzo, inaugurata dal Sindaco della Citt\u00e0 di Londra nel 1997, collocata davanti alla casa di Johnson in Gough Square, Londra. La statua lo mostra accovacciato su un grosso volume, il famoso \"Dizionario\" di Johnson, e con un paio di gusci di ostrica, con un'iscrizione recita \"un gatto davvero bellissimo\"."}
{"id": "2919272", "revid": "1543377", "url": "https://it.wikipedia.org/wiki?curid=2919272", "title": "Kenneth Chenault", "text": "Biografia, Studi e Carriera.\nChenault \u00e8 cresciuto a Long Island, figlio di un dentista e igienista dentale . Ha frequentato la Waldorf School di Garden City.. Nel 1976 consegue la laurea in Legge presso la Harvard Law School.\nHa lavorato come avvocato associato presso lo studio legale Rogers &amp; Wells a New York City e come consulente per Bain &amp; Company.\nAmerican Express.\nEntrato in American Express nel 1981, divenne presidente e chief operating officer (COO) nel 1997. Nel 2001 assunse la carica di amministratore delegato di American Express, \u00e8 stato il terzo afro-americano della storia a diventare un CEO di una societ\u00e0 Fortune 500.\nAttualmente \u00e8 co-presidente della Business Roundtable e fa parte del consiglio di amministrazione IBM, \u00e8 inoltre membro del Council on Foreign Relations. Nel 1995, il magazine \"Ebony\" lo ha indicato come uno dei 50 \"living pioneers\" della comunit\u00e0 afro-americana. Chenault \u00e8 stato inserito nel 2002 nella Junior Achievement U.S. Business Hall of Fame.\nIl 18 Ottobre 2017, ha annunciato il suo pensionamento e quindi il rilascio della guida dell'azienda a partire dal 1 Febbraio 2018. Il suo successore designato \u00e8 Stephen J. Squeri, attuale vicepresidente del gruppo."}
{"id": "2919275", "revid": "110157", "url": "https://it.wikipedia.org/wiki?curid=2919275", "title": "Selbhorn", "text": "Il Selbhorn (2.655 ) \u00e8 una montagna delle Alpi di Berchtesgaden nelle Alpi Settentrionali Salisburghesi. Si trova nel Salisburghese (Austria).\n\u00c8 la montagna pi\u00f9 alta dello \"Steinernes Meer\"."}
{"id": "2919287", "revid": "287204", "url": "https://it.wikipedia.org/wiki?curid=2919287", "title": "Adorazione dei Magi (Botticelli Washington)", "text": "L'Adorazione dei Magi \u00e8 un dipinto a tempera su tavola (70x103 cm) di Sandro Botticelli, databile al 1482 circa, conservato ed esposto nella National Gallery of Art a Washington.\nStoria.\nL'opera viene in genere datata a subito dopo il rientro dell'artista da Roma dove aveva collaborato alla decorazione della Cappella Sistina. Nello sfondo si colgono infatti influssi dell'arte di Pietro Perugino, suo collega nell'impresa in Vaticano. Il dipinto fece la sua apparizione documentabile nel XVIII presso l'incisore Peralli, che disse di averlo acquistato da una collezione privata romana. Passato a Dominique Vivant Denon, che lo trasport\u00f2 a Parigi, venne venduto nel 1808 allo zar Alessandro I di Russia, che lo destin\u00f2 all'Ermitage. Nel 1931 fece parte del lotto di opere d'arte di altissimo pregio messe in vendita segretamente da Stalin e acquistate, tramite vari intermediari, da Andrew W. Mellon, definita la pi\u00f9 importante transazione d'arte del XX secolo. Con la collezione Mellon form\u00f2 poi il nucleo del nascente museo nazionale statunitense, fin dal 1937.\nDescrizione e stile.\nL'Adorazione di Washington mostra uno schema derivato dalla pi\u00f9 antica \"Adorazione dei Magi\" di Botticelli agli Uffizi (1475 circa), con la Sacra Famiglia al centro e i Magi coi rispettivi cortei disposti come due quinte laterali in prospettiva. La capanna \u00e8 un edificio classico in rovina, probabilmente ispirato al reale stato delle rovine di Roma antica nel XV secolo, ed altri brandelli di edifici compaiono sullo sfondo. I Magi si apprestano a rendere omaggio al bambino: due sono gi\u00e0 inginocchiati, un terzo, con ancora in testa la corona, sta a sinistra e inizia a piegarsi in segno di riverenza. Molto vario \u00e8 il corteo degli astanti, in cui si devono trovare, come consueto in Botticelli, anche molti ritratti di persone a lui contemporanee, che per\u00f2 non sono state identificate.\nA destra alcuni cavalieri attendono, coi cavalli che sembrano innervositi, infatti uno si raddrizza costringendo lo staffiere a un gesto concitato. Gli alti alberi dello sfondo e le dolci colline rimandano all'esempio del Rinascimento umbro.\nI gruppi di figure sono simmetricamente bilanciati e dominati da una cadenza di vuoti e pieni che \u00e8 meno scorrevole della tavola degli Uffizi. Le forme tendono a muoversi verso soluzioni pi\u00f9 espressionistiche che verranno ulteriormente sviluppate nelle opere successive."}
{"id": "2919288", "revid": "6923", "url": "https://it.wikipedia.org/wiki?curid=2919288", "title": "Anieliny", "text": ""}
{"id": "2919292", "revid": "2196166", "url": "https://it.wikipedia.org/wiki?curid=2919292", "title": "Museo dell'Immigrazione dello Stato di San Paolo", "text": "Il Museo dell'Immigrazione dello Stato di San Paolo (in portoghese \"Museu da Imigra\u00e7\u00e3o do Estado de S\u00e3o Paulo\") \u00e8 un museo situato nella citt\u00e0 di San Paolo, Brasile. Il museo custodisce la storia e il patrimonio degli immigrati nello Stato di San Paolo.\nSituato nella Mooca, un quartiere la cui storia \u00e8 strettamente associata all'arrivo di lavoratori italiani e delle loro famiglie nel XIX secolo, la sede del museo era un albergo costruito fra il 1886 ed il 1888, dove gli immigrati potevano essere ospitati per un periodo massimo di otto giorni prima di dirigersi alla loro destinazione finale in Brasile."}
{"id": "2919294", "revid": "644808", "url": "https://it.wikipedia.org/wiki?curid=2919294", "title": "Il gatto e la volpe (brano musicale)", "text": "Il gatto e la volpe \u00e8 un brano musicale composto e interpretato da Edoardo Bennato, pubblicato dall'etichetta discografica Ricordi come traccia dell'album \"Burattino senza fili\" nel 1977.\nIl testo.\nIl testo della canzone, cos\u00ec come l'album dal quale \u00e8 tratta, \u00e8 ispirato alla storia di Pinocchio. Il brano, in particolare, prende in esame il primo incontro di Pinocchio con il Gatto e la Volpe. I due personaggi di Collodi rappresentano chi cerca di sfruttare le persone, facendo leva sull'ingenuit\u00e0 e sulla fiducia mal riposta; con un preciso riferimento al mondo dello \"show business\", il gatto e la volpe richiamano due talent scout impegnati ad accattivarsi la simpatia e la fiducia di un artista alle prime armi, al fine di truffarlo.\nTraccia.\nTesti e musiche di Edoardo Bennato"}
{"id": "2919297", "revid": "726373", "url": "https://it.wikipedia.org/wiki?curid=2919297", "title": "Il sapiente di Darkover", "text": "Il sapiente di Darkover (\"Two to Conquer\", 1980) \u00e8 un romanzo ambientato sul pianeta Darkover, appartenente a una serie di volumi a met\u00e0 strada fra la fantascienza e il fantasy, scritto da Marion Zimmer Bradley e pubblicato per la prima volta in Italia nel 1991.\n\u00c8 uno dei romanzi appartenenti al \"Ciclo di Darkover\".\nTrama.\nL\"'Et\u00e0 dei Cento Regni\" sta per concludersi. Terrificanti armi magiche hanno devastato il mondo di Darkover, oramai pi\u00f9 simile a uno sterminato e desolato campo di battaglia che a un mondo con la sua storia e le sue leggi. Ma \u00e8 anche l'epoca di nuove idee e fermenti di pace, incarnati in un potente \"laranzu\", uno dei pi\u00f9 grandi Custodi di Darkover: Varzy della Torre di Neskaya, che tenta di unificare i cento piccoli regni in cui \u00e8 diviso il suo mondo in un Patto che far\u00e0 la storia del futuro pianeta Darkover."}
{"id": "2919302", "revid": "15", "url": "https://it.wikipedia.org/wiki?curid=2919302", "title": "G.722", "text": "Il G.722 \u00e8 un codec audio, approvato dall'ITU-T, che lavora ad una ampiezza di banda di 7kHz ed \u00e8 in grado di operare a 48, 56 e 64kbit/s. La data di approvazione risale al novembre del 1988. \nLa tecnologia del codec si basa su una sotto-banda ADPCM (SB-ADPCM).\nAltri codec audio ITU-T ad una ampiezza di banda di 7KHz includono il G.722.1 e il G.722.2. Questi codec non sono varianti del G.722 ma usano differenti compressioni brevettate. Il G.722.1 \u00e8 basato sui codec Siren ed offre una compressione ad un bit-rate minore. Un pi\u00f9 recente G.722.2, conosciuto anche come AMR-WB (\"Adaptive Multirate Wideband\"), si basa su ACELP e offre un bit-rate di compressione ancora minore, cos\u00ec come la capacit\u00e0 di adattarsi velocemente variando il livello di compressione non appena le condizioni di rete mutano. In questo caso, la banda \u00e8 automaticamente conservata quando la congestione della rete risulta alta. Quando la congestione ritorna a valori normali, una minor compressione ed una maggior qualit\u00e0 di bit-rate, vengono ripristinate."}
{"id": "2919303", "revid": "131358", "url": "https://it.wikipedia.org/wiki?curid=2919303", "title": "Ubuntu one", "text": ""}
{"id": "2919307", "revid": "123087277", "url": "https://it.wikipedia.org/wiki?curid=2919307", "title": "Deserto Dipinto (Stati Uniti d'America)", "text": "Il Deserto Dipinto (in inglese \"Painted Desert\") \u00e8 un'ecoregione desertica di calanchi degli Stati Uniti nei pressi dei Four Corners che corre dall'estremit\u00e0 orientale del Parco nazionale del Grand Canyon verso sud-est sino al Parco nazionale della foresta pietrificata. \u00c8 facilmente accessibile dalla parte settentrionale da quest'ultima area protetta. Tale deserto \u00e8 noto per i suoi colori brillanti e accesi, che comprendono non solo il rosso, comune anche in altre regioni americane, ma anche sfumature di arancione e giallo.\nStoria.\nIl Deserto Dipinto \u00e8 cos\u00ec chiamato per via di una spedizione guidata da Francisco V\u00e1zquez de Coronado nella sua ricerca del 1540 per trovare le Sette Citt\u00e0 di Cibola, che lui raggiunse quasi 100 km a est del Parco Nazionale della Foresta Pietrificata. Scoprendo che le citt\u00e0 non erano fatte d'oro, Coronado decise di avviare una spedizione per \"scoprire\" il fiume Colorado. Essendosi assai stupiti delle sfumature che il deserto da loro attraversato offriva ai loro occhi, decisero di rinominare l'area in \"El Desierto Pintado\" (\"Il deserto dipinto\").\nGran parte del deserto che rientra nel Parco della foresta pietrificata \u00e8 protetto, l'ecosistema \u00e8 ben preservato: gli spostamenti di mezzi motorizzati sono limitati. Sebbene il cuore del Painted Desert non sia facilmente raggiungibile, nel parco \u00e8 possibile partecipare ad escursioni sia di breve che di lunga durata tra le alture e le vallate. Il Deserto Dipinto prosegue verso nord nella Riserva Navajo, dove \u00e8 consentito circolare con fuoristrada.\nGeologia.\nIl deserto \u00e8 composto da faglie stratificate di siltite, argillite e shale di formazione Chinle del Triassico. Questi strati di roccia facilmente soggetti ad erosione sono perlopi\u00f9 formati da ferro e manganese, i due metalli che causano la cos\u00ec accesa colorazione dei pigmenti della regione. Sottili strati di roccia calcarea e piroclastica formano i mesa del deserto. Numerosi strati di silice e cenere vulcanica si sono verificati nel periodo Chinle e hanno contribuito a costituire e preservare la foresta fossile dell'area. L'erosione di questi strati ha portato poi alla formazione dei calanchi oggi visibili.\nVento, acqua ed erosione del suolo hanno e continuano a cambiare la fisionomia del paesaggio. Un assortimento di piante e animali fossili preistorici sono stati rinvenuti nella regione: le scoperte paleontologiche e storiche pi\u00f9 celebri riguardano tracce di dinosauri e prove della presenza di umani in epoche lontane.\nGeografia.\nIl deserto si estende dal Grand Canyon in direzione sud-est per circa 240 km fino ad Holbrook, dalla foresta pietrificata alla punta meridionale del Defiance Plateau. Il limite meridionale \u00e8 rappresentato poi dai fiumi Little Colorado e il suo affluente Puerco, mentre il limite settentrionale \u00e8 formato dalle propaggini meridionali dell'Altopiano del Colorado e dalla Black Mesa. La larghezza varia da 25 a 80 km e la superficie totale e l'altitudine varia da 1.370 a 1.980 m s.l.m.\nTra sud-ovest e sud si trova l'altopiano di Mogollon: sempre a meridione \u00e8 situata la Mogollon Rim, punto che segna il limite nord dello stato dell'Arizona.\nLa forte ombra pluviometrica del Mogollon Rim, ha contribuito a rendere desertico il clima (come da classificazione dei climi di K\u00f6ppen) della regione nota come \"Painted Desert\": l'escursione termica tra giorno e notte \u00e8 molto intensa (circa 20 gradi Celsius di differenza) in tutti i mesi dell'anno. Le estati sono calde e secche e gli inverni freddi, anche se praticamente senza neve. Le precipitazioni annuali sono le pi\u00f9 basse del nord dell'Arizona e in molti luoghi sono persino inferiori a quelle di Phoenix."}
{"id": "2919308", "revid": "1522738", "url": "https://it.wikipedia.org/wiki?curid=2919308", "title": "Blaze (Mortal Kombat)", "text": ""}
{"id": "2919311", "revid": "2121638", "url": "https://it.wikipedia.org/wiki?curid=2919311", "title": "Foxconn", "text": "Foxconn International Holdings Ltd (cinese tradizionale: \u5bcc\u58eb\u5eb7\u79d1\u6280\u96c6\u5718; cinese semplificato: \u5bcc\u58eb\u5eb7\u79d1\u6280\u96c6\u56e2; ) \u00e8 una azienda multinazionale taiwanese. \u00c8 la pi\u00f9 grande produttrice di componenti elettrici ed elettronici per gli OEM in tutto il mondo, e produce principalmente su contratto ad altre aziende tra le quali Amazon.com, Apple, Dell, HP, Microsoft, Motorola, Nintendo, Nokia (solo per il mercato cinese), HMD Global, Sony, BlackBerry e Xiaomi.\nStoria.\n\u00c8 stata fondata nel 1974 come produttore di prodotti di plastica (in particolare i connettori) per televisori, da Terry Gou, che resta il suo amministratore delegato. Nel 1980 apre linee di fabbricazione di connettori per personal computer. La societ\u00e0 ha aperto il suo primo impianto produttivo in Cina nel 1988, una fabbrica di Shenzhen che ora \u00e8 l'impianto pi\u00f9 grande, con pi\u00f9 di 330.000 dipendenti. A partire dal 1994, Foxconn ha acquistato vari centri di sviluppo negli Stati Uniti d'America e in Giappone.\nDal 2009 la Foxconn \u00e8 stata spesso tristemente citata sulle pagine di cronaca a causa di una serie di suicidi che hanno coinvolto i suoi dipendenti. Dall'inizio del 2010 ci sono stati 11 suicidi (quasi tutti compiuti gettandosi dai piani alti del palazzo in cui ha sede la societ\u00e0), 2 tentativi falliti e 16 suicidi sventati fra gli impiegati dell'azienda taiwanese che ha alle sue dipendenze oltre un milione di lavoratori. \u00c8 il pi\u00f9 alto numero di suicidi in un'azienda, causato dallo stress da iperlavoro e dalle cattive condizioni per i lavoratori.\nPer far fronte a tali problematiche la societ\u00e0 si \u00e8 anche rivolta al supporto di monaci buddisti.\nNel 2021 presenta il proprio marchio automobilistico Foxtron dedicato ai veicoli elettrici, con un crossover ed una berlina disegnata da Pininfarina.\nImpianti produttivi.\nFoxconn ha impianti produttivi in Asia, Europa e America Latina, dove assembla circa il 40 percento dei prodotti di elettronica di consumo del mondo.\nCina.\nFoxconn ha 13 impianti in nove citt\u00e0 cinesi, il numero pi\u00f9 alto rispetto a qualunque altro paese. La pi\u00f9 grande fabbrica al mondo della Foxconn si trova a Longhua, Shenzhen, dove centinaia di migliaia di lavoratori (diverse fonti indicano , e ) che sono impiegati nel Longhua Science &amp; Technology Park: un campus alle volte chiamato \"Foxconn City\" o \"iPod City\".\nQuesto campus copre circa 3 chilometri quadrati, e include 15 fabbriche, dormitori per i dipendenti, una piscina, una caserma dei pompieri, un network televisivo (Foxconn TV) e un centro commerciale completo di alimentari, banca, ristorante, libreria e ospedale.\nL'azienda ha fatto installare delle reti antisuicidi, perch\u00e9 troppi operai si sono lanciati dalla finestra per lo stress dovuto ai turni di lavoro massacranti. Nel 2016 Foxconn ha sostituito 60.000 dei 110.000 operai con dei robot in una delle sue fabbriche cinesi.\nEuropa.\nFoxconn ha fabbriche in Slovacchia e in Repubblica Ceca.\nMalesia.\nA partire dal 2011, Foxconn ha una fabbrica nello stato di Johor, a Kulaijaya, dove sta sviluppando un parco industriale che includer\u00e0 4 stabilimenti.\nMessico.\nFoxconn ha un impianto a San Jer\u00f3nimo nello stato di Chihuahua dove assembla computer e due impianti a Ju\u00e1rez una ex base di produzione di cellulari Motorola, e una fabbrica di set-top box acquisita da Cisco Systems. Nel paese inoltre la Foxconn produce televisori LCD.\nProdotti.\n\u00c8 il produttore di iPod, iPhone, iPad, PlayStation 2, PlayStation 3, PlayStation 5, PlayStation 4, PlayStation Vita, Wii, Nintendo 3DS, Xbox 360, Amazon Kindle, Televisori LCD Sony Bravia."}
{"id": "2919312", "revid": "504652", "url": "https://it.wikipedia.org/wiki?curid=2919312", "title": "Miracolo della fonte", "text": ""}
{"id": "2919316", "revid": "767487", "url": "https://it.wikipedia.org/wiki?curid=2919316", "title": "Florida spagnola", "text": "Per Florida spagnola si intende la colonia della Florida sotto dominazione spagnola, che era una provincia del vastissimo territorio del vicereame della Nuova Spagna. Sebbene non avesse delimitazioni ben definite, originariamente la Florida si estendeva a gran parte degli attuali Stati Uniti sudorientali, ovverosia comprendeva, oltre alla Florida stessa, anche le due Caroline, la Georgia e l'Alabama. La Spagna, per tutto il periodo coloniale, rivendic\u00f2 il possesso dell'area compresa tra la Florida e la Baia di Chesapeake, ma senza mai controllarla effettivamente. La Spagna, gi\u00e0 dal Cinquecento, si trov\u00f2 a fronteggiare, per il possesso di questi territori, le altre potenze europee, in modo particolare la Francia e l'Inghilterra.\nEsplorazione e colonizzazione.\nNel corso del Cinquecento gli spagnoli intrapresero molte esplorazioni ad ampio raggio, ma non riuscirono a controllare effettivamente una porzione di territorio vicino alla costa dell'attuale Florida e della Georgia meridionale. La Florida prese il nome da Juan Ponce de Le\u00f3n, il quale raggiunse il continente americano nel 1513 e la chiam\u00f2 credendola un'isola. In un secondo viaggio, nel 1521, Ponce de Le\u00f3n venne ferito a morte. Nel frattempo Estev\u00e3o Gomes, un portoghese che navigava sotto bandiera spagnola, arriv\u00f2 nel Maine e nella costa canadese e pot\u00e9 vedere Cape Cod nel 1524. Nel 1526 Lucas V\u00e1zquez de Ayll\u00f3n fond\u00f2 il primo insediamento negli attuali Stati Uniti, probabilmente a Sapelo Island, in Georgia. Questo insediamento non dur\u00f2 a molto per la cattiva pianificazione e per le condizioni meteorologiche avverse.\nNel 1526 la spedizione di P\u00e1nfilo de Narv\u00e1ez, formata da seicento uomini, riusc\u00ec ad esplorare l'interno della Florida e a navigare nella costa texana, ma fece naufragio e molti uomini perirono, tra cui lo stesso Narv\u00e1ez. Quattro sopravvissuti al naufragio, comandati da Alvar N\u00fa\u00f1ez Cabeza de Vaca, luogotenente e tesoriere di Narv\u00e1ez, i quali, per sopravvivere, vagarono per otto anni verso occidente, arrivando fino alla Baja California. Durante questo periodo Cabeza de Vaca e i suoi uomini vissero con varie trib\u00f9 amerindiane. Dopo il suo arrivo a Citt\u00e0 del Messico, Cabeza de Vaca scrisse, dopo il 1537, una relazione ufficiale diretta alla corona spagnola. La relazione, pubblicata nel 1542 con il titolo di \"Naufragios\" riporta le esperienze di Cabeza de Vaca.\nNel 1537 Hernando de Soto ebbe il permesso, dalla corona spagnola, anche se a proprie spese, di insediarsi e colonizzare la Florida. Nel maggio del 1539 la spedizione di de Soto, formata da 570 tra uomini e donne, arriv\u00f2 nell'attuale Tampa. Il percorso esatto della spedizione \u00e8 sconosciuto, ma \u00e8 certo che fu la prima a penetrare, in un viaggio impressionante, a fondo nel sudest dell'America Settentrionale attraverso gli attuali stati USA della Florida, della Georgia centrale, delle Caroline, del Tennessee, del Mississippi, dell'Alabama e dell'Arkansas. Nel maggio 1541 de Soto arriv\u00f2 fino al fiume Mississippi, battezzandolo col nome di \"Rio Grande de la Florida\". Continu\u00f2 le sue esplorazioni per un altro anno, seguendo il corso del Mississippi e probabilmente raggiungendo gli attuali stati del Texas e della Louisiana. Durante il viaggio, oltre la met\u00e0 degli uomini e delle donne della spedizione perirono per i pi\u00f9 svariati motivi; anche lo stesso de Soto si ammal\u00f2 e mor\u00ec nel 1542. Sebbene de Soto non riusc\u00ec a centrare il suo obiettivo di trovare tanta ricchezza, come quella accumulata con gli Incas, de Soto apr\u00ec il cammino per l'esplorazione e la colonizzazione spagnola nel Nordamerica.\nRivalit\u00e0 imperiali.\nPer contrastare gli interessi francesi in America, nel 1559 la Corona spagnola ordin\u00f2 a Trist\u00e1n de Luna y Arrellano di fondare un insediamento spagnolo a Pensacola, per\u00f2, durante la spedizione, la maggior parte delle navi venne distrutta da un uragano e dovette quindi ritornare a Citt\u00e0 del Messico caduto in disgrazia. Successivamente ci furono altri tentativi di colonizzazione, ma furono fermati da indigeni ostili o dagli attacchi francesi. Re Filippo II diede incarico a Pedro Men\u00e9ndez de Avil\u00e9s di fondare una colonia in Florida. Men\u00e9ndez de Avil\u00e9s fond\u00f2 San August\u00edn, il primo insediamento europeo permanente in Nordamerica. St. Augustine venne ripetutamente distrutta dalle potenze rivali, ma gli spagnoli la ricostruirono. Un altro obiettivo di Men\u00e9ndez de Avil\u00e9s fu quello di attaccare Fort Caroline, insediamento francese ugonotto fondato nel 1564 che poteva anche minacciare le navi spagnole colme di tesori. Men\u00e9ndez de Avil\u00e9s attacc\u00f2 la colonia francese, distrusse l'insediamento e imprigion\u00f2 gli abitanti.\nNel 1585-86 Sir Francis Drake fece una serie di incursioni contro diverse comunit\u00e0 spagnole della costa caraibica, tra cui San August\u00edn in Florida, che venne saccheggiata e distrutta. Agli inizi del Seicento anche gli inglesi iniziarono a creare insediamenti nella costa Atlantica del Nordamerica. Nel 1702 gli inglesi devastarono ancora una volta San August\u00edn e distrussero le missioni spagnole nella Florida settentrionale.\nIl drammatico viaggio di Ren\u00e9-Robert Cavelier, Sieur de La Salle seguendo la corrente del fiume Mississippi verso sud, fino ad arrivare alle foci. Questo immenso territorio, rivendicato dai francesi con il nome de \"La Louisiane\" diede le prime preoccupazioni alla Spagna. Prima di quel viaggio, l'area lungo la costa del Golfo del Messico era considerata esclusivamente territorio spagnolo. Cos\u00ec gli spagnoli intrapresero una serie di spedizioni nel Texas orientale alla ricerca degli arroccamenti francesi.\nProbabilmente La Salle fece costruire Fort St. Louis in Texas, ma venne distrutto dalla trib\u00f9 indigena dei Karankawa. Nel 1689 una spedizione spagnola riport\u00f2 che aveva trovato i resti del forte e aveva salvato cinque bambini francesi (quattro fratelli e una sorella) da una trib\u00f9 amerindiana delle vicinanze.\nAgli inizi del Settecento la Francia fond\u00f2 alcuni insediamenti lungo la costa del Golfo, a Mobile, Biloxi e, soprattutto, a \"la Nouvelle Orl\u00e9ans\", in modo da rinforzare le sue pretese originarie. Quando nell'agosto del 1717 la francese \"Compagnie des Indes\" assunse pieno controllo sulla Louisiana, la Spagna sent\u00ec sempre di pi\u00f9 minacciato il suo avamposto di Pensacola in Florida e dal suo punto di vista i francesi violavano il territorio spagnolo e minacciavano direttamente il Messico. Dopo lo scoppio della guerra tra Francia e Spagna nel gennaio 1719 conseguente alle ambizioni del re di Spagna Filippo V in Italia, una spedizione francese, partendo dall'Ile Dauphin (a sud di La Mobile) si impossess\u00f2 di Pensacola nel maggio 1719. Nell'agosto dello stesso anno, gli spagnoli tentarono un contrattacco con un'imponente forza navale proveniente da La Havana, ma fallirono. Nel 1722 i francesi si decisero, anche se con riluttanza, a restituire Pensacola alla Spagna, come parte di uno scambio diplomatico in cui Francia, Paesi Bassi, Gran Bretagna e Sacro Romano Impero fecero parte nella Quadruplice alleanza. Quindi la Francia e la Spagna si accordarono sul rispetto e la protezione delle rispettive colonie nel mondo, ma, nonostante questo riavvicinamento diplomatico, le due potenze continuarono a diffidare l'una dall'altra nei decenni successivi.\nNel 1762 la Francia cedette la Louisiana alla Spagna, che a sua volta cedette quasi tutta la Florida alla Gran Bretagna, come interscambio della pi\u00f9 preziosa Havana, conquistata dagli inglesi durante la guerra dei Sette anni. Durante la Guerra d'Indipendenza, gli spagnoli lottarono a fianco degli americani e con le vittorie di Bernardo de G\u00e1lvez a La Mobile e a Pensacola, la Spagna riusc\u00ec a scacciare gli inglesi dalla Florida. Per\u00f2 la rapida crescita degli Stati Uniti rese nuovamente precaria la presenza spagnola in Florida. Cos\u00ec all'inizio dell'Ottocento, la Spagna controllava effettivamente nella Florida occidentale solo l'area di Pensacola. Nel 1821 Andrew Jackson accett\u00f2 formalmente la cessione spagnola della Florida agli Stati Uniti.\nLe missioni francescane.\nI francescani spagnoli, e anche altri missionari, familiarizzarono con i popoli indigeni della regione, che comprendevano i Timuc\u00faa, i Calusa e gli Apalache. Francisco de Pareja, un frate francescano che, nel Seicento, lavor\u00f2 per molto tempo in Georgia e nella missione di San Agust\u00edn, compil\u00f2 e pubblic\u00f2 dei catechismi e degli studi linguistici sulla lingua dei Timuc\u00faa con l'obiettivo di introdurre gli indigeni alla cultura spagnola e alla fede cattolica. Gi\u00e0 prima dell'anno 1675 gli spagnoli organizzarono il territorio della Florida in quattro missioni, definite \"province\". In queste province gli indigeni, oltre a cacciare e pescare, coltivavano mais, legumi e altri cereali."}
{"id": "2919327", "revid": "1728", "url": "https://it.wikipedia.org/wiki?curid=2919327", "title": "Jean Michelis", "text": ""}
{"id": "2919329", "revid": "697352", "url": "https://it.wikipedia.org/wiki?curid=2919329", "title": "Libro d'Ore", "text": ""}
{"id": "2919330", "revid": "419630", "url": "https://it.wikipedia.org/wiki?curid=2919330", "title": "Codice di Manu", "text": ""}
{"id": "2919332", "revid": "181699", "url": "https://it.wikipedia.org/wiki?curid=2919332", "title": "Gentile di Ripatransone", "text": ""}
{"id": "2919337", "revid": "31610853", "url": "https://it.wikipedia.org/wiki?curid=2919337", "title": "Medio-Oriente", "text": ""}
{"id": "2919340", "revid": "339392", "url": "https://it.wikipedia.org/wiki?curid=2919340", "title": "Marchio della bestia", "text": ""}
{"id": "2919342", "revid": "161374", "url": "https://it.wikipedia.org/wiki?curid=2919342", "title": "Great Seal degli Stati Uniti", "text": ""}
{"id": "2919348", "revid": "71433", "url": "https://it.wikipedia.org/wiki?curid=2919348", "title": "Giuliano Palma &amp; The Bluebeaters", "text": ""}
{"id": "2919350", "revid": "306856", "url": "https://it.wikipedia.org/wiki?curid=2919350", "title": "Neopurismo", "text": "Secondo il linguista Bruno Migliorini che coni\u00f2 il termine partendo dal purismo, il neopurismo \u00e8 la\n\"\u00abtendenza ad escludere dalla lingua quelle voci straniere e quei neologismi che siano in contrasto con la struttura della lingua, favorendo, invece, i neologismi necessari e ben foggiati: si tratta di un tentativo di applicazione degli insegnamenti della linguistica a un moderato purismo\u00bb\".\nNella prima met\u00e0 del '900 la lingua italiana aveva iniziato il processo che la portava da lingua prevalentemente scritta usata da persone di cultura a lingua quotidiana.\nEssa non era ancora diffusa per molte fasce della popolazione, ma proprio con l'uso quotidiano si sentiva la carenza di alcuni termini presenti invece in altre lingue, quindi si cerc\u00f2 di pensare a delle soluzioni da adottare, avendo come scelta l'uso dei termini italiani anche se letterari, la creazione dei neologismi o calchi stranieri, oppure il prestito di parole straniere. Sul comportamento da tenere di fronte ai forestierismi (all'epoca soprattutto francesi) c'era chi proponeva una linea purista, mentre altri credevano pi\u00f9 comodo la loro introduzione, considerata anche elegante.\nIl neopurismo quindi si poneva come una via di mezzo tra l'esclusione assoluta di ogni forestierismo e neologismo a favore dell'uso di termini italiani anche se arcaici, e l'inclusione selvaggia di nuove parole. I termini da favorire erano i neologismi, ma questi devono essere in armonia con la lingua italiana e la sua struttura. Ad esempio Bruno Migliorini stesso propose il termine \"regista\" calco del termine \"regisseur\", allora usato anche in italiano.\nCon il fascismo ci fu una limitazione forzata di forestierismi, e di conseguenza questo all'inizio favor\u00ec correnti puriste e neopuriste, ma alla caduta del regime le mise in cattiva luce, nonostante queste si fossero sviluppate indipendentemente dal fascismo e come risposta ai problemi dell'uso della \"nuova\" lingua nella vita quotidiana al posto dei dialetti. Bruno Migliorini fu tra l'altro il presidente dell'Accademia della Crusca, scrisse molto sulla lingua italiana ed \u00e8 tuttora ricordato come uno dei pi\u00f9 noti linguisti italiani del Novecento."}
{"id": "2919351", "revid": "123184744", "url": "https://it.wikipedia.org/wiki?curid=2919351", "title": "L'esilio di Sharra", "text": "L'esilio di Sharra (\"Sharra's Exile\") \u00e8 un romanzo del 1981 ambientato sul pianeta Darkover, a met\u00e0 fra la fantascienza e il fantasy, scritto da Marion Zimmer Bradley e pubblicato per la prima volta in Italia nel 1983 dalla casa Editrice Nord.\n\u00c8 uno dei romanzi appartenenti al ciclo di Darkover ed \u00e8 una versione ampliata del romanzo \"La spada di Aldones\". Gli eventi qui narrati iniziano mesi prima rispetto agli stessi eventi presenti ne \"La spada di Aldones\".\nTrama.\nDopo aver risvegliato la potente \"matrice di Sharra\" (gli eventi che narrano del suo risveglio sono presenti nel romanzo \"L'erede di Hastur\"), raffigurata nelle inquietanti fattezze di una dea di fuoco incatenata e furente, Lew Alton abbandona Darkover portando con s\u00e9 in un esilio volontario la matrice stessa. Assieme al padre, ultimi due eredi del Dominio degli Alton, viaggiano per le galassie della Federazione Terrestre, esiliati su mondi lontani, diversi e per loro alieni.\nMa il tormento sconvolge l'animo di Lew, rimasto ferito e menomato dopo il risveglio di Sharra, solo e senza pi\u00f9 amici. Un'ombra cala sul suo cuore e nella sua mente. Una delle pagine pi\u00f9 buie del pianeta Darkover sta per essere scritta.\nInfatti, ben presto antichi rancori e faide tornano a insanguinare il Dominio degli Alton, e Lew sar\u00e0 costretto a tornare sul suo pianeta d'origine per affrontare i fantasmi del suo passato. L'uomo chiamato Kadarin, ombroso e insondabile, e la sua diabolica compagna, Thyra.\nNote.\nCome gi\u00e0 era successo nel romanzo L'erede di Hastur, nell\"'esilio di Sharra\", suo proseguimento (assieme i due romanzi formano un mini-ciclo interno alla serie), ritroviamo la voce narrante di Lew.\nIl libro \u00e8 diviso infatti in capitoli che seguono prima la vicenda di \"Regis Hastur\", narrata in terza persona, intervallati a una narrazione in prima persona che ci racconta con un maggiore coinvolgimento emotivo gli eventi che riguardano \"Lew Alton\"."}
{"id": "2919358", "revid": "305330", "url": "https://it.wikipedia.org/wiki?curid=2919358", "title": "Figlio di Cincinnato", "text": ""}
{"id": "2919365", "revid": "101175", "url": "https://it.wikipedia.org/wiki?curid=2919365", "title": "Gran Premio di Monza Superbike 2009", "text": ""}
{"id": "2919367", "revid": "36426", "url": "https://it.wikipedia.org/wiki?curid=2919367", "title": "Herbert P. Horne", "text": ""}
{"id": "2919368", "revid": "6923", "url": "https://it.wikipedia.org/wiki?curid=2919368", "title": "Gran Premio di Misano Superbike 2009", "text": ""}
{"id": "2919369", "revid": "486946", "url": "https://it.wikipedia.org/wiki?curid=2919369", "title": "Regio corpo truppe coloniali", "text": ""}
{"id": "2919372", "revid": "33689", "url": "https://it.wikipedia.org/wiki?curid=2919372", "title": "Giorno del ringraziamento", "text": "Il Giorno del ringraziamento (\"Thanksgiving Day\" in inglese), o pi\u00f9 semplicemente \"il Ringraziamento\", \u00e8 una festa di origine cristiana osservata negli Stati Uniti d'America (il quarto gioved\u00ec di novembre), in Canada (il secondo luned\u00ec di ottobre), a Panama, a Grenada, a Saint Lucia e in Liberia in segno di gratitudine verso Dio per il raccolto e per quanto ricevuto durante l'anno trascorso.\nStoria.\nIl Giorno del ringraziamento \u00e8 una festa di origine religiosa nata in seno alla tradizione della chiesa cristiana protestante, risalente a una celebrazione avvenuta nel 1621 e ripetuta in modo pi\u00f9 documentato nel 1623. Quando fu effettuato il raccolto nel novembre 1623, William Bradford, Governatore della Colonia fondata dai Padri Pellegrini a Plymouth, nel Massachusetts, emise l'ordine:\nAll'inizio del diciassettesimo secolo, i Padri Pellegrini, perseguitati in patria per la loro adesione ad un cristianesimo rigorosamente calvinista, decisero di abbandonare l'Inghilterra e andare nel Nuovo Mondo, l'attuale America del Nord: nel 1620, 102 pionieri (52 uomini, 18 donne e 32 bambini) si imbarcarono sulla Mayflower e arrivarono sulle coste americane dopo un duro viaggio attraverso l'oceano Atlantico; durante il viaggio molti si ammalarono e alcuni morirono.\nQuando arrivarono, con l'inverno ormai alle porte, si trovarono di fronte a un territorio selvatico e inospitale, fino ad allora abitato solo da nativi americani. I Pellegrini avevano portato dall'Inghilterra dei semi di vari prodotti che si coltivavano in patria e li seminarono nella terra dei nuovi territori. Per la natura del terreno e per il clima, la semina non produsse i frutti necessari al sostentamento della popolazione, per cui quasi la met\u00e0 di loro non sopravvisse al rigido inverno. Questa situazione rischiava di riproporsi anche l'anno successivo se non fossero intervenuti i nativi americani, che indicarono ai nuovi arrivati quali prodotti coltivare e quali animali allevare, nella fattispecie il granoturco e i tacchini.\nDopo il duro lavoro degli inizi, i Pellegrini indissero un giorno di ringraziamento a Dio per l'abbondanza ricevuta e per celebrare il successo del primo raccolto. I coloni invitarono alla festa anche gli indigeni, grazie ai quali avevano potuto superare le iniziali difficolt\u00e0 di adattamento ai nuovi territori, gettando le basi per un futuro prospero e ricco di ambiziosi traguardi. Nel men\u00f9 di quel primo Ringraziamento americano ci furono pietanze che divennero tradizione per le feste \u2014 in particolare il tacchino e la zucca \u2014 insieme con altre carni bianche, carne di cervo, ostriche, molluschi, pesci, torte di cereali, frutta secca, noccioline e caramelle.\nIl 29 giugno 1676 Edward Rawson redasse una proclamazione ufficiale di \"Thanksgiving\" per conto del governatore della contea di Charlestown, in Massachusetts, che aveva deciso di indire un giorno di ringraziamento per la buona sorte di cui godeva la comunit\u00e0 e per celebrare la vittoria contro gli \u00abindigeni pagani\u00bb, cio\u00e8 gli stessi nativi americani che avevano accolto e condiviso il territorio con Bradford e gli altri fondatori della colonia di Plymouth.\nNei secoli successivi la tradizione del \"Thanksgiving\" si estese a tutto il Paese. Le tredici colonie (i primi stati americani) non celebrarono contemporaneamente il Giorno del ringraziamento fino all'ottobre del 1777, quando ne fu indetto uno per festeggiare la vittoria contro gli inglesi a Saratoga nella guerra d'indipendenza. Fu George Washington, il primo presidente degli Stati Uniti d'America, a dichiarare la festa per tutti gli stati nel 1789 proclamando una giornata nazionale di ringraziamento. Molti risero dell'idea, a cominciare da Thomas Jefferson, che da presidente non vi diede alcun seguito.\nAlla met\u00e0 del XIX secolo il \"Thanksgiving\" era diffuso nella maggior parte del territorio americano e osservato da tutti gli strati sociali, dai ricchi ai meno abbienti.\nI discorsi ufficiali.\nIl Congresso delle colonie ribelli alla Corona d'Inghilterra fece una prima Proclamazione nazionale di Thanksgiving nel novembre 1777, in piena guerra d'indipendenza americana. Una seconda Proclamazione fu emessa nel 1791. Nei primi trent'anni di vita della Costituzione, furono sei i discorsi solenni pronunciati dai vari Presidenti degli Stati Uniti in occasione della Festa del ringraziamento. George Washington ne fece due, John Adams due, Thomas Jefferson nessuno e James Madison due. Fra il 1815 e il 1861 non ve ne furono pi\u00f9 ma, iniziata la guerra civile, Abramo Lincoln ne fece una per il Thanksgiving del 1862 e un'altra l'anno dopo. Dopo di lui tutti i Presidenti hanno sempre tenuto un discorso solenne per il Thanksgiving di ogni singolo anno.\nProclami di James Madison.\nVi ritorn\u00f2 James Madison nel 1814, su richiesta delle due Camere del Congresso degli Stati Uniti, che in una risoluzione congiunta comunicavano il desiderio, dati i tempi di calamit\u00e0 (la guerra del 1812 con l'Inghilterra), di far osservare al popolo \u201cun giorno di umiliazione pubblica e digiuno e di preghiera a Dio Onnipotente per la sicurezza e il benessere di questi Stati\u201d.\nProclami di Abramo Lincoln.\nLa tradizione interrotta fu ripresa nel 1862 e nel 1863 durante la presidenza di Abramo Lincoln, il quale colloc\u00f2 la festa nel calendario al quarto gioved\u00ec di novembre, data che da quel momento \u00e8 rimasta sempre uguale. Nessuno dei presidenti in carica dai tempi di Lincoln ha pi\u00f9 omesso di emettere il proclama annuale di ringraziamento.\nDietro la decisione del presidente di riprendere la tradizione dei proclami ufficiali interrotta dopo Madison ci fu la scrittrice Sarah Josepha Hale, una delle donne pi\u00f9 importanti, bench\u00e9 poco riconosciuta, della storia americana, la quale influenz\u00f2 il presidente a proclamare ufficialmente un giorno di ringraziamento, convinta che osservarlo avrebbe unito il Paese e lo avrebbe riappacificato, durante il periodo difficile della Guerra di Secessione. Nel 1941, infine, il Congresso degli Stati Uniti la proclam\u00f2 festa legale.\nLa Proclamazione di ringraziamento del 1863 diceva:\nCritiche.\nLe due studiose nordamericane Judy Dow e Beverly Slapin si spingono a domandarsi se l'elaborazione del mito - cos\u00ec dicono - del Thanksgiving non serva innanzitutto a respingere i sensi di colpa dell'uomo bianco per aver sottratto il continente ai nativi americani. I sostenitori della festa, tuttavia, ritengono che essa rappresenti comunque un messaggio positivo per il futuro, nonostante la massiccia manipolazione dei dati storici.\nLa tradizione.\nLa grazia presidenziale.\nAlcuni giorni prima del Giorno del ringraziamento, alla Casa Bianca, si svolge la tradizionale cerimonia in cui il Presidente concede la grazia a due tacchini, nota come \"National Thanksgiving Turkey Presentation\". Risale al 1963 e ne fu artefice John Fitzgerald Kennedy, che scelse di non cucinare il tradizionale tacchino donato al Presidente dalla National Turkey Federation fin dal 1947.\nSi \u00e8 a lungo ritenuto che fosse stato il presidente Harry Truman a dar vita alla tradizione, ma gli storici della Truman Library non sono riusciti a trovare alcuna prova che lo dimostrasse.\nDal 1989 uno dei tacchini graziati apre la parata sulla Main Street di Disneyland, poi entrambi vengono trasferiti nel ranch di Frontierland, nel parco stesso. Nonostante alla parata partecipi solo uno, ne vengono graziati due nell'eventualit\u00e0 che uno dei due non riesca ad arrivare vivo alla parata.\nA partire dal 2005 il trasferimento da Washington a Los Angeles avviene con un volo di prima classe della United Airlines.\nA partire dal 2003 i cittadini americani sono invitati a scegliere il nome dei tacchini votando sul sito della Casa Bianca: dopo il primo sondaggio furono battezzati \"Stars\" e \"Stripes\" (Stelle e Strisce, nome che indica la bandiera statunitense), negli anni successivi \"Biscuit\" e \"Gravy\" (2004), \"Marshmallow\" e \"Yam\" (2005), \"Flyer\" e \"Fryer\" (2006), \"May\" e \"Flower\" (2007), \"Pumpkin\" e \"Pecan\" (2008), \"Courage\" e \"Carolina\" (2009), \"Apple\" e \"Cider\" (2010), \"Cobbler\" e \"Gobbler\" (2012), \"Popcorn\" e \"Caramel\" (2013), \"Mac\" e \"Cheese\" (2014), \"Honest\" e \"Abe\" (2015), \"Tater\" e \"Tot\" (2016), \"Drumstick\" e \"Wishbone\" (2017), \"Peas\" e \"Carrots\" (2018), \"Bread\" e \"Butter\" (2019), \"Corn\" e \"Cob\" (2020), \"Peanut Butter\" e \"Jelly\" (2021).\nIl pranzo.\nLa festa \u00e8 molto sentita dagli statunitensi, i quali la celebrano preparando pranzi elaborati, il cui piatto principale \u00e8 il classico tacchino, che viene offerto anche ai vicini di casa e alle persone meno fortunate. Solo negli Stati Uniti, pi\u00f9 di 40 milioni di tacchini sono consumati durante il weekend festivo ogni anno.\nI tipi di condimento del tacchino sono:\nTipica del pranzo del Thanksgiving \u00e8 anche la salsa di ossicocco (\"mirtillo palustre\" o \"cranberry\"), fatta con bacche fresche o congelate. Un altro piatto tradizionale di questa festivit\u00e0 sono per molti le patate dolci, unite a zucchero, spezie e burro, lo yam, o anche la torta di zucca, secondo la tradizione si mangiano anche biscotti fatti in casa.\nBlack Friday.\nStrettamente collegato al Thanksgiving day \u00e8 nella tradizione americana il Black Friday, ossia il venerd\u00ec successivo, che d\u00e0 inizio negli USA alla stagione dello shopping natalizio visto che nei giorni di festa i negozi sono chiusi e solitamente alla riapertura presentano grandi sconti.\nCelebrazioni.\nNel giorno del ringraziamento, in tutte le citt\u00e0 americane si svolgono parate con carri allegorici e festeggiamenti di ogni tipo, con dei giganteschi pupazzi gonfiati che fanno il giro delle citt\u00e0. Il Presidente degli Stati Uniti \u00e8 solito celebrare il giorno di festa mangiando con i soldati. Il giorno del ringraziamento viene festeggiato anche nello stato libero associato di Porto Rico.\nNei media.\nTra i principali film attinenti al Giorno del ringraziamento, \"Pocahontas\" (1995) della Disney, \"A Charlie Brown Thanksgiving\" (1972), \"Winnie the Pooh - Seasons of Giving\" (2003), \"Mouse on the Mayflower\" cortometraggio in b/n (1993), \"Schegge di April\" con Katie Holmes diretto da Peter Hedges (2003), il drammatico \"The New World - Il nuovo mondo\" diretto da Terrence Malick con Colin Farrell e Q\u2019Orianka Kilcher (2006), \"Hannah e le sue sorelle\" di Woody Allen con Carrie Fisher e Michael Caine (1986), \"Un biglietto in due\" con Steve Martin e John Candy (1987), \"Piccolo orfano\" di William Hanna e Joseph Barbera (1949), \"A casa per le vacanze\", diretto da Jodie Foster (1995), e infine \" Free Birds - Tacchini in fuga\" diretto da Jimmy Hayward (2013).\nA questi si pu\u00f2 aggiungere una gran quantit\u00e0 di puntate tematiche nelle serie televisive statunitensi. Resta da menzionare il film del 1993 \"La famiglia Addams 2\", dove a un campeggio i bambini sono obbligati a mettere in scena una rappresentazione del Giorno del ringraziamento, che Mercoled\u00ec allestir\u00e0 in maniera del tutto alternativa."}
{"id": "2919374", "revid": "322321", "url": "https://it.wikipedia.org/wiki?curid=2919374", "title": "Beno\u00eet di Montferrand", "text": "\u00c8 stato vescovo di Coutances dal 1470 al 1476 e vescovo di Losanna dal 1476 fino alla sua morte.\nBiografia.\nBeno\u00eet proveniva da una nobile famiglia della Bugey, era il figlio di Pierre, signore di Montferrand. Era un antoniano, studi\u00f2 a Parigi e nel 1460 fu indicato per la prima volta abate di Sant'Antonio di Vienne.\nDal 1470 al 1476 fu vescovo di Coutances e il 15 luglio 1476 trasferito da papa Sisto IV a Losanna in sostituzione del nipote Giuliano della Rovere, che a sua volta lo sostitu\u00ec a Coutances.\nNel 1478 divenne anche abate commendatario di Lutry.\nNel 1481 i cittadini di Losanna elessero, contro la volont\u00e0 del vescovo, un consiglio. Ci fu un morto nel gennaio del 1482, e a causa di ci\u00f2 ci fu una sommossa e alcune case furono saccheggiate, tra cui due di canonici. Segu\u00ec uno scontro di competenze per chi dovesse punire i colpevoli, tra il vescovo e il capitolo. La sollevazione si allarg\u00f2 e ci furono ulteriori saccheggi. I cittadini si rivolsero per chiedere giustizia addirittura all'imperatore. Il duca di Savoia fu incaricato, in qualit\u00e0 di vicario temporale, di giudicare la cosa e condann\u00f2 il vescovo al pagamento di una multa che il vescovo si rifiut\u00f2 di pagare.\nPer trattare con la citt\u00e0 di Losanna che era in lotta per l'indipendenza ed era sostenuta dal ducato di Savoia, cerc\u00f2 il sostegno di Berna e di Friburgo. La situazione si ricompose solo nel 1473."}
{"id": "2919376", "revid": "101175", "url": "https://it.wikipedia.org/wiki?curid=2919376", "title": "Gran Premio di superbike del Qatar 2008", "text": ""}
{"id": "2919378", "revid": "101175", "url": "https://it.wikipedia.org/wiki?curid=2919378", "title": "Gran Premio di superbike d'Australia 2008", "text": ""}
{"id": "2919381", "revid": "122582064", "url": "https://it.wikipedia.org/wiki?curid=2919381", "title": "Giuseppe Marchetti Tricamo", "text": "Vita.\nNegli anni giovanili \u00e8 stato presidente dei \u00abCentri universitari d'iniziativa europea\u00bb (aderenti al Movimento Europeo), cosegratario nazionale della Federazione giovanile repubblicana e segretario generale del movimento Mezzogiorno giovani.\nAlla fine degli anni '70 \u00e8 stato, per alcuni numeri, direttore responsabile della \"Voce Repubblicana\" (direttore politico Oddo Biasini) e successivamente de \"L'Informatore repubblicano\" (direttore politico Giovanni Spadolini).\n\u00c8 docente presso la Facolt\u00e0 di Scienze della comunicazione della Sapienza - Universit\u00e0 di Roma. Alla storia dell'editoria ha dedicato il libro \"La fabbrica delle emozioni\". \n\u00c8 stato dirigente Rai, dirigente di Rai Notte, direttore di Rai Eri e delle riviste \"Nuova Civilt\u00e0 delle macchine\" e \"Nuova Rivista musicale italiana\". Ha diretto per tredici anni, dalla fondazione al 2018 \"Leggere:tutti\".\nOpere.\nGiuseppe Marchetti Tricamo \u00e8 coautore dei libri: "}
{"id": "2919388", "revid": "184755", "url": "https://it.wikipedia.org/wiki?curid=2919388", "title": "Gianni Maritati", "text": "Biografia.\nGiornalista professionista dal 1991, dopo aver lavorato alcuni anni alla Radio Vaticana, dal 1993 \u00e8 al Tg1 della Rai, dov'\u00e8 vice caporedattore nella Redazione cultura e spettacoli. \u00c8 stato conduttore della rubrica \"Prime\" (su cinema e teatro) e inviato al Festival internazionale \"Cartoons on the Bay\" e al Festival di Sanremo, edizione 2013.\nHa curato la pubblicazione del romanzo di Grazia Deledda \"La danza della collana\" (Avagliano Editore, Roma 2009), scrivendo la prefazione all'opera pi\u00f9 una postfazione dedicata ai racconti e ai romanzi della scrittrice che hanno ispirato film e sceneggiati tv. \u00c8 autore di due atti unici d'ispirazione biblica: \"Nel ventre della verit\u00e0. La parabola del profeta Giona\" (Elledici, Torino 1988) e \"L'altra met\u00e0 di Dio. La parabola di Rut e Noemi\" (Elledici, Torino 1990). Ne ha scritto un terzo, ispirato al Libro di Tobia (\"Il filo e la presenza\"), inedito, poi tutti e tre confluiti in \"Palcoscenico Bibbia\".\n\u00c8 coautore dei seguenti libri: \"Clemente Riva. Vescovo del dialogo\" (Edizioni Rosminiane, Stresa, 2000), \"Storia ed Arte del litorale romano attraverso i secoli\" (Publidea95, Ostia, 2000), \"Le storie di Narnia. Guida al film \"Il leone, la strega e l'armadio\"\" (Ancora, Milano, 2005), \"Giovanni Muzi. Apostolo della Misericordia\" (Citt\u00e0 Nuova, Roma, 2008). Ha contribuito al volume collettivo \"Luigi Magni. L'altra storia\" (Archivi del '900, Roma, 2008). Ha curato la raccolta \"La nostra Africa: breve guida cinematografica con 35 schede di film\", apparsa in appendice al racconto di Paolo Aragona \"Il sorriso del cuore\" (Newton Compton Editori, Roma, 2006).\nHa realizzato la vhs \"Radice Santa. Il dialogo fra ebrei e cristiani\", pubblicata dall'Audiovideo Messaggero di S. Antonio, con interviste al vescovo rosminiano Clemente Riva e al rabbino Elio Toaff. Collabora con diverse testate giornalistiche. Organizza e modera convegni, conferenze stampa, presentazioni di libri e incontri culturali. Fa parte della giuria del \"Premio Roma\", dedicato alla narrativa italiana e straniera e alla saggistica, ed \u00e8 stato presidente della giuria (sezione letteratura) del \"Premio Massimo Di Somma\", ad Ostia Lido. Fa parte anche del comitato scientifico delle riviste \"Cultura e dintorni\" e \"Lazio ieri e oggi\".\nNel 2009 ha lanciato la proposta di intitolare una strada, una piazza o un parco di Ostia Lido, alla memoria di monsignor Clemente Riva, religioso rosminiano, vescovo ausiliare di Roma per il settore sud dal 1975 al 1998. La proposta si \u00e8 concretizzata il 4 luglio 2011, con la cerimonia di intitolazione del Parco \"Clemente Riva\", un'area verde recuperata e tutelata dai volontari del Comitato di quartiere Ostia Nord.\nRiconoscimenti.\nTesti poetici, giornalistici e saggistici dell'autore hanno avuto riconoscimenti: Premio di poesia religiosa di Alcamo, Premio Citt\u00e0 di Chiusi, Premio Via di Ripetta e Premio Roma. Nel 2017 \u00e8 tra i vincitori del Premio Prata."}
{"id": "2919390", "revid": "237256", "url": "https://it.wikipedia.org/wiki?curid=2919390", "title": "Casato Jngling", "text": ""}
{"id": "2919398", "revid": "31611537", "url": "https://it.wikipedia.org/wiki?curid=2919398", "title": "Repubblica Federativa Democratica di Transcaucasia", "text": ""}
{"id": "2919402", "revid": "36426", "url": "https://it.wikipedia.org/wiki?curid=2919402", "title": "Madonna della melagrana (Lorenzo di Credi)", "text": ""}
{"id": "2919404", "revid": "31611567", "url": "https://it.wikipedia.org/wiki?curid=2919404", "title": "Impero di Tamerlano", "text": ""}
{"id": "2919405", "revid": "36426", "url": "https://it.wikipedia.org/wiki?curid=2919405", "title": "Madonna della melagrana (Botticelli)", "text": ""}
{"id": "2919408", "revid": "31611629", "url": "https://it.wikipedia.org/wiki?curid=2919408", "title": "Ardebil", "text": ""}
{"id": "2919410", "revid": "271907", "url": "https://it.wikipedia.org/wiki?curid=2919410", "title": "Repubblica Democratica dell'Azerbaigian", "text": ""}
{"id": "2919411", "revid": "682118", "url": "https://it.wikipedia.org/wiki?curid=2919411", "title": "Ardabil (disambigua)", "text": "Ardabil o Ardebil"}
{"id": "2919412", "revid": "599013", "url": "https://it.wikipedia.org/wiki?curid=2919412", "title": "Iv\u00e1n Olivares", "text": ""}
{"id": "2919413", "revid": "287204", "url": "https://it.wikipedia.org/wiki?curid=2919413", "title": "Ivan Olivares", "text": ""}
{"id": "2919414", "revid": "300067", "url": "https://it.wikipedia.org/wiki?curid=2919414", "title": "Iv\u00e1n Olivares Alv\u00e1rez", "text": ""}
{"id": "2919416", "revid": "287204", "url": "https://it.wikipedia.org/wiki?curid=2919416", "title": "Ivan Olivares Alvarez", "text": ""}
{"id": "2919419", "revid": "288300", "url": "https://it.wikipedia.org/wiki?curid=2919419", "title": "David Vernon Watson", "text": ""}
{"id": "2919420", "revid": "288300", "url": "https://it.wikipedia.org/wiki?curid=2919420", "title": "David Edward Johnson", "text": ""}
{"id": "2919426", "revid": "31611804", "url": "https://it.wikipedia.org/wiki?curid=2919426", "title": "Sutovsky", "text": ""}
{"id": "2919428", "revid": "288300", "url": "https://it.wikipedia.org/wiki?curid=2919428", "title": "Trevor John Cherry", "text": ""}
{"id": "2919429", "revid": "71433", "url": "https://it.wikipedia.org/wiki?curid=2919429", "title": "Scuola di Streghe", "text": ""}
{"id": "2919430", "revid": "287204", "url": "https://it.wikipedia.org/wiki?curid=2919430", "title": "La donna del falco", "text": "La donna del Falco (\"Hawkmistress!\") \u00e8 un romanzo fantasy-fantascientifico del 1982 scritto da Marion Zimmer Bradley facente parte del Ciclo di Darkover. \u00c8 stato pubblicato per la prima volta in italiano nel 1989.\nTrama.\nDurante le \"Et\u00e0 del Caos\" gli eserciti in guerra fra loro, appartenenti alla grandi casate dinastiche dei \"Comyn\", muovono sul pianeta Darkover calpestando i sogni degli uomini e delle donne comuni, ma anche quelli della piccola nobilt\u00e0 assoggettata al volere dei potenti. \"Romilda MacAran\", figlia di un nobile minore, \u00e8 una di questi. E tuttavia ha un Dono molto particolare e pienamente sviluppato: quello di poter comunicare con i falchi, i cani ed i cavalli, nonch\u00e9 gran parte degli altri animali; eredit\u00e0 che le arriva dal suo stesso clan.\nMa questo non le serve a nulla: lei \u00e8 solo una ragazza, una donna, e le donne per quanto capaci servono solo per stringere matrimoni di convenienza. A questo Romilda non vuole sottomettersi, e trovando il coraggio di fuggire da un padre padrone, arriver\u00e0 a toccare con mano i grandi eventi che sconvolgono il suo mondo: come la lotta fra i due clan principali degli \"Hastur\", in guerra tra loro per il dominio su Darkover. Dopo aver fatto parte della scorta di Re Carolus sotto mentite spoglie di ragazzo, entra a far parte delle leggendarie \"Sorelle della Spada\", o \"Rinunciatarie\", donne libere che non si sottomettono al volere degli uomini, e prover\u00e0 sulla propria pelle quello che provano gli uomini in guerra, sperimentando cosa sia un Dono pienamente sviluppato ma non addestrato.\nContraddistingue e caratterizza il personaggio \"Preciosa\", il primo falco che Romilda riusc\u00ec ad addomesticare, che dopo essere stato liberato, torna comunque dalla sua compagna e la segue nei suoi numerosi viaggi."}
{"id": "2919435", "revid": "767487", "url": "https://it.wikipedia.org/wiki?curid=2919435", "title": "C\u00e9lestin Delmer", "text": "Carriera.\nIn carriera, Delmer gioc\u00f2 per l'Amiens, l'Excelsior Roubaix e il Red Star.\nCon la Nazionale francese, Delmer disput\u00f2 due Campionati mondiali: 1930 e 1934."}
{"id": "2919436", "revid": "729019", "url": "https://it.wikipedia.org/wiki?curid=2919436", "title": "Fulgencio Af\u00e1n de Ribera", "text": "Biografia.\nProbabilmente sotto il nome di Fulgencio Af\u00e1n de Ribera si potrebbe celare il Padre Isla"}
{"id": "2919441", "revid": "297059", "url": "https://it.wikipedia.org/wiki?curid=2919441", "title": "Wallops Island", "text": ""}
{"id": "2919442", "revid": "1833487", "url": "https://it.wikipedia.org/wiki?curid=2919442", "title": "Palmadula", "text": "Palmadula (\"Paimadura\" in sassarese) \u00e8 una frazione del comune di Sassari situata nella regione della Nurra, nel nord-ovest Sardegna, di circa mille abitanti.\nDista circa 40\u00a0km da Sassari, 20\u00a0km da Porto Torres e 30\u00a0km da Alghero. Dista inoltre sei chilometri dalla costa, dove si trova il centro abitato pi\u00f9 vicino a Palmadula, l'Argentiera, un tempo importante sito minerario, oggi attraente meta turistica.\nLa lingua parlata \u00e8 il sassarese nella \"variante\" nurrese, parlato in una fascia compresa tra Palmadula, l'Argentiera, La Pedraia, Biancareddu, La Corte, Canaglia, Pozzo San Nicola e Stintino.\nL'economia del centro si basa principalmente sulla pesca, sull'agricoltura e sul turismo.\nL'unico luogo di culto presente \u00e8 la chiesa parrocchiale di Santa Maria Assunta."}
{"id": "2919444", "revid": "663182", "url": "https://it.wikipedia.org/wiki?curid=2919444", "title": "Gaston Gallimard", "text": "Non ha scritto alcun libro, ma ne ha firmati migliaia e stampati milioni, consacrando la propria vita alla loro confezione e commercio. Fondatore nel 1911 della casa editrice Gallimard, tuttora amministrata dalla famiglia, occupa da allora uno dei posti pi\u00f9 importanti nell'editoria francese. Si \u00e8 inoltre occupato d'altro, producendo spettacoli teatrali, giornali, film e concerti di musica classica.\nBiografia.\nErede di Paul S\u00e9bastien Gallimard (1850-1929) e di Lucie Duch\u00e9, Gaston \u00e8 il primo figlio di una coppia da poco civilmente sposata (lui 59 anni e lei 22, avranno ancora i figli Jacques e Raymond). La famiglia \u00e8 originaria di Thiers, ma il nonno Chabrier quando \u00e8 giunto a Parigi ha avuto modo di gettarsi subito nella nascente illuminazione pubblica della citt\u00e0 fondando un'impresa di costruzione di lampade ad olio. Diviene cos\u00ec ricco che il figlio Paul, pur essendo architetto, vive praticamente di rendita, frequentando teatri e ristoranti e collezionando libri rari e dipinti con gusto sicuro e buona reputazione di intenditore.\nQuando la citt\u00e0 cambia l'illuminazione da lampade ad olio a lampade a gas, ormai la fortuna familiare \u00e8 divenuta stabile, avendone il nonno previsto la possibilit\u00e0 e avendo investito in terreni, immobili e teatri. Paul, sempre elegante e cortese, si occupa anche di cataloghi di musei e fa stampare qualche libro d'arte in edizioni molto curate e lussuose. La sua casa al n. 79 di rue Saint-Lazare \u00e8 piena di quadri che diventeranno preziosissimi. Da esteta di gusto a festaiolo nottambulo, il padre per\u00f2 si trasforma e lascia moglie, figlio e casa e va a vivere per conto proprio.\nGaston studia al Liceo Condorcet, dove diventa amico di Roger Martin du Gard, ma abbandona prima del diploma (nel 1898). A vent'anni pare destinato a diventare un dandy, come suo padre. Diventa segretario del drammaturgo Robert de Flers e quando \u00e8 in vacanza nella casa al mare di Benerville-sur-Mer incontra Marcel Proust.\nLa NRF.\nIn quegli anni, pi\u00f9 che dai libri o dai giornali, Gaston \u00e8 affascinato dalle riviste (come la rediviva \"Revue de Paris\", \"La revue blanche\" o \"Mercure de France\") e quando un gruppo di giovani scrittori (tra cui Andr\u00e9 Gide, Jean Schlumberger, Jacques Copeau, Paul Claudel ecc.) cercano qualcuno che li garantisca con le banche per fondarne una, contribuisce al lancio della \"Nouvelle Revue Fran\u00e7aise\" (NRF), diventandone presto anche il suo editore. Rinuncia quindi alla vita facile per gettarsi nell'impresa (coinvolgendo anche gli amici Jacques Rivi\u00e8re, Valery Larbaud e L\u00e9on-Paul Fargue, poi anche \u00c9mile-Auguste Chartier detto Alain). Nel 1911 a capo delle \"\u00c9ditions de la NRF\" sono i tre soci: Andr\u00e9 Gide, Gaston Gallimard e Jean Schlumberger. Nel 1913 proprietario unico \u00e8 solo il secondo dei tre.\nI primi libri in assoluto della casa editrice sono \"L'Otage\" (\"L'ostaggio\") di Paul Claudel, \"La M\u00e8re e l'Enfant\" (\"La madre e il figlio\") di Charles-Louis Philippe, \"Isabelle\" di Andr\u00e9 Gide e \"Judith\" di Christian Friedrich Hebbel (tradotto dal tedesco da Gallimard stesso con l'amico Pierre de Lanux).\nNel 1912 intanto sposa civilmente Yvonne Redelsperger. L'anno seguente diventa amministratore del Th\u00e9\u00e2tre du Vieux-Colombier (fondato da Copeau), dove conosce l'attrice Valentine Tessier che diventa sua amante.\nLa vera attivit\u00e0 di Gallimard comincia a essere (e sar\u00e0 per tutta la vita) quella di scrivere lettere e contratti per assicurarsi nuovi e mantenere rapporti con vecchi autori, per i diritti sulle traduzioni presso e da editori stranieri, per la loro presentazione e promozione ai critici e ai premi letterari. Nonostante i suoi sforzi per\u00f2 nel 1913 la casa editrice (per colpa di una lettura superficiale di Gide che rifiuta credendolo un libro \"mondano\") si fa sfuggire Proust (il primo dei volumi della \"Recherche\"). Pubblica invece \"Il grande Meaulnes\" di Alain-Fournier (la cui sorella aveva sposato Jacques Rivi\u00e8re) e \"Jean Barois\" di Martin du Gard (primo vero successo di pubblico della nuova casa editrice).\nNel 1914 nasce il figlio Claude. Ma la Germania dichiara guerra alla Francia: \u00e8 la Prima guerra mondiale. Si rifugia a Vannes, presso dei cugini da parte materna e cerca di sfuggire ad ogni costo dalla chiamata alle armi. Si proclama malato, riesce persino a farsi dichiarare \"deceduto\" all'anagrafe, ma non \u00e8 contento e si lascia crescere la barba e dimagrire fino a quando non viene ricoverato davvero e viene dichiarato \"riformato\".\nLa maggior parte dei collaboratori e autori sono sparsi per la Francia o in trincea o addirittura morti (come Charles P\u00e9guy e Alain-Fournier). Gallimard \u00e8 inquieto, rabbioso, totalmente contrario alla guerra.\nNel 1914 dopo aver pubblicato una sessantina di volumi (fino a un massimo di 1500 copie l'uno) e aver raggiunto le 3000 copie vendute di ogni numero della rivista (sospesa per via della guerra), tutto sembra crollare, ma non si arrende e anzi riesce in nuove imprese (come quella di assicurarsi l'esclusiva francese delle opere di Joseph Conrad o come la scoperta di Pierre Drieu La Rochelle e l'acquisto tra gli autori noti di Paul Val\u00e9ry). Lascia a guida della casa editrice l'amica Berthe Lemari\u00e9 e si reca in Svizzera, poi a New York (nel 1917 per accompagnare in tourn\u00e9e la compagnia del teatro Vieux-Colombier e nel 1918).\nSolo nel 1919 rientra definitivamente in Francia e fa ripartire il \"circolo\" dei suoi autori. Il fratello Raymond, che finora aveva solo la propriet\u00e0 di alcune azioni della casa editrice comincia a partecipare pi\u00f9 attivamente e insieme aprono la \"Librairie Gallimard\" (tra i nuovi soci anche Emmanuel Couvreux, detto \"Man\u00e9\", amico di Raymond, mentre l'altro fratello, Jacques, tornato dal fronte, preferisce unirsi a dei commilitoni per fondare un'impresa di caldaie per il riscaldamento centralizzato delle case).\nLa Librairie Gallimard.\n\u00c8 finito il periodo artigianale dell'inizio e ora si \u00e8 deciso a creare una vera industria. Con la ricostruzione del dopoguerra anche altre case editrici si rinnovano e rilanciano: il panorama include Albin Michel (che compra il catalogo di Paul Ollendorff), Bernard Grasset (che si unir\u00e0 a Fasquelle), Calmann-L\u00e9vy, Henri Plon, Flammarion e Fayard. La rivista riprende (il nuovo numero 1 \u00e8 di giugno 1919).\nAll'inizio del 1920 parte anche \"Revue musicale\", una rivista diretta da Henry Pruni\u00e8res che diventa presto un punto di riferimento per gli amanti della musica. L'anno dopo la casa editrice si installa al n. 3 di rue de Grenelle. Ora il variabile comitato di lettura impiegato a scegliere non dovr\u00e0 solo decidere se pubblicare un libro, ma se l'autore entra in squadra sotto la bandiera comune di qualche collana a forte identit\u00e0. Tra i nuovi collaboratori spiccano i nomi di Jean Paulhan, Georges Sadoul, Bernard Groethuysen (che porter\u00e0 in Francia autori come Franz Kafka, Hermann Broch o Robert Musil), ma anche Benjamin Cr\u00e9mieux (responsabile della traduzione di Luigi Pirandello), Brice Parain (professore di russo e consulente per i titoli da quella lingua), Marcel Arland e Louis-Daniel Hirsch.\nNel 1922 si associa con altri editori per il lancio della rivista \"Les Nouvelles litt\u00e9raires\". Ora cura personalmente i rapporti con gli autori pi\u00f9 importanti (anche andandoli a trovare a casa, se ha tempo) e comincia l'abitudine \"leggendaria\" di far firmare i contratti durante un pranzo al ristorante.\nNel 1925 pubblica la \"Revue juive\", diretta da Albert Cohen, intorno alla quale collabora a costruire una redazione che include Albert Einstein, Sigmund Freud, Chaim Weizmann, Georg Brandes, e altri, incluso qualche mese pi\u00f9 tardi Martin Buber. Lo stesso anno \u00e8 preda di un forte dolore per la morte di Jacques Rivi\u00e8re, con il quale ha collaborato per anni e che era uno dei pochi amici davvero sinceri che ha avuto.\nNel 1928 lancia una societ\u00e0 (la \"ZED-publications\") per stampare velocemente dei settimanali a larga tiratura (\"D\u00e9tective\", di grande successo, ma anche \"Voil\u00e0\", \"Marianne\", \"Pav\u00e9s de Paris\" ecc.) sui quali, per esempio, scrive racconti (anche pseudonimi) Georges Simenon, al quale Gallimard presto propone un contratto per ben 6 libri l'anno, e si inventa il discutibile servizio ai suoi autori di trovare acquirenti e far vendere loro i manoscritti originali (uno dei diversi motivi per cui Paul Morand entra in disaccordo e lascia per Grasset). Ogni autore \u00e8 un mondo a s\u00e9, da attraversare e saper trattare senza dare nulla per scontato (tollerante con i ritardi altrui ma sempre lui stesso puntuale, per esempio).\nUn'altra rivista che parte \u00e8 la \"Revue du cin\u00e9ma\", altra occasione persa \u00e8 quella di pubblicare C\u00e9line e Gracq che preferiscono editori pi\u00f9 piccoli ma che rispondono pi\u00f9 in fretta e con maggior entusiasmo.\nNel 1929 muore il padre (che ha venduto e svenduto a poco a poco diverse propriet\u00e0 e quadri di valore per continuare a vivere senza lavorare). Del poco che eredita anche il figlio decide di vendere per potersi permettere di allargare i locali della casa editrice, la quale infatti si trasferisce al n. 5 di rue S\u00e9bastien-Bottin (l'indirizzo, anche senza numero civico, diventer\u00e0 metafora della casa editrice). Intanto Gallimard divorzia e sposa Jeanne-L\u00e9onie Dumont (1930, anche questo matrimonio non gli impedisce di essere circondato da altre donne, come \u00e8 risaputo tra gli amici e gli addetti ai lavori).\nNel 1933, dopo che Copeau ha venduto il \"Vieux-Colombier\" e si \u00e8 ritirato in campagna, e dopo aver lavorato qualche tempo con Louis Jouvet alla Com\u00e9die des Champs-\u00c9lys\u00e9es, la sua amante \"ufficiale\", Valentine Tessier, prova a lavorare nel cinema. Gallimard incarica Robert Aron di trovarle un film da protagonista e finisce con il comprare i diritti e poi produrre un film, basato su un grande personaggio di Gustave Flaubert, ma il film \"Madame Bovary\" diretto da Jean Renoir \u00e8 un fallimento.\nFino alla fine degli anni trenta, con l'aria che tira in Europa, Gallimard sembra volersi allontanare dalle posizioni radicali della sinistra sovietica come dalla destra del crescente nazismo (perde Drieu La Rochelle, che si sente perseguitato, e acquista Marcel Aym\u00e9, pi\u00f9 leggero e divertente), pubblica ancora Jacques Audiberti e Andr\u00e9 Malraux, ma sono anche gli anni in cui cominciano a uscire con il suo marchio autori come Paul Nizan, Jean-Paul Sartre, Raymond Queneau ecc.\nL'occupazione nazista.\nAlla censura Gallimard reagisce pubblicando il libro con evidenti spazi bianchi nelle pagine dove viene censurato (come in \"Panurge \u00e0 la guerre\" di Albert Thibaudet). Nel 1940 la rivista \"NRF\" viene ceduta ai filo-germanici (Paulhan lascia la direzione che va a Drieu La Rochelle, notoriamente fascista).\nUna parte della redazione lascia Parigi e si rifugia intorno a Granville, poi Gallimard raggiunge Paulhan a Villalier, ospiti entrambi di Jo\u00eb Bousquet. Non ha notizie del figlio Claude che spera sia solo prigioniero. Aspetta che la situazione diventi pi\u00f9 chiara. Si muove nella zona libera andando a trovare diversi scrittori e amici, poi non ce la fa a restare in vacanza forzata e rientra a Parigi. Per evitare problemi accetta di pubblicare opere tedesche, ma rivolgendosi ai classici (come per esempio Goethe), accoglie anche Ernst J\u00fcnger ma si distanzia dall'attualit\u00e0 pubblicando gli studi di Georges Dum\u00e9zil. Ospita le riunioni clandestine di \"Lettres fran\u00e7aises\", una rivista fondata da Roger Caillois in Argentina, a cui collabora anche Paulhan. Invia una lettera di licenziamento a Jacques Schiffrin, ebreo di origine russa, fondatore della prestigiosa collana \"Biblioth\u00e8que de la Pl\u00e9iade\", che pubblicava le opere complete dei grandi autori classici e, talvolta, contemporanei. Schiffrin aveva creato da solo la \"Biblioth\u00e8que\" e l'aveva venduta nel 1933 alla casa editrice rimanendone il direttore. Intanto Gaston prevalentemente aspetta. Prudentemente o cinicamente evita lo scontro, sa che non pu\u00f2 durare per sempre.\nAron, Cr\u00e9mieux e Hirsch hanno dovuto lasciare la casa. Nel catalogo appaiono Georges Bernanos, Maurice Blanchot, Robert Brasillach, Henry de Montherlant, Francis Ponge, Antoine de Saint-Exup\u00e9ry e \"Lo straniero\" di Albert Camus. Intanto nel 1942 muore la madre e si unisce al comitato dei lettori Dionys Mascolo, amico di Michel, figlio di Raymond. Per tutta Parigi circolano liste naziste di indesiderabili e liste clandestine di collaborazionisti, mentre la propaganda \u00e8 scatenata e si arrestano e mandano nei campi di concentramento e sterminio gli ebrei che non sono scappati.\nLa Liberazione.\nNel 1945 Deno\u00ebl viene assassinato, Drieu la Rochelle si suicida. \u00c8 il regolamento di conti. Le accuse di partecipazione al regime non possono riguardare Gallimard che, se non ha preso posizione contraria apertamente, non ha neanche pubblicato (come Grasset) libri di propaganda, n\u00e9 ha lasciato disfarsi la casa editrice con l'entrata di capitali tedeschi. Alcune opere escono come \"composte clandestinamente\" (come \"Aur\u00e9lien\" di Aragon) o \"proibite dal nazismo\" (come \"Le Temps du m\u00e9pris\" di Malraux). Gallimard non viene certo celebrato come eroe, ma neanche epurato. La \"NRF\" viene chiusa e sostituita, paradossalmente, con \"Les Cahiers de la Pl\u00e9iade\", di \"schiffriniana\" memoria. Tuttavia, quando i fratelli Gallimard insistettero affinch\u00e9 Schiffrin tornasse da New York, dove era sfuggito alle persecuzioni antisemite, a dirigere la \"sua\" collana, quest'ultimo si rifiut\u00f2. Alcuni scrittori verranno banditi (C\u00e9line, Montherlant, Andr\u00e9 Th\u00e9rive, Charles Maurras ecc.), qualcuno persino fucilato (Robert Brasillach, Paul Chack), ma gli editori pi\u00f9 o meno se la cavano tutti.\nDurante la guerra (dal 1943) Gallimard aveva anche cominciato un'altra attivit\u00e0 non letteraria: quella dei \"concerti della Pl\u00e9iade\", anche questi ispirati alla sua sopracitata collana ancora oggi pi\u00f9 prestigiosa, che continuano anche dopo, trasformandosi nei ricevimenti mondani curati dal figlio Claude.\nIl secondo dopoguerra.\nNel 1946 Gallimard rilancia la \"Revue du cin\u00e9ma\" (con Jean-Georges Auriol, Jacques Doniol-Valcroze e Jacques Bourgeois); \"Lettres fran\u00e7aise\" continua con la direzione di Aragon, ma soprattutto d\u00e0 avvio alla rivista \"Les Temps Modernes\" che raccoglie tra i redattori Jean-Paul Sartre, Simone de Beauvoir, Michel Leiris, Maurice Merleau-Ponty, Jean Paulhan, Raymond Aron e Albert Ollivier (questi ultimi due lasciano per\u00f2 presto). Qualche anno dopo Malraux provoca Sartre costringendolo in qualche modo a lasciare Gallimard e a portare la rivista presso un altro editore (Ren\u00e9 Julliard), il quale comincer\u00e0 a pubblicarla dal n. 39.\nLa reazione di Gallimard \u00e8 semplicemente di aprirne un'altra: \"Le Cheval de Troie\" (pi\u00f9 o meno con gli stessi collaboratori, pi\u00f9 Georges Bernanos, Jules Roy, Jacques Maritain, Blaise Cendrars e il ruolo centrale di Raymond Leopold Bruckberger). Inoltre nel 1946 ha comprato il 90% delle edizioni Deno\u00ebl, trovandosi in scuderia i suoi autori.\nTra le altre riviste del periodo ci sono i \"Cahiers de la Pl\u00e9iade\" (1946-1952), \"Diog\u00e8ne\" (diretta da Caillois), tra le collane la popolare \"S\u00e9rie noire\" (pensata da Marcel Duhamel) e \"L'Air du Temps\" (diretta da Pierre Lazareff, dal 1951 e impostata sui grandi reportage di \"France-Soir\").\nTra gli autori si aggiungono Ren\u00e9 Gu\u00e9non, Ren\u00e9 Char, Violette Leduc, Roger Nimier, Jean Genet, Jacques Pr\u00e9vert, Pierre Klossowski, Nathalie Sarraute, Eug\u00e8ne Ionesco, Philippe Jaccottet, Elsa Triolet, Edmond Jab\u00e8s, Emil Cioran ecc.\nNel 1953 rinasce la rivista \"N.R.F.\" diretta da Paulhan fino alla morte (1968) e poi da Marcel Arland. La casa editrice ne assorbe altre, diventa un grande gruppo concentrato d'affari editoriali (e Gaston viene soprannominato \"lo squalo\").\nTra i grandi successi del momento \"Il dottor \u017divago\" di Boris Pasternak (1957) e \"Zazie nel metro\" di Queneau (1959).\nGli anni sessanta e settanta.\nNel 1960, Albert Camus e Michel Gallimard muoiono in un incidente stradale. Gaston Gallimard, le cui forze lo stanno lasciando e la cui sensibilit\u00e0 non riesce pi\u00f9 a mascherarsi dietro quell'opportunismo che lo ha fatto essere editore \"nonostante\" tutto, passa progressivamente il potere nelle mani del figlio Claude.\nDa nominare almeno Dominique Aury (prima donna a far parte del comitato di lettura), Pierre Nora, Jean Dutourd, e Roger Vailland. La casa continua a diversificare l'offerta in catalogo e sviluppa anche diverse opere di riferimento (come i cataloghi d'arte della collana \"L'Univers des Formes\") e di saggi (come la prima collana tascabile di \"essais\": la \"Id\u00e9es\" diretta da Fran\u00e7ois Erval dal 1962). Tra le nuove collane anche \"Le Chemin\" (diretta da Georges Lambrichs).\nNel 1971 Gallimard si stacca dalla distribuzione di Hachette e fonda la Sodis (mentre altri marchi vengono dati in distribuzione a CDE). \u00c8 anche l'anno del lancio della collana economica \"Folio\" e dell'inizio al lavoro di Antoine (che diventer\u00e0 presidente nel 1988).\nTra i nuovi autori Butor, Canetti, Michel Tournier, Patrick Modiano, Le Cl\u00e9zio, H\u00e9ctor Bianciotti, Pierre Guyotat, Michel Chaillou, Marguerite Duras ecc. e tra i saggisti Benveniste, Foucault, Baudrillard e quelli che ruotano attorno alla \"Nouvelle Revue de psychanalyse\" (tra cui Jean-Bertrand Pontalis).\nGaston Gallimard \u00e8 praticamente rimasto solo, tutti i suoi amici sono morti; nel 1968 la moglie, nel 1970 il fratello Raymond; e molti dei primi collaboratori e degli scrittori di presenza storica della casa editrice. Si reca spesso ai vari cimiteri a visitare le loro tombe. Anche se non sente e non vede pi\u00f9 come un tempo \u00e8 ancora lucidissimo, ma a 94 anni muore anche lui (1975). I funerali sono in forma privata e viene sepolto al piccolo cimitero di Pressagny-l'Orgueilleux.\nDopo di lui.\nTra i suoi autori Gaston Gallimard ha collezionato 18 premi Nobel (di cui 6 francesi), 27 premi Goncourt, 18 gran premi per il romanzo dell'Acad\u00e9mie fran\u00e7aise, 12 Prix Interalli\u00e9, 7 M\u00e9dicis, 10 Renaudot, 17 Femina e il rimorso solo per non avere avuto in catalogo Julien Gracq e Fran\u00e7ois Mauriac.\nAnche se molti avrebbero voluto ed erano circolate voci che stesse preparando un volume di \"M\u00e9moires\", alla fine l'unico libro che ha scritto \u00e8 la traduzione di \"Judith\" di Hebbel all'inizio della sua carriera.\nLa casa editrice ha continuato con nuovi autori per essa importanti (\u00c9douard Glissant, Henri Qu\u00e9ffelec, Philippe Sollers, Pierre Bergounioux, Pierre Michon, Fran\u00e7oise Sagan, Patrick Chamoiseau, Didier Daeninckx, Daniel Pennac, Anne Wiazemsky, R\u00e9gine Detambel, Philippe Delerm, tanto per nominarne qualcuno). Tra i curatori e gli intellettuali che la influenzano si pu\u00f2 nominare Fran\u00e7oise Verny, Philippe Sollers (che dirige dal 1987 la rivista e la collana \"L'Infini\"), Teresa Cremisi (con diverse collane, tra cui \"Quarto\"), e bisogna notare qualche avventura verso l'audiovisivo e il libro con allegati.\nIl 15 giugno 2011, una parte di rue S\u00e9bastien-Bottin \u00e8 stata ribattezzata, dal sindaco di Parigi, rue Gaston Gallimard."}
{"id": "2919447", "revid": "380453", "url": "https://it.wikipedia.org/wiki?curid=2919447", "title": "Clubul Sportiv Rapid Bucure\u0219ti (pallavolo maschile)", "text": "Il Clubul Sportiv Rapid Bucure\u0219ti \u00e8 una societ\u00e0 pallavolistica della Romania, con sede nella capitale Bucarest.\nFa parte della omonima societ\u00e0 polisportiva, che comprende anche la squadra di calcio.\nStoria.\nIl Rapid Bucarest fu una delle squadre pi\u00f9 forti del panorama pallavolistico europeo degli anni sessanta. Vinse il suo primo campionato nel 1959, e vinse consecutivamente ogni anno fino al 1966, anno del suo ultimo trionfo.\nPrese parte alla prima edizione della Coppa dei Campioni, dove venne sconfitta in finale dal . Con la squadra sovietica si contese la vittoria delle prime quattro edizioni del massimo trofeo continentale, vincendola per due volte. Nel biennio 1966-1967 venne invece sconfitta dai concittadini della ."}
{"id": "2919449", "revid": "2110845", "url": "https://it.wikipedia.org/wiki?curid=2919449", "title": "Marcel Langiller", "text": "Carriera.\nLangiller gioc\u00f2 con l'Excelsior Roubaix, il Red Star, il Saint-\u00c9tienne e il CA Paris.\nCon la Nazionale francese, Langiller gioc\u00f2 30 partite segnando 7 gol e con la maglia dei \"Blues\" partecip\u00f2 al Mondiale 1930."}
{"id": "2919450", "revid": "1680222", "url": "https://it.wikipedia.org/wiki?curid=2919450", "title": "Campionato greco maschile di pallanuoto", "text": "Il campionato greco maschile di pallanuoto \u00e8 l'insieme dei tornei pallanuotistici maschili nazionali per club organizzati dalla Kolymbitiki Omospondia Ellados (gr: \"\u039a\u03bf\u03bb\u03c5\u03bc\u03b2\u03b7\u03c4\u03b9\u03ba\u03ae \u039f\u03bc\u03bf\u03c3\u03c0\u03bf\u03bd\u03b4\u03af\u03b1 \u0395\u03bb\u03bb\u03ac\u03b4\u03bf\u03c2\"), la federazione greca degli sport acquatici.\nIl primo campionato non ufficiale risale al 1923, mentre il primo torneo sotto l'egida della KOE \u00e8 stato disputato nel 1928. La massima divisione del torneo \u00e8 la \"A1 Ethniki\".\nLa formazione greca pi\u00f9 titolata \u00e8 l'Ethnikos del Pireo, campione nazionale per 38 volte. \nEthnikos detiene il record per la maggior parte dei campionati con 18 consecutivi (1953-1970).\nEthnikos ha anche l'enorme record di 32 campionati in 33 anni.\nStruttura dei campionati.\nA1 Ethniki.\nL'A1 Ethniki \u00e8 la massima divisione del campionato greco, \"Campionato panellenico\" fino al 1967 e \"A Ethniki\" fino al 1987. Vi partecipano 12 club che sia affrontano in un girone all'italiana seguito dai play-off.\nA2 Ethniki.\nL'A2 Ethniki \u00e8 la seconda divisione nazionale del campionato greco. Vi prendono parte 12 formazioni che disputano due fasi a gironi; le prime due classificate vengono promosse in \"A1\", le ultime due retrocedono.\nAlbo d'oro.\nCampionati non ufficiali\nCampionati KOE"}
{"id": "2919456", "revid": "288300", "url": "https://it.wikipedia.org/wiki?curid=2919456", "title": "Adrian Mihai Popescu", "text": ""}
{"id": "2919458", "revid": "1784492", "url": "https://it.wikipedia.org/wiki?curid=2919458", "title": "Campionato jugoslavo maschile di pallanuoto", "text": "Il campionato jugoslavo di pallanuoto fu la competizione pallanuotistica di vertice per squadre maschili di club in Jugoslavia.\nLa prima competizione si \u00e8 svolta nel 1921 e l'ultima nel 1991, quando Slovenia e Croazia hanno lasciato la federazione.\nGli ultimi campioni jugoslavi sono stati i croati dello Jadran Spalato, mentre il club pi\u00f9 titolato \u00e8 stato lo Jug Dubrovnik, campione nazionale per 21 volte."}
{"id": "2919462", "revid": "1784492", "url": "https://it.wikipedia.org/wiki?curid=2919462", "title": "Campionato montenegrino maschile di pallanuoto", "text": "Il campionato montenegrino maschile di pallanuoto (\"Prva crnogorska vaterpolska liga\") \u00e8 l'insieme dei tornei pallanuotistici maschili nazionali istituiti dalla Vaterpolo i pliva\u010dki savez Crne Gore (VPSCG), la federazione nuoto e pallanuoto del Montenegro.\nIl campionato \u00e8 stato istituito dall'indipendenza della nazione, nella stagione 2006-2007. Il primo club laureatosi campione \u00e8 stato il Primorac Kotor, gi\u00e0 campione di Jugoslavia nel 1986.\nStruttura dei campionati.\nPrva Liga.\nLa Prva Liga \u00e8 la massima divisione del campionato, all'interno della quale ci si contende il titolo nazionale. A disputare la Superliga sono normalmente i team che disputano la Lega Adriatica, i quali si affrontano in un girone all'italiana.\n2. Liga.\nLa 2. Liga (\"Druga Liga\") \u00e8 la seconda divisione del campionato. Viene disputata annualmente e vi partecipano 6 squadre che disputano un girone all'italiana."}
{"id": "2919467", "revid": "1784492", "url": "https://it.wikipedia.org/wiki?curid=2919467", "title": "Campionato serbo maschile di pallanuoto", "text": "Il campionato serbo maschile di pallanuoto \u00e8 l'insieme dei tornei pallanuotistici maschili nazionali istituiti dalla Vaterpolo Savez Srbije, la federazione serba di pallanuoto, riservati a squadre di club.\nIl campionato \u00e8 stato disputato per la prima volta nel 2006, anno dello scioglimento della federazione serbo-montenegrina, ed \u00e8 stato da allora dominato dal VK Partizan, vincitore di tutte le edizioni fino al 2013, anno in cui si afferma la Stella Rossa\nLe prime due classificate della massima divisione disputano il torneo della Euro Interliga.\nStruttura dei campionati.\nPrva A Liga.\nLa Prva A Liga \u00e8 la massima divisione del campionato serbo, nella quale si assegna il titolo di campione nazionale. Partecipano al torneo sei club, inseriti in un girone all'italiana. Al termine del girone le prime quattro classificate disputano le semifinali.\nPrva B Liga.\nLa Prva B Liga \u00e8 la seconda divisione del campionato. Partecipano al torneo 12 club inseriti in un unico girone."}
{"id": "2919468", "revid": "339392", "url": "https://it.wikipedia.org/wiki?curid=2919468", "title": "Campionato serbo-montenegrino di pallanuoto", "text": ""}
{"id": "2919476", "revid": "948353", "url": "https://it.wikipedia.org/wiki?curid=2919476", "title": "Campionato spagnolo maschile di pallanuoto", "text": "Il campionato spagnolo maschile di pallanuoto \u00e8 l'insieme dei tornei pallanuotistici maschili nazionali istituiti dalla Reale Federazione Spagnola del Nuoto (\"Real Federaci\u00f3n Espa\u00f1ola de Nataci\u00f3n\" - RFEN).\nIl campionato viene disputato sin dal 1912, con una pausa dal 1922 al 1941 dovuta alla creazione del Campionato della Catalogna che impegnava le medesime squadre del torneo nazionale e per cui si decise di sopprimere quest'ultimo. Inizialmente venne disputato il \"campionato assoluto spagnolo di pallanuoto\" che fu poi unificato nel 1974 con la \"lega nazionale di pallanuoto\" che era stata istituita nel 1966; negli otto anni in cui i due campionati sono coesistiti solo in due occasioni (nel 1970 e nel 1972) si ebbero due vincitori differenti. Attualmente si sviluppa su tre livelli nazionali, il maggiore dei quali \u00e8 la Divisione d'Onore, in cui si assegna il titolo nazionale. Il CN Barcellona \u00e8 la squadra pi\u00f9 titolata essendosi affermata come campione di Spagna per ben 59 volte.\nStruttura dei campionati.\nDivisione d'Onore.\nLa Divisi\u00f3n de Honor \u00e8 la massima divisione del campionato spagnolo. Le squadre partecipanti sono 12, si disputa un girone all'italiana con gare di andata e ritorno al termine del quale la prima classificata conquista il titolo di campione nazionale, l'ultima classificate retrocede e la penultima disputa uno spareggio con la seconda classificata della \"Prima Divisione\".\nPrima Divisione.\nLa Primera Divisi\u00f3n \u00e8 il secondo livello del campionato. Viene disputato da 11 squadre inserite in un girone unico. La prima classificata viene promossa direttamente nella \"Divisione d'Onore\", le ultime due retrocedono in \"Seconda Divisione\".\nSeconda Divisione.\nLa \"Segunda Divisi\u00f3n\" \u00e8 il terzo livello nazionale del campionato. Vi partecipano 10 club; i primi due classificati sono promossi in \"Prima Divisione\", mentre gli ultimi quattro retrocedono nella \"Terza Divisione\", a carattere regionale."}
{"id": "2919478", "revid": "287204", "url": "https://it.wikipedia.org/wiki?curid=2919478", "title": "Adao Nunes Dornelles", "text": ""}
{"id": "2919479", "revid": "113146106", "url": "https://it.wikipedia.org/wiki?curid=2919479", "title": "Madonna Bardi", "text": "La Madonna Bardi (\"Madonna tra i santi Giovanni Battista e Giovanni evangelista\") \u00e8 un dipinto a tempera su tavola (185x180 cm) di Sandro Botticelli, databile al 1485 circa e conservato nella Gem\u00e4ldegalerie di Berlino. \nStoria.\nL'opera venne completata verso la fine del 1485 su commissione di Agnolo Bardi per la cappella di famiglia nella basilica di Santo Spirito a Firenze.\nDescrizione.\nMaria \u00e8 seduta in un trono marmoreo rialzato col Bambino in braccio, che si protende desideroso verso il suo seno, appena scoperto dalla mano destra di lei. L'ambientazione \u00e8 un festoso giardino con nicchie di vegetazione oltre una base marmorea, che inquadrano il gruppo sacro e i due santi in piedi ai lati: Giovanni Battista e Giovanni evangelista. I santi poggiano i piedi du un gradino marmoreo spazialmente avanzato rispetto al trono, dove si trova anche un dipinto del dipinto raffigurante la \"Crocifissione\" poggiata su un'urna.\nGrande cura \u00e8 riposta nella descrizione dei dettagli decorativi, siano essi i rilievi all'antica marmorei o la variet\u00e0 di piante, tutte indagate dal vero nei minimi dettagli. Numerosi sono i significati simbolici, a partire dallo stesso \"hortus conclusus\", simbolo della verginit\u00e0 di Maria. Si vedono infatti i gigli bianchi, attributo mariano di purezza, il mirto, che qualifica Maria come nuova Venere, il vaso mistico, ai piedi del trono, o i fiori bianchi e rossi, simboli rispettivamente di assenza di peccato e del sangue che prefigura la Passione di Cristo, a cui allude anche il palmizio del martirio. L'ulivo e l'alloro rimandano al mistero dell'Incarnazione.\nStile.\nLa composizione \u00e8 piuttosto statica, movimentata per\u00f2 dagli alti tabernacoli vegetali e dal viavace gesticolare del Bambino. La figura della Vergine \u00e8 pi\u00f9 che mai alta e longilinea, con lineamenti pi\u00f9 affilati che le danno un carattere ascetico, in cui si possono leggere i segni della crisi mistica che colp\u00ec gradualmente l'artista dopo l'arrivo di Savonarola in citt\u00e0. Si avverte infatti una sottile tensione nei personaggi, che venne maggiormente evidenziata nelle opere successive.\nPi\u00f9 marcato \u00e8 il plasticismo delle figure, l'uso del chiaroscuro e l'espressivit\u00e0 \u00e8 accentuata."}
{"id": "2919482", "revid": "125696408", "url": "https://it.wikipedia.org/wiki?curid=2919482", "title": "Campionato ungherese maschile di pallanuoto", "text": "Il campionato ungherese maschile di pallanuoto \u00e8 l'insieme dei tornei pallanuotistici maschili nazionali per squadre di club istituiti dalla Magyar V\u00edzilabda Sz\u00f6vets\u00e9g (MVS), la Federazione pallanuoto ungherese.\nIl campionato si disputa annualmente dal 1904 assegnando il titolo di \"Campione d'Ungheria\" ed \u00e8 strutturato su tre livelli nazionali.\nDalla stagione 2009-2010 i migliori sei club del campionato disputano l'Euro Interliga insieme a due club serbi, un club rumeno e uno slovacco.\nStruttura dei campionati.\nOB I.\nL'Orsz\u00e1gos Bajnoks\u00e1g I (\"OB I\") \u00e8 la massima divisione del campionato ungherese. Viene disputato annualmente da 14 squadre. Si disputa inizialmente un girone all'italiana con andata e ritorno, successivamente le squadre vengono divise in tre gironi, uno per il titolo, uno per le coppe europee e uno per la retrocessione. Il torneo \u00e8 sponsorizzato dalla Vodafone.\nOB I/B.\nL'Orsz\u00e1gos Bajnoks\u00e1g I/B (\"OB I/B\") \u00e8 la seconda divisione, \u00e8 divisa in tre giorni e la prima classificata viene promossa in OB I.\nOB II.\nL'Orsz\u00e1gos Bajnoks\u00e1g II (\"OB II\") \u00e8 la terza divisione nazionale ed \u00e8 divisa in 5 gironi."}
{"id": "2919483", "revid": "599013", "url": "https://it.wikipedia.org/wiki?curid=2919483", "title": "Josetxo", "text": "Carriera.\nCresciuto nel vivaio dell'Osasuna, squadra della sua citt\u00e0, venne mandato a fare esperienza prima nella squadra riserve, poi nell'Eibar.\nIl suo debutto in prima squadra avvenne nella stagione 1996-1997, in Segunda Divisi\u00f3n, mentre quello nella Primera Divisi\u00f3n spagnola risale al 1\u00ba dicembre 2001, durante -Osasuna 2-1.\nTutto il resto della sua carriera si \u00e8 svolto con i colori rosso-blu della squadra di Pamplona, "}
{"id": "2919489", "revid": "180559", "url": "https://it.wikipedia.org/wiki?curid=2919489", "title": "Bixiga", "text": "Bixiga (ufficialmente denominato Bela Vista) \u00e8 un quartiere (\"bairro\" in portoghese) della citt\u00e0 di San Paolo in Brasile. \u00c8 considerato un \"quartiere italiano\", come Mooca e Br\u00e1s.\nNei primi anni del Novecento gli immigrati italiani poveri hanno trovato appezzamenti di terreno a buon mercato in questa regione, la maggior parte di loro immigrati dalla Calabria, che non erano interessati a lavorare nelle piantagioni di caff\u00e8. Loro hanno lavorato come calzolai, droghieri, fornai, artigiani, sarti.\nAncora oggi il quartiere conserva l'architettura degli immigrati italiani. Gli abitanti del quartiere erano noti anche per parlare un dialetto che era una mescolanza di portoghese con dialetti italiani. Questo dialetto \u00e8 stato immortalato nelle canzoni di Adoniran Barbosa (nome artistico di Jo\u00e3o Rubinato), famoso cantante di samba brasiliano di origini italiane, che viveva in Bixiga. La citt\u00e0 di San Paolo \u00e8 cresciuta rapidamente in seguito a immigrazione. Nel 1920, quasi due terzi dei suoi abitanti erano stranieri o discendenti; gli italiani rappresentavano oltre la met\u00e0 della popolazione maschile della citt\u00e0.\nOggi Bixiga \u00e8 famoso soprattutto per i suoi tipici ristoranti italiani, considerati i migliori di San Paolo."}
{"id": "2919491", "revid": "73843", "url": "https://it.wikipedia.org/wiki?curid=2919491", "title": "Competizioni di pallanuoto in Europa", "text": ""}
{"id": "2919497", "revid": "31612781", "url": "https://it.wikipedia.org/wiki?curid=2919497", "title": "Edizioni Armenia", "text": ""}
{"id": "2919516", "revid": "300067", "url": "https://it.wikipedia.org/wiki?curid=2919516", "title": "Nelson Sol\u00f3rzano", "text": "Carriera.\nDal 2010 al 2011 ha allenato la squadra dei Toros de Aragua"}
{"id": "2919517", "revid": "339392", "url": "https://it.wikipedia.org/wiki?curid=2919517", "title": "Nelson Sol\u00f3rzano Aponte", "text": ""}
{"id": "2919518", "revid": "287204", "url": "https://it.wikipedia.org/wiki?curid=2919518", "title": "Nelson Solorzano Aponte", "text": ""}
{"id": "2919530", "revid": "92723", "url": "https://it.wikipedia.org/wiki?curid=2919530", "title": "Capo Chelyuskin", "text": ""}
{"id": "2919532", "revid": "110157", "url": "https://it.wikipedia.org/wiki?curid=2919532", "title": "Museo diocesano (Carpi)", "text": "Il Museo diocesano d'arte sacra \"Cardinale Rodolfo Pio di Savoia\" di Carpi (Modena), inaugurato il 17 maggio 2008, \u00e8 allestito nella chiesa di Sant'Ignazio di Loyola, edificata fra il 1670 e il 1682 dai Gesuiti.\nIl museo espone opere d'arte e suppellettile liturgica proveniente dalle chiese del territorio diocesano, che fino al 1998 erano collocate nel museo civico, ma che nel 1999 furono restituite dal Ministero per i beni e le attivit\u00e0 culturali alla Diocesi di Carpi per essere sistemate nella nuova sede museale.\nIl museo \u00e8 stato chiuso al pubblico dal 20 maggio 2012 in seguito agli eventi sismici che hanno colpito l'Emilia Romagna.\nNel 2017 sono stati affidati i lavori di ripristino nell'ottica di una riapertura della chiesa e dell'annesso museo, avvenuta il 5 maggio 2019 alla presenza del cardinale Gualtiero Bassetti.\nOpere.\nIl museo diocesano \u00e8 costituito principalmente dalla chiesa stessa di Sant'Ignazio di Loyola con il suo arredo liturgico e le sue opere d'arte, databili dal XVII al XIX secolo, mentre il percorso museale vero e proprio si sviluppa in alcuni spazi della chiesa e nelle due sacrestie, dove sono collocati dipinti, incisioni, sculture, tessuti, arredi sacri e suppellettile liturgica. Di particolare interesse:"}
{"id": "2919536", "revid": "179980", "url": "https://it.wikipedia.org/wiki?curid=2919536", "title": "Juvenal Amarijo", "text": ""}
{"id": "2919542", "revid": "599013", "url": "https://it.wikipedia.org/wiki?curid=2919542", "title": "Roberto Fern\u00e1ndez Alvarellos", "text": "Carriera.\nCresciuto nel vivaio del Celta Vigo, venne mandato a \"farsi le ossa\" nella squadra riserve, con la quale disput\u00f2 cinque stagioni.\nNell'estate del 2002 venne acquistato dallo Sporting Gij\u00f3n, con cui rimase per sei annate, nelle quali ebbe modo di conquistare, nel 2005-06, il Trofeo Zamora della Segunda Divisi\u00f3n spagnola, subendo 31 gol in 38 partite e rimanendo imbattuto per 825 minuti, record per la categoria cadetta. Inoltre si rese protagonista della promozione degli asturiani nella Liga nel 2007-2008.\nNel luglio 2008 pass\u00f2 all'Osasuna, guadagnandosi presto il posto da titolare ai danni di Ricardo L\u00f3pez Felipe. Nella stagione successiva venne tuttavia relegato in panchina, disputando soltanto le partite di Coppa del Re."}
{"id": "2919549", "revid": "36426", "url": "https://it.wikipedia.org/wiki?curid=2919549", "title": "Verifica della Croce", "text": ""}
{"id": "2919550", "revid": "36426", "url": "https://it.wikipedia.org/wiki?curid=2919550", "title": "Ritrovamento e verifica della Vera Croce", "text": ""}
{"id": "2919551", "revid": "190578", "url": "https://it.wikipedia.org/wiki?curid=2919551", "title": "Adoniran Barbosa", "text": "Biografia.\nJo\u00e3o (Giovanni) Rubinato era figlio di Francesco (Francisco) Rubinato ed Emma Ricchini, immigrati italiani da Cavarzere, provincia di Venezia.\nDurante un'iniziale carriera radiofonica, Rubinato interpret\u00f2 vari personaggi, tra cui quello di \"Adoniran Barbosa\" che, a causa della grande popolarit\u00e0 ottenuta, fin\u00ec per essere confuso con il proprio creatore.\nEsord\u00ec come cantante nel 1949, avviando una fortunata esplorazione nel genere del samba. Negli anni 50 apparve in tre film, dopodich\u00e9 si dedic\u00f2 esclusivamente alla musica.\nAdoniran Barbosa \u00e8 unanimemente riconosciuto in Brasile come il padre del samba paulista. Tra le sue composizioni pi\u00f9 celebri, \"Samba do Arnesto\", \"Trem das Onze\" e \"Tiro ao Alvaro\", affidata in gran parte alla voce di Elis Regina.\nDal primo dei suoi due matrimoni gli nacque una figlia, Maria Helena, traduttrice.\nMor\u00ec nel 1982 per enfisema polmonare.\nIl 5 giugno 2010 gli \u00e8 stato intitolato in localit\u00e0 Bellina/Marice, vicino a Cavarzere (Venezia), un ponte sul fiume Adige."}
{"id": "2919558", "revid": "352448", "url": "https://it.wikipedia.org/wiki?curid=2919558", "title": "Antimuone", "text": ""}
{"id": "2919564", "revid": "287204", "url": "https://it.wikipedia.org/wiki?curid=2919564", "title": "Ad\u00e3ozinho", "text": ""}
{"id": "2919567", "revid": "287204", "url": "https://it.wikipedia.org/wiki?curid=2919567", "title": "Adaozinho", "text": ""}
{"id": "2919568", "revid": "179980", "url": "https://it.wikipedia.org/wiki?curid=2919568", "title": "Juvenal Amarijo Amanso", "text": ""}
{"id": "2919570", "revid": "793215", "url": "https://it.wikipedia.org/wiki?curid=2919570", "title": "Abba Achimeir", "text": "Biografia.\nAchimeir, giornalista di origine ebraica, \u00e8 celebre per la sua militanza nel corso degli anni venti in un piccolo gruppo chiamato Brit Ha'Birionim (i briganti in ebraico), il nome degli Zeloti che combatterono nell'antichit\u00e0 contro i romani e gli ebrei ostili alla loro rivolta. Il gruppo era costituito da altri tre individui: il poeta Uri Zvi Greenberg, lo scrittore Heschel Yevin e Yosef Katnelson.\nLa maturazione degli esponenti del Brit Ha'Birionim venne proprio a cavallo della Rivoluzione Russa che all'epoca esercit\u00f2 una notevole influenza su molti giovani sionisti di area laburista. Molti di questi esponenti della destra radicale iniziarono la loro militanza tra le file dei partiti di sinistra in sintonia con i percorsi di molti altri esponenti della destra europea. Achimeir lavor\u00f2 come giornalista per il giornale del partito socialista moderato Hapoel Hatza'ir e per il dipartimento cultura del sindacato Histadrut. \nAchimeir e Greenberg ammiravano la figura di Vladimir Il'i\u010d Lenin pur non amando il bolscevismo. Il capo rivoluzionario, dal loro punto di vista, incarnava il leader che traduceva in pratica le idee. Achimeir riteneva che Lenin avesse insegnato all'intellettualit\u00e0 russa la distinzione tra morale e politica subordinando la prima alla seconda. Proprio questo \"realismo\" era stato la chiave del suo successo laddove il moderato Aleksandr Kerenskij aveva fallito.\nAchimeir era diventato dottore in filosofia discutendo una tesi su Oswald Spengler. In linea con le tesi di Spengler, Achimeir considerava l'ebraismo della diaspora come una civilt\u00e0 decadente. I sintomi della decadenza della civilt\u00e0 occidentale che Spengler prendeva in considerazione erano l'affermazione della borghesia, il primato dell'economia sulla politica e la democrazia. Achimeir predicava l'avvento di una rivoluzione politica che si distinguesse per culto dell'eroismo, fedelt\u00e0 al capo e originalit\u00e0 culturale. Nei regimi democratici, a suo giudizio, prevaleva la conservazione e non si assisteva mai a dei cambiamenti sociali. Benito Mussolini, secondo Achimeir, era il vero eroe del nazionalismo italiano di Giuseppe Mazzini e Giuseppe Garibaldi e aveva capito la fragilit\u00e0 della democrazia restaurando il Bonapartismo. Tra i leader considerati capaci di guidare al successo i nazionalisti non poteva mancare il maresciallo J\u00f3zef Pi\u0142sudski, che aveva preso il potere in Polonia con il colpo di Stato. Nel 1928 Achimeir aveva pubblicato sul giornale revisionista \u00abDoar Ha-Yom\u00bb, un testo dal titolo \"Le cronache di un fascista\" dove annunciava che il Messia non sarebbe venuto a dorso d'asino come un indigente ma su un tank."}
{"id": "2919584", "revid": "1442080", "url": "https://it.wikipedia.org/wiki?curid=2919584", "title": "State Farm Women's Tennis Classic 2001 - Singolare", "text": "Il singolare del torneo di tennis State Farm Women's Tennis Classic 2001, facente parte del WTA Tour 2001, ha avuto come vincitrice Lindsay Davenport che ha battuto in finale 6\u20132, 6\u20133 Meghann Shaughnessy.\nTeste di serie.\nLe prime 5 teste di serie hanno ricevuto un bye per il 2\u00ba turno"}
{"id": "2919588", "revid": "1442080", "url": "https://it.wikipedia.org/wiki?curid=2919588", "title": "State Farm Women's Tennis Classic 2001 - Doppio", "text": "Il doppio del torneo di tennis State Farm Women's Tennis Classic 2001, facente parte del WTA Tour 2001, ha avuto come vincitrici Lisa Raymond e Rennae Stubbs che hanno battuto in finale Kim Clijsters e Meghann Shaughnessy, che non hanno potuto giocare."}
{"id": "2919597", "revid": "767487", "url": "https://it.wikipedia.org/wiki?curid=2919597", "title": "Luis Jim\u00e9nez Guevara", "text": ""}
{"id": "2919598", "revid": "287204", "url": "https://it.wikipedia.org/wiki?curid=2919598", "title": "Maverick (Marvel Comics)", "text": ""}
{"id": "2919611", "revid": "287204", "url": "https://it.wikipedia.org/wiki?curid=2919611", "title": "Luis Jimenez Guevara", "text": ""}
{"id": "2919620", "revid": "122532695", "url": "https://it.wikipedia.org/wiki?curid=2919620", "title": "Bobbi Starr", "text": "La sua carriera di attrice, iniziata nel 2006, si \u00e8 conclusa nel 2015. Tra il 2011 ed il 2013 ha diretto 14 film. \nDiverse le scene girate con Rocco Siffredi per la casa di produzione Evil Angel.\nBiografia.\nLa sua famiglia ha radici origini albanesi, italiane e ungheresi. Si \u00e8 laureata alla San Jos\u00e9 State University in musica. Suona il piano, l'oboe e il clarinetto.\nLa carriera pornografica inizia all'et\u00e0 di 23 anni nel 2006, le prime scene sono di sottomissione e bondage per diversi siti internet. Si considera una femminista \"pro-sesso\". Pur riconoscendo che diverse femministe considerano la pornografia degradante per le donne, ha affermato: \"Non la sento come una scelta degradante, perch\u00e9 \u00e8 una mia scelta. Se mai mi sentir\u00f2 umiliata o degradata, l'unica cosa da fare \u00e8 fermarsi e dire basta\".\n\u00c8 stata finalista dello spettacolo \"America's Next Hot Porn Star\". Bobbi Starr vorrebbe diventare in futuro una ginecologa rimanendo all'interno dell'industria del porno dove ha notato una carenza di ginecologhe donne.\nNel 2011 \u00e8 stata nominata dalla CNBC come una delle 12 attrici pi\u00f9 popolari del cinema pornografico.\nLa Starr \u00e8 mancina, come si vede chiaramente nella scena iniziale del film Insatiable Voyage."}
{"id": "2919621", "revid": "161374", "url": "https://it.wikipedia.org/wiki?curid=2919621", "title": "Liceo scientifico Augusto Righi", "text": ""}
{"id": "2919627", "revid": "287204", "url": "https://it.wikipedia.org/wiki?curid=2919627", "title": "Decentramento economico", "text": ""}
{"id": "2919628", "revid": "424560", "url": "https://it.wikipedia.org/wiki?curid=2919628", "title": "Decentramento politico", "text": ""}
{"id": "2919629", "revid": "287204", "url": "https://it.wikipedia.org/wiki?curid=2919629", "title": "Decentramento amministrativo", "text": ""}
{"id": "2919631", "revid": "424560", "url": "https://it.wikipedia.org/wiki?curid=2919631", "title": "Decentramento federale", "text": ""}
{"id": "2919632", "revid": "363629", "url": "https://it.wikipedia.org/wiki?curid=2919632", "title": "Ibanez Tube Screamer", "text": "L'Ibanez Tube Screamer \u00e8 un effetto per chitarra elettrica realizzato dalla famosa marca giapponese Ibanez appartenente alla categoria di pedali \"storici\" o \"classici\" prodotti dalla stessa azienda con funzione di overdrive/distorsore. Questo effetto ha la caratteristica di essere pi\u00f9 dolce rispetto a molti altri, \u00e8 infatti usato spesso per potenziare un amplificatore a valvole per renderlo pi\u00f9 overdrive.\nIl pedale \u00e8 diverso dalla maggior parte dei pedali di distorsione, il tono \u00e8 sagomato in modo sottile per la creazione di una sfumatura con il boost ai medi molto popolare tra il genere blues. Questo pedale \u00e8 anche usato dai chitarristi che suonano generi come death metal, deathcore, metalcore come booster. Infatti il controllo della distorsione \u00e8 regolato al minimo e quello del volume al massimo. Cos\u00ec facendo si ottiene un suono pi\u00f9 caldo e pi\u00f9 definito."}
{"id": "2919638", "revid": "24443", "url": "https://it.wikipedia.org/wiki?curid=2919638", "title": "Catena dell'Oberhalbstein", "text": ""}
{"id": "2919642", "revid": "93556", "url": "https://it.wikipedia.org/wiki?curid=2919642", "title": "Mario Nuzzolese", "text": "Biografia.\nLa carriera militare.\nNel 1942, durante la campagna d'Africa, venne inviato con il grado di tenente colonnello a difendere le trincee italiane sul fronte di El Alamein, reclutato dal Servizio informazioni militare sotto la guida di Paolo Caccia Dominioni. Nel corso di una delle battaglie fece un atterraggio di fortuna nel deserto del Sahara con il suo Fiat Cicogna, procurandosi lesioni permanenti alla colonna vertebrale; ricevette in seguito dal regime una medaglia di bronzo al valor militare.\nIl cinema.\nNuzzolese cominci\u00f2 a esplorare le potenzialit\u00e0 educative del video dal 1945 e durante i primi anni '50 gir\u00f2 in bianco e nero il primo documentario sulla Basilica di San Nicola di Bari, attualmente depositato presso gli archivi storici della Rai.\nFu ideatore e promotore del \"Cinema ABC\", una delle prime sale cinematografiche d'essai in Europa, inaugurata nel 1976 dal ministro Adolfo Sarti con il film di Ennio Lorenzini \"Quanto \u00e8 bello lu murire acciso\". Nello stesso anno e nella stessa sede Nuzzolese promosse l'apertura del Centro di Cultura Cinematografica AGIS, presso il quale costitu\u00ec una raccolta di pellicole originali in 8 mm, VHS, locandine di film e riviste specializzate, con una biblioteca specializzata di rilievo nazionale. Il \"Centro\", oggi intitolato al suo fondatore, interess\u00f2 il regista Carlo Lizzani il quale acconsent\u00ec che vi avvenisse lo sviluppo di undici pellicole del festival del Cinema di Venezia.\nPartecip\u00f2 pi\u00f9 volte alla cerimonia di assegnazione dei premi Oscar, al festival di Cannes e al festival del Cinema di Venezia. Ha fondato associazioni sia nazionali che locali per la promozione delle tradizioni del cinema e del teatro italiano, tra le quali l'Agiscuola, la Federazione dei Cinema d'essai (FICE) e il circuito Teatro Pubblico Pugliese.\nNel 1980 fu nominato Commendatore della Repubblica dall'allora presidente del Consiglio dei Ministri Francesco Cossiga. Insignito della medaglia d'oro Una vita per il cinema (1974), ricevette dall'AGIS riconoscimenti per il suo impegno associativo."}
{"id": "2919645", "revid": "31614227", "url": "https://it.wikipedia.org/wiki?curid=2919645", "title": "Robert-Jacque Turgot", "text": ""}
{"id": "2919647", "revid": "287204", "url": "https://it.wikipedia.org/wiki?curid=2919647", "title": "5987 Liviogratton", "text": "5987 Liviogratton \u00e8 un asteroide della fascia principale. Scoperto nel 1975, presenta un'orbita caratterizzata da un semiasse maggiore pari a 2,4325892\u00a0UA e da un'eccentricit\u00e0 di 0,1573057, inclinata di 5,41728\u00b0 rispetto all'eclittica.\nL'asteroide \u00e8 dedicato all'astronomo italiano Livio Gratton, direttore dell'Osservatorio Nazionale Argentino e presidente della Societ\u00e0 astronomica italiana."}
{"id": "2919648", "revid": "536103", "url": "https://it.wikipedia.org/wiki?curid=2919648", "title": "Karl August Wittfogel", "text": "\u00c8 noto per la sua opera principale, \"Il dispotismo orientale\" (\"Die orientalische Despotie\"), in cui espose la sua \"teoria idraulica\" sulla nascita delle societ\u00e0 statuali asiatiche, sotto la forte influenza di Karl Marx e Max Weber.\nBiografia.\nKarl August Wittfogel frequent\u00f2 il Johanneum di L\u00fcneburg fino al diploma nel 1914. Studi\u00f2 filosofia, storia, sociologia, geografia e sinologia a Lipsia, Monaco di Baviera, Berlino e Rostock. Nel 1917 fu assunto in una compagnia di telecomunicazioni.\nPrima della guerra milit\u00f2 nel movimento giovanile \"Wandervogel\", poi nel movimento socialista studentesco, infine nel movimento dei lavoratori. Ader\u00ec all'USPD (Partito Socialdemocratico Indipendente della Germania) nel 1918 e al KPD (Partito Comunista Tedesco) nel 1920.\nWittfogel fu autore di pamphlet storici e di scritti di geopolitica ed estetica. Fu un membro della Federazione degli scrittori proletario-rivoluzionari. \nWittfogel ottenne i suoi primi successi come drammaturgo. Le sue opere giovanili di carattere politico furono pubblicate dalla casa editrice Malik. Nel 1920, la sua opera in un solo atto \"Lo zoppo\" (\"Der Kr\u00fcppel\") fu la rappresentazione di apertura del Teatro Proletario di Erwin Piscator a Berlino.\nDivenuto insegnante all'universit\u00e0 popolare \"Schloss Tinz\", Wittfogel conobbe Karl Korsch e fu invitato alla \"settimana marxista del lavoro\" (Pentecoste del 1923), ovvero alla riunione preparatoria dell'Istituto di Ricerche Sociali.\nNel 1921 Wittfogel spos\u00f2 Rose Schlesinger. Si separarono nel 1932.\nDal 1925 collabor\u00f2 con la Scuola di Francoforte e consegu\u00ec il dottorato con un lavoro di sinologia.\nA differenza di quasi tutti gli altri membri della Scuola di Francoforte, Wittfogel nel 1933 fu arrestato presso il confine svizzero e deportato nel campo di concentramento di Emsland. La giornalista russa Olga Joffe (nata nel 1897 a Ekaterinoslav, morta nel 1992), con cui si spos\u00f2 nel 1933, ottenne con l'aiuto di Friedrich Hielscher, Karl Haushofer e R. H. Tawney che Wittfogel potesse emigrare nel 1934 dapprima nel Regno Unito e successivamente negli Stati Uniti d'America. \nWittfogel ruppe poi con il Partito Comunista. Nel 1933 a Mosca, Karl Radek gli aveva spiegato cinicamente che gli operai tedeschi avrebbero dovuto sopportare ancora per alcuni anni Hitler. Il patto Patto Molotov-Ribbentrop mise in forte crisi la sua fede politica fino a portarlo alla rottura col Partito Comunista Tedesco.\nNel 1936 e nel 1939 fu inviato dall'Istituto di Francoforte nella Repubblica cinese per dei viaggi di ricerca insieme ad Olga Lang. Furono individuati tre grandi ambiti di ricerca: \"The Chinese Family Project\", \"The Chinese Bureaucracy Project\" e \"The Chinese Dynastic Histories Project\". Dalla terza iniziativa nacque il \"China History Project\", che fu sovvenzionato dalla Fondazione Rockfeller e, come l'Istituto di Francoforte durante l'esilio, fu insediato presso la Columbia University. Nel 1947 apparve come primo risultato della ricerca del CHP la \"History of Chinese Society, Liao\". La Fondazione Rockefeller per\u00f2 nel 1949 sospese il sovvenzionamento, e i collaboratori abbandonarono il progetto dopo il trionfo dei comunisti in Cina.\nNel 1947 and\u00f2 come professore di storia cinese all'Istituto di studi estremo-orientali e russi di Seattle, nello stato di Washington, sulla costa nord-occidentale degli Stati Uniti d'America. Rimase alla University of Washington fino alla sua nomina a professore emerito di storia cinese nel 1966. Visse poi a New York con Esther Goldfrank, antropologa e allieva di Franz Boas; fu la sua terza moglie dal 1940.\nAl tempo della guerra fredda Wittfogel fu un convinto antisovietico. Nell'agosto del 1951, durante il maccartismo, denunci\u00f2 come comunista il capo delegazione all'ONU e ambasciatore canadese Herbert Norman davanti al Sottocomitato per la Sicurezza Interna del Senato statunitense (Sottocomitato McCarran). Norman neg\u00f2 tutto, ma rimase sospettato e una nuova sentenza del Comitato per la Sicurezza Interna lo condann\u00f2 a morte nel 1957. Per paura di poter tradire alcuni compagni, Norman si suicid\u00f2 al Cairo. \"Il suicidio di Norman\", comment\u00f2 l'accaduto il \"New York Times\" a suo tempo, \"ha coperto di vergogna il governo statunitense e i suoi membri\". In ogni caso, Norman era stato membro del partito del Regno Unito. Wittfogel, in seguito, si pent\u00ec amaramente del suo gesto. Per la sinistra intellettuale e naturalmente per i simpatizzanti occidentali di stalinismo e maoismo, era ormai diventato un \"paria\".\nAttivit\u00e0 letteraria.\nCon le sue opere sulle relazioni di produzione e di dominio nel mondo orientale, Wittfogel tent\u00f2 da un lato di portare avanti l'approccio analitico di Karl Marx e Max Weber, dall'altro di costruire una base per la spiegazione e la critica della storia politica dell'Unione Sovietica (Stalinismo) e della Repubblica Popolare Cinese.\nNel libro \"Storia della societ\u00e0 borghese\" (\"Geschichte der b\u00fcrgerlichen Gesellschaft\", 1924), Wittfogel non vuole mostrare solamente lo sviluppo della societ\u00e0, ma intende anche sottolineare che la societ\u00e0 si diriger\u00e0 inevitabilmente verso un marxismo interno. In realt\u00e0 quest'opera era progettata in tre volumi, il primo volume \"Comunismo primitivo e feudalesimo\" (\"Urkommunismus und Feudalismus\", 1922), che tratta appunto del comunismo primitivo e degli sviluppi del feudalesimo, \u00e8 apparso sul mercato librario anche come breve scritto autonomo. Nel secondo volume Wittfogel si dedica all'economia politica, che analizza sostanzialmente da un punto di vista marxista. In realt\u00e0 era previsto anche un terzo volume, che tratta l'alto capitalismo moderno, ma che non \u00e8 mai stato pubblicato.\nNel suo libro \"Economia e societ\u00e0 della Cina\" (\"Wirtschaft und Gesellschaft Chinas\", 1931) Wittfogel sviluppa la teoria della societ\u00e0 idraulica. Tradotta in poche parole la sua teoria significa: la regimazione e la suddivisione delle risorse idriche suddivise sfavorevolmente \u00e8 per gli uomini una sfida gi\u00e0 da millenni. Fino al XVIII secolo la Cina nella costruzione delle dighe, dei canali navigabili e dei sistemi di irrigazione era di gran lunga superiore all'Occidente. Questi compiti richiesero la realizzazione di questi grandi progetti guidata dallo stato centrale e la manutenzione delle opere idrauliche, nonch\u00e9 la creazione dell'organizzazione burocratica a ci\u00f2 preposta e un massiccio reclutamento coatto della forza lavoro.\nWittfogel (nella sua fase creativa post-marxista) contrappose al modello di societ\u00e0 monolineare, deterministico del marxismo (che si sviluppa in una determinata direzione con una necessit\u00e0 quasi di legge naturale) il concetto di uno sviluppo sociale multilineare, nel quale il momento di libert\u00e0 e la responsabilit\u00e0 dell'individuo giocano un ruolo decisivo.\nIn piena Guerra fredda Wittfogel pubblic\u00f2 la sua opera principale, \"Il dispotismo orientale\" (in ingl. \"Oriental Despotism\", in ted. \"Die orientalische Despotie - Eine vergleichende Untersuchung totaler Macht\" [\"Il dispotismo orientale - Un'indagine comparata del potere assoluto\"], Colonia, Berlino 1962). Wittfogel, che attraverso i soggiorni nei campi di concentramento tedeschi aveva sperimentato sulla propria pelle la brutale violenza della dittatura totalitaria, intendeva il suo lavoro come un contributo scientifico nella lotta ideologica contro il comunismo sovietico. Nel bolscevismo dell'Unione Sovietica Wittfogel vedeva il successore moderno del dispotismo zarista. La Russia durante il secolare dominio mongolo si era \"asiaticizzata\" e aveva adattato la struttura dispotica nascente in Asia orientale. Lenin aveva solo aggiornato in modo fatale le leggi dell'espropriazione e dell'oppressione dispotica.\nWittfogel postula che le antiche autocrazie orientali, che si svilupparono sulla base dei sistemi di irrigazione artificiale presso i grandi fiumi dell'Eufrate, del Fiume Azzurro, dell'Indo e del Nilo e sono considerate oggi come le culle civilizzatrici dell'umanit\u00e0, appartengano al modello di societ\u00e0 e di dominazione della \"societ\u00e0 idraulica\". Essa costitu\u00ec la base materiale del durevole dispotismo \"asiatico\" od \"orientale\", un sistema di dominio che pot\u00e9 in seguito estendersi in regioni senza sistemi di irrigazione artificiale, come ad esempio la Russia. La struttura di potere di questo sistema ebbe presumibilmente per millenni continuit\u00e0 pressoch\u00e9 immutata nelle culture dell'Oriente e si pu\u00f2 trovare fino ad oggi nelle diverse regioni geografiche dell'Asia.\nIl modello del \"dispotismo orientale\" \u00e8 il centralismo nelle societ\u00e0 le cui basi economiche (agricole) sono sovradimensionate non rispetto alle comunit\u00e0 locali, ma solo rispetto al potere centrale in sistemi di irrigazione realizzati e controllabili. Wittfogel scrive: \"Quanto pi\u00f9 intensivo diventa il processo lavorativo dal lato della costruzione dell'irrigazione, tanto pi\u00f9 si rimpicciolisce la superficie di terreno necessaria alla riproduzione dei produttori diretti e tanto pi\u00f9 non remunerativo diventa l'utilizzo di animali da lavoro e di attrezzi da lavoro sofisticati.\"\nQuesta intensificazione spiega perch\u00e9 nelle regioni dell'irrigazione sia possibile una lavorazione del terreno molto redditizia, che per\u00f2 \u00e8 dipendente dai sistemi di irrigazione e richiede la costruzione di giganteschi impianti di irrigazione e oggi soprattutto di dighe. Questo richiede secondo Wittfogel la forza organizzativa di uno stato centrale burocratico con un sovrano assoluto al vertice, che dispone da solo del potere e delle risorse per dirigere grandi schiere di lavoratori.\nWittfogel, che concep\u00ec questo idealtipo a partire dalla Cina, seguendo in ci\u00f2 Max Weber, che nella sua tipologia del dominio aveva definito il \"dominio sultanale\" anche sull'impero cinese, descrive cos\u00ec il dispotismo orientale come un sistema autocratico. L'imperatore, appoggiato da una burocrazia gerarchicamente organizzata, esercitava un dominio totale, poteva utilizzare impunemente la repressione e il terrore come strumenti di dominio, perch\u00e9 non vi erano barriere costituzionali o contrappesi sociali efficaci (come costituiva in Europa l'aristocrazia feudale), per limitare il potere del sovrano assoluto. Il despota rafforza e consolida ancora la sua posizione, sottomettendo la religione dello Stato. L'autorit\u00e0 religiosa e statale diventano una cosa sola. Questa concentrazione sistematica del potere implica il pericolo della degenerazione dell'assolutismo in tirannia.\nLa teoria del \"dispotismo idraulico\" fu respinta dagli storici, ad esempio da Joseph Needham, storico della scienza della Cina apprezzato in tutto il mondo. Il celebre storico universale Arnold J. Toynbee rimprover\u00f2 a Wittfogel di usare la propaganda inventata dagli storici greci nell'antichit\u00e0 della \"buona Europa\" e della \"cattiva Asia\". I punti deboli di Wittfogel si trovano soprattutto nel fatto che non riesce a descrivere adeguatamente tutti i grandi imperi orientali del passato. Lo storico comunista francese Pierre Vidal-Naquet e lo storico sociale di sinistra Barrington Moore dello Harvard Russian Research Center criticarono lealmente Wittfogel e non lo liquidarono in blocco.\nLa teoria di Wittfogel non pu\u00f2 essere sicuramente il modello di spiegazione completa che Wittfogel credette di possedere per una vita. Ma proprio i marxisti non potevano in tutta coscienza rimproverargli n\u00e9 il tentativo di una spiegazione universale, n\u00e9 il concetto marxiano del dispotismo asiatico. Concepito contro il leninismo e lo stalinismo, il \"dispotismo orientale\" sarebbe stato un'arma di propaganda contro il marxismo-leninismo totalitario e gli stati da esso ideologicamente dominati dell'Unione Sovietica e della Cina.\nLa teoria di Wittfogel ebbe influenza accademica nell'antropologia, anche grazie a sua moglie Esther Schiff Goldfrank. Mesoamerica e Per\u00f9 furono studiati in seminari sul dispotismo idraulico. Il noto antropologo Julian Steward e i suoi allievi marxisti come Eric Wolf o Sidney Mintz si ritrovarono confermati da Wittfogel, mentre l'iniziale entusiasmo di Steward si raffredd\u00f2 nel corso del tempo."}
{"id": "2919660", "revid": "767487", "url": "https://it.wikipedia.org/wiki?curid=2919660", "title": "Modern Tech Noises According to Gabry Ponte", "text": "Modern Tech Noises According to Gabry Ponte \u00e8 il primo EP del dj Gabry Ponte, pubblicato nel 2006."}
{"id": "2919661", "revid": "709565", "url": "https://it.wikipedia.org/wiki?curid=2919661", "title": "Il filo della spada", "text": "Il filo della spada (\"Sword Song\") \u00e8 il quarto romanzo di avventura dello scrittore britannico Bernard Cornwell, appartenente al ciclo sulle \"storie dei re sassoni\", pubblicato nel 2007, in Italia nel 2009 per Longanesi.\nTrama.\n\u00c6thelwold, nipote del re Alfredo del Wessex, aspira sempre al trono del Wessex. Con l'inganno spinge Uhtred di Bebbanburg a credere alle profetiche parole di un morto fasullo. In realt\u00e0 cerca di far combattere Uhtred, illudendolo di poter diventare a sua volta re di Mercia, per la sua causa insieme a Haesten, che vorrebbe per s\u00e9 la corona dell'Anglia orientale, e ai fratelli norvegesi Sigefrid ed Erik, Uhtred \u00e8 gi\u00e0 in trattative con i nuovi alleati quando vede catturato dai norvegesi il vecchio amico, padre Pyrling. Lo fa combattere con Sigefred per ottenere la sua liberazione, ma mentre lo riaccompagna verso il suo sovrano, Guthrum, padre Pyrling convince Uhtred a tenere fede al giuramento fatto ad Alfredo. L'eroe dunque torna per assistere al matrimonio tra la figlia del re, \u00c6thelflaed, e il suo odiato cugino \u00c6thelred. Intanto re Alfredo gli ordina di conquistare Lundene assieme al genero. Contravvenendo agli ordini Uhtred riesce a penetrare in citt\u00e0, con una manovra pericolosa, attraverso un varco nei pressi del ponte. I sassoni vincono, ma Uhtred concede la libert\u00e0 ai fratelli norvegesi, che possono allontanarsi con la loro nave.\nRe Alfredo ordina a Uhtred di occuparsi della difesa di Lundene, mentre nomina governatori il vescovo Erkenewald e Lord \u00c6thelred, per quanto riguarda l'amministrazione civile e militare. Nel frattempo \u00c6thelred si dimostra sempre pi\u00f9 geloso nei confronti della sua sposa, al punto da picchiarla e da portarla sempre con s\u00e9, anche durante le battaglie. Proprio alla fine di un'incursione contro i pagani \u00c6thelflaed viene rapita da Sigefred ed Erik. Uhtred \u00e8 incaricato di svolgere le trattative per il rilascio, ma viene convinto da Erik ad ingannare sia Sigefred che Alfredo, perch\u00e9 ama, ricambiato, la figlia del re. Il piano prevede di fuggire su una nave con l'aiuto di Uhtred. All'ultimo momento per\u00f2 sono entrambi costretti a combattere contro Haesten, che ha tradito gli alleati e cerca di fuggire con l'ostaggio."}
{"id": "2919663", "revid": "288300", "url": "https://it.wikipedia.org/wiki?curid=2919663", "title": "KS Apolonia Fier", "text": ""}
{"id": "2919664", "revid": "767487", "url": "https://it.wikipedia.org/wiki?curid=2919664", "title": "Meiway", "text": "Ha creato uno stile musicale, lo zoblazo, che riprende la ritmica utilizzata nelle danze africane.\nPer il suo talento gli sono stati attribuiti i soprannomi \u201cIl professore Aw\u00f4l\u00f4w\u00f4\u201c e \u201cIl genio di Kpal\u00e8zo\u201c.\nIn Costa d'Avorio \u00e8 anche ambasciatore di un progetto per la lotta contro l'AIDS.\nSuo padre, un agente commerciale di un'impresa locale, \u00e8 un fisarmonicista dilettante.\nLa madre canta sovente in una parrocchia cattolica, anche Fr\u00e9d\u00e9ric ha cominciato a cantare in chiesa a 9 anni, e ha proseguito fino a 16.\nI genitori di Meiway fanno anche parte di pi\u00f9 gruppi locali.\nFr\u00e9d\u00e9ric stringe amicizia con un membro del gruppo musicale Pace, al college.\nDiventa subito un membro eminente del gruppo.\nNel frattempo, fa anche parte di altri gruppi pi\u00f9 piccoli.\nPace decolla nel 1978, vincendo un premio molto ambito in Costa d'Avorio.\nLa ripartizione del premio fra i membri del gruppo diventa oggetto di conflitto, e il gruppo si scioglie.\nPer Fr\u00e9d\u00e9ric, divenuto Meiway, questa separazione \u00e8 quasi salutare.\nInfatti riesce successivamente a creare il proprio gruppo (les G\u00e9nitaux), con la possibilit\u00e0 di imporre le proprie composizioni.\nNel 1981, gli otto membri del nuovo gruppo ricevono un premio.\nIn questo periodo saranno molto impegnati in tours, concerti e festival."}
{"id": "2919666", "revid": "288300", "url": "https://it.wikipedia.org/wiki?curid=2919666", "title": "KS Bes\u00eblidhja", "text": ""}
{"id": "2919668", "revid": "6923", "url": "https://it.wikipedia.org/wiki?curid=2919668", "title": "Alejandro (singolo)", "text": "Alejandro \u00e8 un singolo della cantante statunitense Lady Gaga, pubblicato il 20 aprile 2010 come terzo estratto dal terzo EP \"The Fame Monster\".\nScritto da Lady Gaga e RedOne, e prodotto da quest'ultimo, il brano rappresenta quello che Lady Gaga ha definito il suo \u00abmostro della paura del sesso\u00bb.\nIl brano \u00e8 entrato nelle classifiche in Regno Unito e Ungheria per le vendite digitali in seguito all'uscita dell'album; dopo la sua uscita ufficiale invece, \u00e8 tornato in classifica in Regno Unito, e anche in Australia, Canada, Nuova Zelanda, Svezia e Stati Uniti d'America. Ha riscosso un grande successo anche in Europa, raggiungendo il primo posto nelle classifiche in Finlandia, Polonia, Russia e Romania, diventando uno dei tormentoni estivi del 2010. \"Alejandro\" \u00e8 divenuto inoltre il settimo singolo consecutivo di Gaga ad arrivare fra i primi dieci posti della Billboard Hot 100 statunitense.\nDescrizione.\n\"Alejandro\" \u00e8 stato scritto da Lady Gaga e RedOne, che l'ha anche prodotto. \u00c8 stato registrato nei FC Walvisch Studios a Amsterdam. RedOne ha annunciato di aver dato vita al brano sulla scia del \"The Fame Ball Tour\", mentre la cantante si esibiva in alcuni spettacoli estivi a Ibiza e Amsterdam.\nMusicalmente, \"Alejandro\" \u00e8 un brano elettropop e dance pop con influssi europop influenzato dallo stile musicale degli ABBA e degli Ace of Base. Gli influssi esercitati dagli Ace of Base predominano nel ritmo, nella voce adottata da Gaga e nella melodia. In un'intervista con Fuse, la cantante ha affermato che la fonte d'ispirazione del brano proveniva dalla sua \u00abpaura del sesso\u00bb. Ogni traccia dell'album, \"The Fame Monster\", infatti, prende ispirazione da una paura o \"mostro\" di Lady Gaga.\n\"Alejandro\" si apre con il suono di un violino, campionamento tratto dal \"Cs\u00e1rd\u00e1s\", riadattamento alla musica ungherese del musicista italiano Vittorio Monti; sopra tale base una Gaga angosciata, parlando in inglese, ma con un accento francese, dice: \u00abSo che siamo giovani, e so che tu potresti amarmi, ma non posso pi\u00f9 stare con te in questo modo, Alejandro\u00bb, poi, prima del ritornello, sembra in procinto di dare addio ai suoi ex-amanti. Il brano si tramuta quindi in un ritmo europop. \u00abSai che ti amo ragazzo / caldo come il Messico, gioisci / a questo punto devo scegliere / nulla da perdere\u00bb.\nSecondo i dati raccolti sul sito Musicnotes.com da Sony/ATV Music Publishing, il brano possiede un ritmo moderato di 99 battiti per minuto. Si sviluppa in Si minore, con la voce di Gaga che fluttua da Fa a Sol.\nIl testo ruota attorno a Lady Gaga che si difende da un harem di uomini, ed \u00e8 ricca di allusioni agli Abba, tra cui un riferimento al loro brano \"Fernando\" del 1976, che Gaga ha citato come uno dei brani che l'hanno ispirata.\nPromozione.\nTramite il proprio profilo di Twitter, la cantante ha annunciato la decisione di pubblicare \"Alejandro\" dicendo: \u00abAlejandro \u00e8 in radio. Cazzo suona cos\u00ec bene, ce l'abbiamo fatta piccoli mostri.\u00bb. Il singolo \u00e8 stato trasmesso alle radio dal 20 aprile 2010 negli Stati Uniti.\nLady Gaga ha eseguito \"Alejandro\" come quarto brano dalla scaletta nella tappa nordamericana del suo secondo tour mondiale, il \"Monster Ball Tour\", protratto tra il 2009 e il 2011. Invece, nelle tappe europee e britanniche del tour il brano \u00e8 stato cantato verso la fine dello spettacolo. A partire dalla sua prima esecuzione live, tenutasi a Montr\u00e9al il 27 novembre 2009, la cantante ha sempre indossato un corpetto e una maschera argentata. Durante lo spettacolo del \"Monster Ball Tour\" a San Diego, Gaga ha pronunciato il nome della citt\u00e0 nel brano, commentando subito dopo: \u00absono fortunata che San Diego faccia rima con \"Alejandro\" e \"Fernando\"\u00bb.\nTed Shaw da \"Windsor Star\" ha creduto che \"Brani come \"Alejandro\", \"Teeth\", e \"Monster\" ti sbattono l'atto sessuale in faccia\". Jeremy Adams da \"Rolling Stone\" ha dato l'opinione che la performance fosse \"[uno] dei vari momenti [...] che hanno provocato terrore fra i genitori presenti\".\nIl 20 aprile 2010, Gaga ha cantato il brano insieme a un altro dell'album, \"Speechless,\" nel lancio del Pan-Asia Viva Glam per una raccolta di fondi per AIDS a Tokyo in cui ha vestito un abito fatto con centrini. Il 28 aprile dello stesso anno si esib\u00ec nel programma televisivo \"American Idol\"; la performance era un medley acustico di \"Bad Romance\" e \"Alejandro\".\nLady Gaga ha eseguito il brano anche nel suo terzo tour mondiale, il \"The Born This Way Ball\", che si \u00e8 protratto dal 2012 al 2013, vestendo un reggiseno con pistole attaccate, esattamente come nel video musicale. Durante l'\"\" invece, \"Alejandro\" \u00e8 l'ultimo brano della scaletta prima dell'encore.\nAccoglienza.\nLa maggioranza dei critici musicali ha trovato corrispondenze tra \"Alejandro\" e le canzoni dei gruppi ABBA e Ace of Base, ma anche brani della popstar Madonna. Infatti, Paul Lester di BBC ha osservato che \"Alejandro\" \u00abavanza con un andamento tipico degli Ace of Base\u00bb. Il TV editor\", Sal Cinquemani\", di Slant Magazine, ha anch'egli individuato un collegamento con le canzoni degli Ace of Base, definendo \"Alejandro\" un apparente omaggio alla band. Stephen Thomas Erlewine di AllMusic si \u00e8 riferito al brano chiamandolo una \u00abrevisione ammodernata degli Abba\u00bb. \"Mikael Wood\" del \"Los Angeles Times\" l'ha giudicato vivace e l'ha paragonato allo stile degli Abba. Jon Dolan di \"Rolling Stone\" ha definito \"Alejandro\" una \u00abtenera parodia degli Abba\u00bb. Ancora, \"Scott Plagenhoef\" di Pitchfork, pur osservando il tono derisorio nei confronti degli Abba, ha potuto constatare che il brano \u00absi delinea in chiave molto moderna, in parte perch\u00e9 il pop americano e l'hip hop, attingono costantemente e notevolmente dalla musica europop, Hi-NRG e dance\u00bb. Lindsey Fortier di \"Billboard\" ha assegnato una buona recensione al brano, giudicandolo molto simile a \"Don't Turn Around\" degli Ace of Base, aggiungendo infine: \u00abAl termine del brano, Alejandro, Fernando e Roberto non sono gli unici obbligati ad allontanarsi \u2013 l'ascoltatore dall'altra parte balla dietro di loro\u00bb. Brian R. Fitzgerland del \"Wall Street Journal\", paragon\u00f2 \"Alejandro\" al singolo di Madonna, \"Who's That Girl\". Robert Copsey di \"Digital Spy\" diede al brano 5 stelle su 5, paragonandolo al singolo di Madonna, \"La isla bonita\" ed alle opere musicali degli Abba, ma con il \u00abtocco personale di Gaga\u00bb. Copsey ha inoltre elogiato la melodia del brano definendola \u00abingannevolmente accattivante\u00bb e descritto il testo come \u00abmalinconico\u00bb.\nAltri critici musicali hanno apprezzato il brano. Chris Ryan di MTV ha descritto la canzone come un \u00abricco peana all'amore, caldo come il Messico\u00bb. Michael Hubbard di MusicOMH ha elogiato la canzone, definendola \u00abbrillantemente intrigante, ingannevolmente semplice e meravigliosamente malinconica\u00bb. Evan Sawdey di PopMatters ha affermato che la voce di Gaga nel ritornello assomiglia lontanamente a quella di Shakira.\nAltri, invece, hanno giudicato in modo negativo il singolo. Chava Thomas del \"The Argonaut\" ha criticato negativamente il brano, definendolo \u00abil solo punto debole di \"The Fame Monster\"\u00bb e aggiungendo che \u00abil brano sembra forzato e il suo ritmo latino non s'ingrana bene nello stile di Lady Gaga\u00bb. James Reed del \"The Boston Globe\" ha assegnato anch'egli un giudizio negativo ad \"Alejandro\", da lui definita \u00abuna tiepida traccia dance in cui canticchia e ricantichicchia il titolo della canzone come se non avesse niente di meglio da dire\u00bb.\nVideo musicale.\nLe riprese del videoclip sono iniziate il 30 aprile 2010 e sono durate due giorni ed il regista \u00e8 stato Steven Klein. Nel gennaio 2010 venne annunciato che Gaga aveva avviato un casting per il video musicale di \"Alejandro\" e che era ansiosa che David Walliams facesse una comparsa nel video insieme alla moglie Lara Stone. Il 23 marzo 2010, il \"Women's Wear Daily\" ha riportato che il fotografo Steven Klein avrebbe diretto il video musicale, come Gaga stessa ha confermato in un'intervista. Dopo aver fatto scalo in Australia con il \"The Monster Ball Tour\", Gaga \u00e8 stata intervistata da una stazione radiofonica australiana, Nova 100, in cui ha parlato del video musicale. Affermando: \nDopo aver confermato che Klein avrebbe diretto il suo video, la cantante ha affermato che \u00abNon so dirvi qual \u00e8 il suo elemento centrale, se prima non lo finisco\u00bb, e ha confessato che Steven Klein \u00e8 \u00abun mio buon amico, lo amo molto, ho molta stima di lui. Siamo felici di collaborare e per giunta un fotografo di moda sar\u00e0 capace di raccontarvi una storia, la storia della mia musica tramite la sua idea di moda e il suo stile di vita\u00bb. Gaga ha reso noto che Klein avesse capito il suo stile di vita \u00absono quello che vesto\u00bb e quindi l'ha scelto credendolo un regista adatto a realizzare il video. Ha aggiunto che \u00abil video si concentra tutto dal luogo in cui sono nata, sull'amore del teatro, l'amore per la musica e per l'irreale nell'arte. Steven conosce appieno tutto questo. Perci\u00f2 daremo vita a un bel video, e io ne sono entusiasta\u00bb. Nel maggio 2010, Lady Gaga in un'intervista al \"Times\" ha descritto la trama del video: Il video ha ottenuto la certificazione Vevo, avendo superato le 100 milioni di visualizzazioni su YouTube e Vevo.\nAccoglienza.\nIl giorno stesso della pubblicazione del video, i critici hanno espresso pareri contrastanti. \"James Montogomery\" di MTV ha scritto: \u00abGaga ha creato un mondo che, sebbene opprimente, appare anche affascinante\u00bb. In un successivo articolo, Montogomery ha aggiunto: \u00abla cantante potrebbe aver definitivamente raggiunto il top della sua carriera, un livello di fatto, per lei, insuperabile\u00bb e \u00abLo sembra davvero, per la prima volta lo posso constatare con certezza. Questo \u00e8 senza dubbio un momento fondamentale nella carriera di Lady Gaga\u00bb. Kara Warnerda, anche lei di MTV, ha affermato che nel video potevano esserci riferimenti a \"Vogue\" di Madonna e \"Not Myself Tonight\" di Christina Aguilera, sostenendo che in \"Alejandro\" il suo stile fosse pi\u00f9 maschile e militaresco rispetto allo stile di Madonna. Proprio grazie al tema militare del video, sono stati fatti alcuni paragoni con il video, \"Rhythm Nation\" di Janet Jackson.\nKyle Anderson, anch'esso reporter di MTV, ha osservato una forte somiglianza del video con diverse opere di Madonna, tra le quali il film del 1996, \"Evita\" e due video musicali della popstar, \"Like a Prayer\" e \"Human Nature\", oltre a \"Vogue\". Allo stesso modo Roger Friedman, reporter di Hollywood, ha affermato che Gaga e Klein \u00abhanno semplicemente rigurgitato \"Vogue\" e \"Justify My Love\"\u00bb. Randall Roberts di \"Los Angeles Times\" ha commentato che il video \u00abrafforza l'opinione che nessuno, meglio di Gaga, comprende adesso la convergenza tra musica ed immagine\u00bb. Jed Gottlieb del \"Boston Herald\" ha dichiarato: \u00abL'unica cosa proibita nel video \u00e8 il divertimento. Alejandro mostra una Lady Gaga cupa, tenebrosa e triste; quando non \u00e8 inserita in mezzo a torsi frementi e ondulanti, si dimostra pensierosa. La trama \u00e8 difficile da decifrare, ma si tratta chiaramente di una storia non a lieto fine\u00bb.\nForti critiche al videoclip sono giunte invece dal mondo cattolico. La statunitense Lega cattolica per i diritti religiosi e civili, ad esempio, ha criticato il video per la scelta di un'immagine religiosa e blasfema, accusando Gaga di \u00abfare la copia di Madonna\u00bb e criticando soprattutto la scena del video in cui la cantante ingoia un rosario. Per replicare \u00e8 intervenuto il regista del video, Steven Klein, spiegando che nel video non ci sono elementi blasfemi, tutt'altro. Infatti il video \u00e8 un vero e proprio omaggio alla Chiesa, poich\u00e9 la cantante interpreta un personaggio che deve scegliere il bene o il male, per cui scegliendo il bene, dovr\u00e0 seguire le orme di Dio e rinunciando ai peccati, dovr\u00e0 dire addio ad Alejandro; scegliendo il male, invece, potr\u00e0 continuare a peccare e a immergersi in sfrenati rapporti sessuali. Alla fine del video Lady Gaga sceglie il bene, decidendo di diventare suora: ne viene mostrata infatti l'inquietante trasformazione negli ultimi secondi. Klein ha inoltre aggiunto che la scena in cui Gaga ingoia il rosario non vuole offendere la Chiesa Cattolica ma anzi esprimere \u00abil desiderio di immedesimarsi nella teofagia\u00bb.\nLa cantante Katy Perry ha dato voce al proprio pensiero sul profilo Twitter, dicendo: \u00abFare uso della blasfemia come spettacolo \u00e8 penoso quanto un comico che fa battute sui peti\u00bb. \"The Huffington Post\" a tal proposito ha sostenuto che, per quanto Katy Perry non avesse fatto il nome di Gaga, fosse un chiaro attacco alla cantante. In un'intervista con \"Le 6/9\" a NRJ Radio, la Perry ha affermato che la frase non fosse rivolta solo a Gaga, ma fosse basata sul proprio pensiero religioso al momento.\nPremi.\nNel 2010 \"Alejandro\" viene nominato al \"Premios Oye!\" come \"Miglior canzone inglese dell'anno\", in competizione con \"Bad Romance\", candidato nella stessa categoria. Ha ricevuto una candidatura ai Teen Choice Awards 2010 come \"Canzone dell'estate\", premio poi assegnato a \"California Gurls\" di Katy Perry. Nel 2011, durante lo svolgimento dei BMI Awards, il brano vince nella categoria Award-Winning Songs insieme ad altri suoi singoli, come \"Paparazzi\", \"Bad Romance\" e \"Telephone\". Nello stesso anno, il brano vinse agli International Dance Music Awards nella categoria Best Pop Dance Track.\nSuccesso commerciale.\nNella settimana del 17 aprile 2010 il singolo ha fatto la sua prima apparizione nella Billboard Hot 100, in 72 posizione. Alla pari dei suoi precedenti, \"Alejandro\" ha ricevuto un'ottima accoglienza negli Stati Uniti d'America, riuscendo a entrare nelle prime dieci posizioni e occupando per una settimana la quinta posizione, confermandosi cos\u00ec come il settimo singolo consecutivo di Lady Gaga presente nella top 10 statunitense. Lady Gaga \u00e8 la seconda artista che vanta di sette singoli nelle prime dieci posizioni della Billboard Hot 100: infatti, tra il 1990 e il 1994, Mariah Carey piazz\u00f2 ben 11 singoli nella top 10 statunitense, di cui 8 al primo posto. Il brano ha venduto oltre download digitali negli Stati Uniti d'America sino ad ottobre 2011, secondo Nielsen SoundScan, rendendo Gaga l'unica artista nella storia digitale a piazzare nella top 10 statunitense sette singoli consecutivi che, negli Stati Uniti d'America, hanno venduto oltre 2 milioni di copie al momento della certificazione. Nel 2018 viene certificato da \"Billboard\" che le vendite del singolo nel Paese ammontano a copie.\nIl brano ha debuttato nella Hot Dance Club Play alla 40\u00aa posizione, raggiungendo la prima posizione nella settimana del 7 luglio 2010, ripetendo il risultato dei singoli \"Poker Face\", \"LoveGame\", \"Paparazzi\", \"Bad Romance\" e \"Telephone\". In Canada, \"Alejandro\" ha debuttato alla 68\u00aa posizione nella Billboard Canadian Hot 100 nella settimana del 4 aprile 2010.\nIn seguito all'uscita di \"The Fame Monster\" sul mercato musicale, \"Alejandro\" \u00e8 riuscito, al 29 novembre 2009, a debuttare nel Regno Unito al 75\u00ba posto, grazie alle eccezionali vendite digitali. Nella settimana del 6 dicembre 2009, il brano \u00e8 arrivato in 5\u00aa posizione in Ungheria. In Italia il brano ha raggiunto la seconda posizione e ci \u00e8 rimasto per otto settimane. In totale \u00e8 rimasto in top 10 per 14 settimane. In tutta Europa, il brano \u00e8 ha raggiunto una posizione fra i primi cinque nelle classifiche.\n\"Alejandro\" si \u00e8 inserito nella classifica australiana nella settimana dell'11 aprile 2010, toccando la 49\u00aa posizione ancor prima di essere lanciato come singolo. Il brano ha scalato rapidamente la classifica, e, in appena quattro settimane raggiunge la seconda posizione nella settimana del 2 maggio 2010, confermandosi come il settimo singolo dell'artista entrato nella top 5 australiana. In Nuova Zelanda il singolo debutta in 35\u00aa posizione nella settimana del 19 aprile 2010, ma qui non ha riscontrato un successo degno dei precedenti, fermandosi alla 11\u00aa posizione, intraprendendo a partire da questa settimana un lento declino, imponendosi come il secondo singolo di Lady Gaga, dopo \"LoveGame\", non entrato nella top 10 neozelandese."}
{"id": "2919669", "revid": "76963", "url": "https://it.wikipedia.org/wiki?curid=2919669", "title": "Brian J. White", "text": "Carriera.\nEx giocatore di football americano e lacrosse e fondatore della scuola di danza Phunk Phenomenon Urban Dance Theater, Brian J. White inizia a lavorare come attore, comparendo in alcune serie televisive come \"Moesha\", \"The Parkers\", MTV's \"Spyder Games\" e soprattutto in \"The Shield\" nel ruolo del detective Tavon Garris. In seguito a queste esperienze avr\u00e0 la possibilit\u00e0 di lavorare in alcune produzioni cinematografiche come \"La neve nel cuore\", \"Brick - Dose mortale\" e \"Stepping - Dalla strada al palcoscenico\". Fra i suoi ruoli pi\u00f9 recenti si possono citare \"In the Name of the King\", \"Cambio di gioco\", \"Fighting\" e \"12 Round\"."}
{"id": "2919670", "revid": "33751", "url": "https://it.wikipedia.org/wiki?curid=2919670", "title": "KS Dinamo Tirana", "text": ""}
{"id": "2919672", "revid": "288300", "url": "https://it.wikipedia.org/wiki?curid=2919672", "title": "KS Flamurtari Valona", "text": ""}
{"id": "2919674", "revid": "31614556", "url": "https://it.wikipedia.org/wiki?curid=2919674", "title": "Rione Ludovisi", "text": ""}
{"id": "2919675", "revid": "288300", "url": "https://it.wikipedia.org/wiki?curid=2919675", "title": "KF La\u00e7i", "text": ""}
{"id": "2919678", "revid": "288300", "url": "https://it.wikipedia.org/wiki?curid=2919678", "title": "KS Gramozi", "text": ""}
{"id": "2919680", "revid": "288300", "url": "https://it.wikipedia.org/wiki?curid=2919680", "title": "KS Kastrioti", "text": ""}
{"id": "2919681", "revid": "767487", "url": "https://it.wikipedia.org/wiki?curid=2919681", "title": "Tunes from Planet Earth According to Gabry Ponte", "text": "Tunes From Planet Earth According to Gabry Ponte \u00e8 il terzo ed ultimo EP dell'omonimo dj pubblicato nel 2007."}
{"id": "2919687", "revid": "288300", "url": "https://it.wikipedia.org/wiki?curid=2919687", "title": "FK Partizani Tirana", "text": ""}
{"id": "2919688", "revid": "416175", "url": "https://it.wikipedia.org/wiki?curid=2919688", "title": "Hypermiling", "text": "L'hypermiling \u00e8 un metodo di guida per massimizzare il risparmio di combustibile. Le persone che adottano questo metodo vengono chiamati \"hypermiler\". L'hypermiling \u00e8 stato definito dal New Oxford American Dictionary come un tentativo per massimizzare la distanza (misurata in chilometri o miglia) percorsi in base al consumo dell'auto, effettuando modifiche atte al risparmio di carburante, alla vettura ed alla propria tecnica di guida. Nel 2008, la parola \"Hypermiling\" ha vinto il titolo come la miglior nuova parola dell'anno dal New Oxford American Dictionary. In Italiano si potrebbe tradurre con il neologismo \"iperpercorrenza\". \"Hypermiling\", che pu\u00f2 essere praticata in qualsiasi veicolo a prescindere dalla sua economia di combustibile, ha guadagnato in popolarit\u00e0 a causa del rialzo dei prezzi della benzina nel corso del 2000. Mentre le tecniche comuni possono essere svolte da parte di qualsiasi automobilista facendo piccoli cambiamenti nelle proprie abitudini di guida, molti hypermilers utilizzano tecniche pi\u00f9 avanzate, alcune delle quali per\u00f2 sono considerate al limite della legalit\u00e0.\nIn Italia, ogni anno, si tiene una gara di consumo a circuito chiuso, all'Autodromo di Magione denominata la \"25 ore di Magione\".\nPerdite di energia nel veicolo.\nLa maggior parte della perdita di energia di carburante degli autoveicoli si verifica con le perdite termodinamiche del motore. Il pi\u00f9 grande spreco di energia \u00e8 quello che il motore ha quando \u00e8 acceso ma la macchina \u00e8 ferma, il che spiega i grandi guadagni disponibili da spegnere il motore nelle fermate prolungate e l'introduzione di tecnologie come lo Start&amp;Stop sui veicoli pi\u00f9 recenti.\nI dati per l'energia sprecata in frenata, la resistenza al rotolamento e la resistenza aerodinamica sono tutti un po' fuorvianti, perch\u00e9 non riflettono di tutta quell'energia che viene sprecata nel processo di fornire l'energia alle ruote. L'immagine riporta che sulla strada urbana, il 6% dell'energia del combustibile viene dissipata in frenata; tuttavia, dividendo questa cifra per l'energia che raggiunge effettivamente il perno (13%), si pu\u00f2 trovare che il 46% dell'energia raggiungere l'asse va ai freni. Inoltre, l'energia supplementare pu\u00f2 potenzialmente essere recuperata quando si va gi\u00f9 per le colline, una cosa che non pu\u00f2 essere conteggiata in queste cifre.\nManutenzione.\nLe gomme con una pressione di gonfiaggio insufficiente possono consumarsi prima e contribuire a dissipare pi\u00f9 energia (circa l'1% per ogni 0,1 bar perso in ciascuna delle quattro gomme). Anche l'allineamento delle ruote, l'evaporazione del carburante mentre l'auto \u00e8 ferma e un olio motore dall'alta viscosit\u00e0 possono diminuire l'efficienza del motore. Nei motori a combustione interna un filtro dell'aria sporco e/o otturato riduce il flusso dell'aria e pu\u00f2 diminuire l'efficienza energetica del veicolo.\nPeso dell'auto e aerodinamica.\nI guidatori possono aumentare il chilometraggio per litro minimizzando il numero di persone e bagagli trasportati dal veiocolo. Rimuovere accessori che non sono utilizzati pu\u00f2 essere utile. L'aerodinamica del veicolo \u00e8 importante nel determinare il consumo di una macchina, generalmente si usa il coefficiente di resistenza aerodinamica per fare un confronto fra i vari veicoli. Aumentare il \"profilo\" della vettura (montando ad esempio barre portatutto, bauli sul tetto o altri oggetti fuori dalla carrozzeria del veicolo) aumenta la resistenza che l'aria oppone al passaggio del mezzo, portando ad un maggiore consumo di carburante.\nLa velocit\u00e0.\nLa velocit\u00e0 da mantenere \u00e8 un fattore importante per una guida nell'ottica del risparmio. Di solito, la macchina consuma meno quando viaggia ad una velocit\u00e0 costante, mantenendo il motore con un regime e carico con il migliore rapporto g/kWh. La velocit\u00e0 ideale da mantenere dipende dal tipo di veicolo, a velocit\u00e0 pi\u00f9 grandi la resistenza del vento inizia ad essere sempre pi\u00f9 importante nel ridurre l'efficienza energetica. Per esempio, la Tesla Model S pu\u00f2 percorrere fino a 1078\u00a0km mantenendo una velocit\u00e0 media di 40km/h.\nAnche la congestione delle strade \u00e8 importante nel determinare i consumi di carburante, il traffico abbassa l'efficienza energetica dei motori a combustione interna. Alcuni studi hanno dimostrato che introdurre dei limiti di velocit\u00e0 pu\u00f2 essere utile per aumentare l'efficienza energetica dal 2% al 18%.\nAccelerazione e decelerazione.\nL'efficienza del carburante varia con il veicolo. L'efficienza del carburante durante l'accelerazione generalmente migliora mentre i giri aumentano fino a un punto nei pressi della coppia massima che il motore pu\u00f2 erogare. In generale, l'efficienza del carburante \u00e8 massimizzata quando l'accelerazione e la frenata sono ridotti al minimo. I freni convenzionali dissipano energia cinetica sotto forma di calore, che \u00e8 irrecuperabile. La frenata rigenerativa, utilizzata dai veicoli ibridi / elettrici, recupera una parte dell'energia cinetica, ma una certa energia viene persa nella conversione, e la frenatura \u00e8 limitata dalla corrente di carica massima della batteria e dall'efficienza dell'intero sistema.\nLe macchine moderne montano di serie un dispositivo chiamato \"Cut-off\", che consente di risparmiare carburante in fase di decelerazione. Questa soluzione tecnica consente, quando l'acceleratore \u00e8 completamente sollevato, di interrompere il flusso di carburante: in tal modo il motore \u00e8 \"trascinato\" dall'inerzia del veicolo. Non appena si scende sotto un certo numero di giri, il flusso \u00e8 ripristinato per evitare che il motore si spenga .\nNelle macchine che hanno il cambio manuale utilizzare la marcia pi\u00f9 alta disponibile aumenta la propria percorrenza per litro di carburante: viaggiare a giri troppo alti o troppo bassi \u00e8 comunque deleterio per l'efficienza del veicolo. In alcune vetture recenti \u00e8 presente un indicatore che segnala quando \u00e8 il momento opportuno di cambiare marcia. Le prestazioni di un motore sono indicate da curve caratteristiche che, fra le altre cose, ci consentono di ricavare il consumo al variare dei giri.\nGli accessori elettrici del veicolo.\nIl National Renewable Energy Laboratory in una relazione del 2000 suggerisce che un carico di 400 W su un motore convenzionale pu\u00f2 aumentare il consumo di carburante fino al 20%. D'estate, aprire i finestrini al posto che utilizzare il condizionatore pu\u00f2 essere pi\u00f9 vantaggioso a basse velocit\u00e0. Questa tecnica, tuttavia, causa un aumento di resistenza in forma di resistenza dell'aria e la riduzione dei costi \u00e8 minore di quanto generalmente previsto.\nFattori individuali.\nIl guidatore pu\u00f2 adottare una serie di accorgimenti per ridurre il consumo di carburante, come pianificare il viaggio prima di mettersi al volante per scegliere la strada migliore e viaggiare ad una velocit\u00e0 costante."}
{"id": "2919690", "revid": "288300", "url": "https://it.wikipedia.org/wiki?curid=2919690", "title": "KS Sk\u00ebnderbeu", "text": ""}
{"id": "2919691", "revid": "288300", "url": "https://it.wikipedia.org/wiki?curid=2919691", "title": "KS Shkumbini", "text": ""}
{"id": "2919694", "revid": "72396", "url": "https://it.wikipedia.org/wiki?curid=2919694", "title": "Real Madrid Club de F\u00fatbol 1985-1986", "text": "Questa voce raccoglie le informazioni riguardanti il Real Madrid Club de F\u00fatbol nelle competizioni ufficiali della stagione 1985-1986.\nStagione.\nSubito un cambio di dirigenza all'inizio della stagione (a Luis de Carlos subentr\u00f2 Ram\u00f3n Mendoza) il Real Madrid, rinnovato e sfoltito nell'organico (furono acquistati giocatori di primo piano come Hugo S\u00e1nchez e Antonio Maceda) guidato da Luis Molowny, visse una stagione da protagonista su tutti i fronti, vincendo il campionato dopo un quinquennio di dominio dei club baschi, bissando il successo in Coppa UEFA (grazie a un 5-1 nella finale di andata contro il ) e perdendo la possibilit\u00e0 di accedere in finale di Coppa del Re a causa di una sconfitta in semifinale contro il ."}
{"id": "2919695", "revid": "339392", "url": "https://it.wikipedia.org/wiki?curid=2919695", "title": "KS Teuta", "text": ""}
{"id": "2919696", "revid": "288300", "url": "https://it.wikipedia.org/wiki?curid=2919696", "title": "KF Tirana", "text": ""}
{"id": "2919697", "revid": "767487", "url": "https://it.wikipedia.org/wiki?curid=2919697", "title": "Child Rights Information Network", "text": "Child Rights Information Network (CRIN) \u00e8 un network d'informazione internazionale che supporta le Nazioni Unite per l'applicazione della Convenzione internazionale sui diritti dell'infanzia e in generale dei diritti dei minori. Al CRIN aderiscono pi\u00f9 di 1400 organizzazioni di oltre 130 paesi. Dal 1995 \u00e8 stata ospitata da Save the Children, ente di beneficenza con sede a Londra, ed \u00e8 gestito congiuntamente da diverse organizzazioni, tra cui la IEF."}
{"id": "2919700", "revid": "124262164", "url": "https://it.wikipedia.org/wiki?curid=2919700", "title": "Cesare Angelini", "text": "Biografia.\nCesare Angelini, nato da famiglia contadina di Albuzzano, studi\u00f2 presso il seminario diocesano di Pavia e venne ordinato sacerdote. In seguito venne chiamato ad insegnare lettere presso il seminario di Cesena dal vescovo locale, il pavese monsignor Giovanni Cazzani. Proprio a Cesena, Angelini conobbe il letterato Renato Serra (\u00abvivergli vicino, con discrezione, portando via con gli occhi e con la mente impressioni, giudizi, suggerimenti, per non dimenticare nulla della sua persona e la sua maniera di leggere i poeti\u00bb. Da \"Il piacere della memoria\"), incontro che segn\u00f2 il suo itinerario culturale.\nDal 1939 al 1961 fu rettore dell'Almo Collegio Borromeo di Pavia. I suoi studi hanno riguardato principalmente Manzoni (\u00abQuesto Manzoni ci dar\u00e0 da fare per tutta la vita. Accade da quando - e fu molto presto - abbiamo inteso che i problemi del vivere e dello scrivere li ha risolti con strenua coerenza e puntualit\u00e0; e che egli non era un consolato punto d\u2019arrivo delle nostre lettere ma un fertile punto di partenza per pi\u00f9 belle prove\u00bb, da \"Capitoli sul Manzoni vecchi e nuovi\"), gli scrittori lombardi e la letteratura religiosa. Parte della sua biblioteca personale fu donata alla biblioteca del Collegio Borromeo e alla biblioteca del Seminario Vescovile di Pavia.\nLibri per la scuola.\nNotevole, e poco conosciuto, \u00e8 l'apporto angeliniano, dal 1930 al 1962, nell'ambito dell'istruzione.\nOpere scolastiche di Cesare Angelini.\nOpere scolastiche con la collaborazione di Cesare Angelini."}
{"id": "2919701", "revid": "180559", "url": "https://it.wikipedia.org/wiki?curid=2919701", "title": "Navy Mark IV", "text": "La Navy Mark IV \u00e8 una tuta pressurizzata sviluppata dalla B.F. Goodrich Company e dalla United States Navy per le operazioni con aerei da combattimento ad elevata altitudine. \u00c8 conosciuta maggiormente per il suo successivo impiego come tuta spaziale per il programma Mercury, il primo programma spaziale statunitense.\nSviluppo pre-Mercury.\nLa tuta \u00e8 stata inizialmente disegnata da Russell Colley (che progett\u00f2 e costru\u00ec anche la tuta per alte altitudini per il pilota Wiley Post) per produrre una atmosfera il pi\u00f9 simile possibile a quella della superficie terrestre nei primitivi jet non pressurizzati, sviluppati dalla U.S. Air Force e dalla U.S. Navy dopo la Guerra di Corea.\nLa Mark IV fu introdotta inizialmente alla fine degli anni cinquanta. Prima di essa, la marina svilupp\u00f2 altri tipi di tuta, ma tutte si rivelarono troppo pesanti e garantivano scarsa mobilit\u00e0.\nLa tuta Mark IV risolse i problemi di mobilit\u00e0 con l'uso di corda elastica e con il peso di 22 libbre si dimostr\u00f2 la pi\u00f9 leggera tra tutte quelle sviluppate in ambito militare. Il test pi\u00f9 severo della tuta si \u00e8 verificato durante il volo record in mongolfiera di Malcolm Ross e Victor Prather nella gondola non pressurizzata Strato-Lab V che arriv\u00f2 fino a 34.670 metri. Con l'avvento delle cabine pressurizzate l'adozione di una tuta a piena pressione (sviluppata per conto della National Advisory Committee for Aeronautics, in seguito NASA) per i voli dell'aereo razzo X-15, la tuta Mark IV cadde in disuso.\nProgetto Mercury.\nQuando la NASA, nel 1958, ha iniziato il programma Mercury, una delle prime necessit\u00e0 che si evidenziarono all'agenzia era l'avere una tuta pressurizzata per proteggere gli astronauti in caso di improvvisa depressurizzazione della cabina, nel vuoto dello spazio. Per risolvere il problema, la NASA, test\u00f2 sia la Navy Mark IV sia la tuta delle missioni X-15, la scelta ricadde sulla prima per la minor massa e la pi\u00f9 semplice adattabilit\u00e0 per l'utilizzo nelle missioni spaziali.\nI maggiori cambiamenti operati sulla Mark IV furono i seguenti:\nOgni astronauta aveva a disposizione tre tute: una per l'addestramento, una per il volo e una come scorta. Tutte e tre le tute costavano complessivamente 20.000 dollari, e diversamente da quelle per utilizzo militare, erano fatte su misura per ciascun astronauta. Nessun grave problema fu riscontrato durante l'utilizzo di questa tuta, venne riportato solamente un controllo non del tutto efficiente della temperatura.\nUtilizzi successivi.\nDopo le Mercury, la tuta fu usata per le prime fasi dello sviluppo del programma Gemini, ma poi fu abbandonata, in quanto si profilava la necessit\u00e0 di sviluppare una tuta che consentisse anche le attivit\u00e0 extraveicolari. Questi obbiettivi furono raggiunti con la G3C, una versione della tuta dell'X-15."}
{"id": "2919709", "revid": "767487", "url": "https://it.wikipedia.org/wiki?curid=2919709", "title": "Nicol\u00e1s Colazo", "text": "Carriera.\nCresciuto nelle giovanili del Boca Juniors, viene aggregato alla prima squadra nel giugno del 2009 per poi esordire in campionato il 4 luglio 2009 nella partita vinta 3-1 contro il Colon. Segna il suo primo gol in campionato nel pareggio 3-3 contro il San Lorenzo."}
{"id": "2919710", "revid": "767487", "url": "https://it.wikipedia.org/wiki?curid=2919710", "title": "Tuesday Wonderland", "text": "Tuesday Wonderland \u00e8 stato pubblicato nel 2006, e fu premiato, nello stesso anno, con il Grammy svedese come il miglior album jazz dell'anno."}
{"id": "2919711", "revid": "767487", "url": "https://it.wikipedia.org/wiki?curid=2919711", "title": "Ferrari P540 Superfast Aperta", "text": "La Ferrari P540 Superfast Aperta \u00e8 una \"one-off\" sportiva costruita dalla Ferrari nel 2009, basata sulla Ferrari 599 GTB Fiorano. \u00c8 anche conosciuta con il soprannome di \"The Golden Ferrari\". La vettura \u00e8 la seconda del programma \"Special Project\"; un progetto voluto dalla Ferrari stessa volto alla realizzazione di esemplari unici in collaborazione con i pi\u00f9 grandi nomi del design automobilistico italiano; il programma \u00e8 iniziato nel 2008 con la Ferrari SP1.\nEdward Walson commission\u00f2 la costruzione della vettura nel 2008, chiedendo alla Ferrari di fabbricare un'interpretazione moderna del modello placcato d'oro, realizzato da Medardo Fantuzzi, per l'episodio diretto da Federico Fellini intitolato \"Toby Dammit\" del film \"Tre passi nel delirio\". \u00c8 una cabriolet due posti con motore centrale e trazione posteriore.\nIl modello fu svelato al pubblico l'11 dicembre 2009, ma ci furono immagini in anteprima\nSviluppo.\nProgettata da Pininfarina e costruita a Maranello, questo modello \u00e8 omologato alle norme ed ai requisiti internazionali riguardanti la sicurezza. Usando come materiale di costruzione la fibra di carbonio, la vettura era sufficientemente rigida per la conversione della Ferrari 599 GTB Fiorano in una versione cabriolet. Il tempo impiegato per il suo sviluppo fu di 14 mesi.\nMeccanica.\nMotore.\nIl motore era un 12 cilindri da 5999 cm\u00b3 che erogava una potenza di 620 CV e una coppia di 448 N\u2022m, rispettivamente a 7600 ed a 5600 giri al minuto. La denominazione ufficiale del motore era Tipo F140C..\nTrasmissione.\nLa trasmissione era composta da un cambio a sei rapporti semiautomatico derivante dalla Formula 1."}
{"id": "2919718", "revid": "101175", "url": "https://it.wikipedia.org/wiki?curid=2919718", "title": "Superstock 1000 FIM Cup 2009", "text": "Superstock 1000 FIM Cup 2009 \u00e8 l'undicesima edizione della Superstock 1000 FIM Cup.\nIl titolo piloti \u00e8 stato vinto da Xavier Sim\u00e9on sulla Ducati 1098R del team Ducati Xerox Junior che ha preceduto di 57 punti l'italiano Claudio Corti sulla Suzuki GSX-R 1000 K9 del team Suzuki Alstare.\nIl campionato costruttori ha visto primeggiare la Ducati che ha staccato di 53 punti la Honda.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.\n!width=5%|Punti"}
{"id": "2919719", "revid": "126257", "url": "https://it.wikipedia.org/wiki?curid=2919719", "title": "Golden Ferrari", "text": ""}
{"id": "2919722", "revid": "126257", "url": "https://it.wikipedia.org/wiki?curid=2919722", "title": "The Golden Ferrari", "text": ""}
{"id": "2919723", "revid": "126257", "url": "https://it.wikipedia.org/wiki?curid=2919723", "title": "Ferrari P 540 Superfast Aperta", "text": ""}
{"id": "2919724", "revid": "126257", "url": "https://it.wikipedia.org/wiki?curid=2919724", "title": "Ferrari P 540", "text": ""}
{"id": "2919727", "revid": "126257", "url": "https://it.wikipedia.org/wiki?curid=2919727", "title": "Ferrari P540", "text": ""}
{"id": "2919730", "revid": "767487", "url": "https://it.wikipedia.org/wiki?curid=2919730", "title": "Mesalazina", "text": "La mesalazina \u00e8 un farmaco antinfiammatorio non steroideo (FANS) della classe dei salicilati con azione limitata al tratto gastrointestinale. Viene impiegato nella cura della Rettocolite ulcerosa, nella Malattia di Crohn e nella Colite microscopica, nel trattamento delle fasi attive della malattia e nella prevenzione delle recidive. La sua azione \u00e8 locale nell'intestino in modo da evitare effetti collaterali sistemici..\nChimicamente \u00e8 acido 5-amminosalicilico (5-ASA). Il 5-ASA \u00e8 la frazione attiva della sulfasalazina..\nFormulazione.\nLa formulazione della mesalazina \u00e8 sia in compresse sia in granuli per l'assunzione orale, mentre per la somministrazione rettale si usano le supposte o i clisteri. Viene commercializzato come: \"Asacol\", \"Pentasa\", \"Pentacol\", \"Ipocal\" e \"Proctasacol\". L'ultimo di questi ha il vantaggio di poter essere somministrato in monodose giornaliera, un dosaggio pi\u00f9 conveniente per i pazienti. Studi recenti infatti hanno dimostrato che una dose unica giornaliera pu\u00f2 essere sufficiente per il trattamento di prevenzione delle recidive.\nEffetti indesiderati.\nComuni sono flatulenza, crampi e diarrea. Rari sono l'esacerbazione della colite, reazioni di ipersensibilit\u00e0 (inclusi rash cutaneo, orticaria, nefropatia interstiziale e lupus eritematoso), perdita di capelli, mal di testa, pancreatite acuta."}
{"id": "2919735", "revid": "31615049", "url": "https://it.wikipedia.org/wiki?curid=2919735", "title": "Cantil\u00e8ne de sainte Eulalie", "text": ""}
{"id": "2919736", "revid": "1543377", "url": "https://it.wikipedia.org/wiki?curid=2919736", "title": "Jennifer Gillom", "text": "Biografia.\nHa sei fratelli e tre sorelle, parla Italiano e Greco.\nSua sorella Peggie \u00e8 stata allenatore dei Texas A&amp;M Aggies women's basketball.\nDispone del complesso sportivo \"Gillom Sports Complex\", in suo onore e della sorella Peggie, presso l'Universit\u00e0 del Mississippi.\nCarriera.\nCestista.\nClub.\nIn giovent\u00f9 gioca nella squadra di college dell'Universit\u00e0 del Mississippi.\nArriva in Italia nel 1987 e gioca nella Gemeaz Milano dove disputa quattro finali di Coppa Ronchetti vincendola nell'edizione 1990-91.\nNel 1994-1995 e 1995-1996 \u00e8 tesserata per la P.C.R. Messina.\nDal 1997 al 2002 gioca per le Phoenix Mercury nella WNBA.\n\u00c8 stata selezionata per l'All-WNBA Team nel 1997 in prima squadra e nel 1998 in seconda squadra, mentre nel 1999 nell'All-Star team.\nOltre alla WNBA, Jennifer Gillom ha avuto anche una lunga carriera professionale all'estero, militando per squadre in Italia, Grecia, Spagna e Turchia.\nNel gennaio 2003 viene ingaggiata dalla Libertas Termini nella LegA Basket Femminile italiana.\nHa chiuso la carriera da giocatrice nell'Ares Ribera nella stagione 2003-2004, dove ha ottenuto la salvezza.\nNazionale.\nHa giocato con la Nazionale di pallacanestro femminile degli Stati Uniti d'America dal 1985 al 2002, riuscendo a vincere la medaglia d'oro alle Olimpiadi di Seoul del 1988.\nCon la nazionale USA ha vinto anche la medaglia d'oro ai Campionati mondiali femminili di pallacanestro 1986 e 2002, la medaglia d'oro ai Goodwill Games 1986 ed ai Giochi panamericani 1987; la medaglia d'argento alle Universiadi 1985.\nAllenatrice.\nClub.\nNel 2006 \u00e8 allenatore della squadra di basket della Xavier College Preparatory High School a Phoenix.\nNel 2008 \u00e8 \"assistant coach\" dei Minnesota Lynx, squadra per la quale diventa allenatore nel 2009.\nNel 2010 \u00e8 allenatore dei Los Angeles Sparks.\nNazionale.\nJennifer Gillom \u00e8 stata nominata da Doug Bruno, \"assistant coach\" della Nazionale di pallacanestro femminile degli Stati Uniti d'America per il Mondiali 2010."}
{"id": "2919737", "revid": "122923266", "url": "https://it.wikipedia.org/wiki?curid=2919737", "title": "Para toda la vida", "text": "Para toda la vida \u00e8 un singolo della cantautrice pop argentina Marcela Morelo, pubblicato nei paesi in lingua spagnola nel 1999, ma che ha trovato successo in tutta l'Europa nell'estate del 2001.\nCon questo brano, contenuto nel suo secondo album, \"Eclipse\", la cantante si \u00e8 fatta conoscere in Italia partecipando anche al \"Festivalbar 2001\".\nLa canzone \u00e8 stata prodotta e arrangiata da Rodolfo Lugo."}
{"id": "2919744", "revid": "765341", "url": "https://it.wikipedia.org/wiki?curid=2919744", "title": "Thiemo de Bakker", "text": "Biografia.\n2005-2008.\nThiemo de Bakker si avvicina al tennis grazie alla madre che fin da piccolo lo porta nel club dove era solita giocare. Gi\u00e0 dal novembre 2005 comincia a frequentare il circuito dei Futures partecipando agli F1, F2 ed F3 in Israele in cui raccoglie una semifinale. Nel 2006 a 18 anni diventa il numero uno del mondo juniores, categoria in cui ha vinto anche un Wimbledon sconfiggendo il polacco Marcin Gawron pi\u00f9 altri quattro tornei a cui si aggiunge una semifinale al Roland Garros.\nNel luglio 2006 riceve una wild card per il tabellone principale per il torneo di Amersfoort e a sorpresa al primo turno elimina il francese Julien Benneteau prima di essere eliminato dall'altro francese Marc Gicquel. Tre mesi dopo prende parte a tre futures in Portogallo vincendo il primo e il terzo e uscendo ai quarti nel secondo, successivamente torna in Israele dove colleziona un'altra semifinale.\nIl 2007 \u00e8 ancora dedicato ai futures e colleziona una finale, una semifinale e due quarti di finale. Sporadicamente si affaccia su palcoscenici pi\u00f9 importanti: tenta di qualificarsi per il torneo di Marsiglia, grazie a due wild card \u00e8 nei main draw di Rotterdam e 's-Hertogenbosch dove perde al primo turno rispettivamente contro Ivan Ljubi\u010di\u0107 e Antony Dupuis.\nDebutta anche in un torneo dello slam a Wimbledon e sfiora la qualificazione al secondo turno portando al quinto set il qualificato Wayne Arthurs.\nIl primo risultato di rilievo del 2008 \u00e8 la finale all'F5 in Portogallo, seguita dai quarti raggiunti al challenger di Napoli. In aprile debutta in Coppa Davis nello spareggio con la Macedonia. Due mesi dopo vince due futures nei Paesi Bassi e arriva la prima semifinale a livello challenger a Scheveningen. Successivamente riceva un'altra wild card per Amersfoort dove passa il primo turno prima di arrivare ai quarti del challenger di Alphen aan den Rijn. Risalgono al 2008 anche i suoi primo match in Coppa Davis, dove esordisce conquistando due successi contro la Macedonia.\n2009 - 2010.\nNel 2009, dopo aver tentato di qualificarsi al torneo di Zagabria e dopo aver ricevuto un'altra wild card a Rotterdam, frequenta stabilmente il circuito challenger guadagnandosi la prima finale a questo livello a Caltanissetta in marzo, ma viene sconfitto dal connazionale Jesse Huta Galung. A maggio passa le qualificazioni del BMW Open di Monaco di Baviera, sconfigge Rainer Sch\u00fcttler al primo turno per poi perdere da Lleyton Hewitt al secondo; successivamente fallisce la qualificazione al Roland Garros, ma da luglio in poi conquista in successione il challenger di Tampere (battendo l'australiano Peter Luczak), due settimane dopo, quello di Vigo, e, in quella successiva, a San Sebasti\u00e1n per conquistate in settembre la vittoria a Bra\u0219ov: in meno di due mesi conquista oltre 130 posizioni del ranking mondiale. Chiude l'anno con la semifinale a Seul, grazie alla quale entra per la prima volta nei primi 100 del mondo.\nArchiviato il circuito challenger, apre il 2010 con i quarti nel 250 di Chennai e l'eliminazione al primo turno degli Australian Open.\nDopo un mese di inattivit\u00e0 disputa il primo Masters 1000 a Indian Wells arrivando fino al terzo turno dove viene sconfitto da Andy Roddick; si qualifica poi per quello di Montecarlo in cui perde al secondo turno dal futuro vincitore Rafael Nadal prima di conquistare la prima semifinale di un 500 a Barcellona, raggiunta sconfiggendo il numero 16 del mondo Juan Carlos Ferrero e il top 10 Jo-Wilfried Tsonga, prima di arrendersi a Robin S\u00f6derling. Entra cos\u00ec nei primi 50 del mondo.\nAl Roland Garros si arrende al terzo turno ancora al francese Jo-Wilfried Tsonga, dopo aver battuto Patience e Guillermo Garc\u00eda L\u00f3pez. Anche a Wimbledon \u00e8 riuscito a vincere due partite ( Giraldo, e, nel secondo turno Isner) prima di arrendersi in quattro set dal francese Paul-Henri Mathieu. Raggiunge il terzo turno anche agli US Open, dove viene estromesso dallo svedese Robin S\u00f6derling.\n2011 - 2012.\nIl 2011 si rivela molto pi\u00f9 avaro di soddisfazioni dell'anno precedente. In tutta la stagione ottiene solo tre successi nel circuito maggiore: uno a Rotterdam in febbraio, uno in marzo nell'incontro di Coppa Davis contro l'Ucraina e infine uno a maggio a Madrid dove, partito dalle qualificazioni, ha poi eliminato Ferrero. Nella seconda parte dell'anno, uscito dalle prime 100 posizioni del ranking, torna a giocare, senza particolare fortuna, alcuni tornei challenger. L'unico titolo della stagione arriva in doppio nel Challenger olandese di Alphen aan de Rijn. A fine 2011, in singolare, si ritrova oltre la duecentesima posizione, e cos\u00ec, l'anno successivo, \u00e8 costretto a giocarsi la partecipazione ai tornei principali partendo dalle qualificazioni.\nLe supera al debutto a Chennai ma non agli Australian Open; in febbraio ottiene due punti per la propria squadra di Davis contro la Finlandia e ottiene una wild card per il torneo di casa di Rotterdam, dove viene per\u00f2 subito eliminato da Troicki. Scivolato oltre la 390\u00ba posizione in classifica dopo un paio di mesi di inattivit\u00e0, disputa alcuni tornei del circuito futures da maggio, conquistando quattro finali e due successi in un mese. Nella seconda parte dell'anno torna a giocare nel circuito Challenger conquistando quattro finali e la vittoria a Bercuit in luglio, a Alphen aan den Rijn in settembre e a San Juan in ottobre.\n2013 - 2014.\nDopo aver perso nelle qualificazioni nei tornei australiani, gioca di una wild card a Rotterdam dove viene battuto al secondo turno da Federer. Raggiunge invece la finale in doppio, in coppia con Huta Galung, perdendola contro la coppia Lindstedt/Zimonji\u0107.\nA marzo conquista la finale del Challenger di Santiago del Cile, ma viene superato con due tie-break da Facundo Bagnis; supera poi le qualificazioni a Miami, dove viene per\u00f2 subito estromesso da Zeballos. Dopo una vittoria in Davis contro la Romania, fallisce le qualificazioni nei successivi tornei a cui prende parte (Montecarlo, Oeiras, Roma e Nizza). Eliminato al debutto al Roland Garros, torna a superare un turno ai Queen's ma al secondo turno viene nettamente superato da Berdych. Superato in singolare da Lorenzi nel primo turno di 's-Hertogenbosch (dove aveva ricevuto una wild card), raggiunge ancora in coppia con Huta Galung le semifinali in doppio. Subito eliminato a Wimbledon, si riscatta a Bastad battendo Schwartzman, Troicki (al tie-breack del terzo set), e il numero uno del torneo Berdych (con un duplice 7-5) prima di arrendersi in semifinale a Berlocq, che poi si aggiudicher\u00e0 il torneo. In seguito conquista il trofeo di doppio al Challenger di Rio de Janeiro, in coppia con il brasiliano Andr\u00e9 S\u00e1; supera poi un turno a Umago e a Wiston-Salem, mentre viene eliminato al debutto agli US Open da Pablo And\u00fajar, chiudendo l'anno intorno alla posizione 150.\nCome l'anno precedente, nel 2014 non riesce a qualificarsi nei primi tornei dell'anno e al debutto a Rotterdam viene eliminato in tre set dal numero 9 del mondo Richard Gasquet. Il primo torneo in cui supera le qualificazioni \u00e8 quello di Dubai, dove per\u00f2 perde al primo turno contro Kohlschreiber. Sempre passando dalle qualificazioni, raggiunge il terzo turno a Miami, ma \u00e8 di nuovo Federer ad eliminarlo con un duplice 6-3. In aprile torna a disputare la finale del challenger di Santiago, riuscendo questa volta ad aggiudicarsi il titolo ad un anno e mezzo dall'ultima vittoria. Grazie ancora ad una wild card, partecipa al torneo di 's-Hertogenbosch e, dopo aver battuto il connazionale Sijsling, approfitta del ritiro di Tursunov e raggiunge i quarti, perdendoli contro Sousa. Raggiunta (e persa) la sua dodicesima finale Challenger a Marburg, in estate supera un turno a Bogot\u00e0 e due ad Atlanta dove, superate le qualificazioni elimina al secondo turno il numero 17 del mondo Anderson."}
{"id": "2919758", "revid": "76963", "url": "https://it.wikipedia.org/wiki?curid=2919758", "title": "Francis Matthews", "text": "Biografia.\nInizi\u00f2 a lavorare diciassettenne, come assistente di scena in teatro, per poi interpretare il suo primo ruolo nel dramma \"Il grano \u00e8 verde\" di Emlyn Williams al Royal Theatre di Leeds. Si costru\u00ec quindi un vasto repertorio completo di ruoli classici all'Oxford Playhouse. Raccolte le prime esperienze cinematografiche per la Hammer Film Productions, \"La vendetta di Frankenstein\" (1958), \"Dracula, principe delle tenebre\" (1966) e \"Rasputin, il monaco folle\" (1966), quindi doppi\u00f2 il protagonista della serie televisiva animata di \"supermarionation\" \"Captain Scarlet and the Mysterons\" (1967).\nDopo alcune partecipazioni straordinarie in varie altre opere, come \"Agente speciale\", \"Il Santo\" e \"Robin Hood\", ottenne nel 1969 il ruolo del detective Paul Temple creato da Francis Durbridge nell'omonima serie della BBC. Dei 64 episodi, 52 furono prodotti insieme alla tedesca ZDF realizzando la prima coproduzione internazionale della storia televisiva. Matthews aveva gi\u00e0 recitato in un altro serial sceneggiato da Durbridge, \"The World of Tim Frazer\" (1960).\nDivenne internazionalmente popolare come conduttore del programma \"Follow Me!\", un corso televisivo di lingua inglese per principianti e autodidatti realizzato dalla BBC alla fine degli anni 1970.\nFrancis Matthews \u00e8 fratello dell'attore Paul Shelley ed \u00e8 stato sposato con l'attrice Angela Browne fino alla morte di lei nel 2001. Dei tre figli della coppia, due (Damien Matthews e Paul Rattigan) sono attori."}
{"id": "2919761", "revid": "1305772", "url": "https://it.wikipedia.org/wiki?curid=2919761", "title": "Italianates", "text": "Italianates fu definito un gruppo di pittori nord-europei del XVII secolo, in gran parte olandesi da cui \"Dutch Italianates\", che viaggiarono in Italia e che adottarono uno stile e una tecnica simile a quella dei pittori paesaggisti italiani del periodo. In particolare, erano soliti incorporare nei loro dipinti modelli e motivi italiani. Questi pittori erano soliti rimanere anche a lungo in Italia, in special modo a Roma e qui operare.\nI pi\u00f9 importanti pittori \"Italianates\" furono Bartholomeus Breenbergh, Andries e Jan Both di Utrecht, il loro rivale Nicolaes Berchem di Haarlem e Jan Asselyn. I fratelli Both lavoravano in coppia: Andries dipingeva le figure nei paesaggi di Jan. Le composizioni di Berchem si ispiravano ai paesaggi arcadici del pittore francese Claude Lorrain in cui tipicamente si trovano pastori che pascolano il loro gregge tra antiche e maestose rovine romane in una foschia dorata.\nStoria.\nQuesta corrente pittorica fu attiva per pi\u00f9 di cento anni a partire dagli inizi del XVII secolo. I pittori ad essa appartenenti dipingevano principalmente soggetti pastorali ambientati in paesaggi italiani (o pi\u00f9 specificatamente romani) inondati dalla calda luce meridionale. Gli \"Italianates\" della prima generazione, che operarono cio\u00e8 negli anni intorno al 1620, dipingevano in genere paesaggi con grandi rovine romane e piccole figure e con grande contrasto di luci ed ombre, come ad esempio Cornelis van Poelenburch e Bartholomeus Breenbergh, mentre quelli della seconda generazione, operanti negli anni 1640-1650, rappresentavano paesaggi pastorali con grandi figure e morbidi effetti di luce, come Nicolaes Berchem e Jan Baptist Weenix.\nIl termine \"Dutch Italianates\" \u00e8 stato erroneamente esteso anche ai pittori olandesi, che, pur non avendo mai lasciato il loro paese, dipingevano in uno stile italianeggiante.\nFu coniato all'inizio del XX secolo dagli storici dell'arte per distinguere i paesaggisti olandesi che ritraevano vedute native, come Jan van Goyen o Jacob van Ruisdael, dagli altri pittori olandesi come Herman van Swanevelt o Jan Both che viaggiarono in Italia.\nGli \"Italianates\" sono spesso confusi con il gruppo di artisti detto I Bamboccianti, che sono pi\u00f9 propriamente i seguaci di Pieter van Laer, detto \"Il Bamboccio\". Questi visse a Roma dal 1625 al 1639 e soleva dipingere scene della vita popolare romana. Comunque alcuni artisti appartenenti ai Bamboccianti sono anche inclusi nel gruppo dei \"Dutch Italianates\"."}
{"id": "2919763", "revid": "105012008", "url": "https://it.wikipedia.org/wiki?curid=2919763", "title": "Someone to Love (Elisa)", "text": "Someone to Love \u00e8 una canzone di Elisa pubblicata come terzo e ultimo singolo estratto dal suo sesto album in studio \"Heart\".\nIl singolo.\nL'uscita radiofonica ufficiale del singolo \u00e8 avvenuta il 7 maggio 2010, ma la programmazione effettiva, come per altri singoli usciti in quel periodo, \u00e8 stata quasi nulla a causa di disaccordi tra le maggiori emittenti radiofoniche e le case discografiche in merito ad una questione di compensi per la programmazione dei brani in radio.\nIl video.\nIl videoclip che accompagna il brano \u00e8 stato girato il 10 aprile 2010 da Marco Gentile a Vicenza, precisamente nel quartiere San Lazzaro e nel Parco Fornaci, e prodotto dalla \"Angelfilm\" di Marco Salom. Nel video la cantautrice pattina insieme ad altre ragazze in un campo sportivo e in una pista da skateboard. \u00c8 stato presentato in esclusiva per una settimana sul portale Libero il giorno della pubblicazione del singolo. In un'intervista rilasciata al portale Elisa spiega:"}
{"id": "2919764", "revid": "101175", "url": "https://it.wikipedia.org/wiki?curid=2919764", "title": "Ducati Xerox Junior", "text": ""}
{"id": "2919767", "revid": "123247301", "url": "https://it.wikipedia.org/wiki?curid=2919767", "title": "Is It 'cos I'm Cool?", "text": "Is It 'cos I'm Cool? \u00e8 un singolo del DJ tedesco Mousse T., pubblicato il 16 febbraio 2004.\nDescrizione.\nLa canzone \u00e8 stata scritta da Errol Rennalls e Mousse T. e prodotta da quest'ultimo, che l'ha interpretata insieme alla cantante Emma Lanford. \u00c8 stata tratta dal disco \"All Nite Madness\" del dj e ha ottenuto un grande successo nel 2004 in tutta Europa.\nCon questa canzone, la cantante ha partecipato all'edizione di quell'estate del \"Festivalbar\", vinta poi da Zucchero Fornaciari con il brano \"Il grande Baboomba\", altra canzone a cui ha collaborato Mousse T."}
{"id": "2919778", "revid": "80598", "url": "https://it.wikipedia.org/wiki?curid=2919778", "title": "Patty Labelle", "text": ""}
{"id": "2919795", "revid": "1543377", "url": "https://it.wikipedia.org/wiki?curid=2919795", "title": "Djougoun", "text": "Djougoun \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 5 nuclei abitati:"}
{"id": "2919798", "revid": "838137", "url": "https://it.wikipedia.org/wiki?curid=2919798", "title": "Gadougou", "text": "Il toponimo Gadougou pu\u00f2 riferirsi a diverse localit\u00e0:"}
{"id": "2919803", "revid": "161374", "url": "https://it.wikipedia.org/wiki?curid=2919803", "title": "Quartiere Repubblica (Corbetta)", "text": ""}
{"id": "2919804", "revid": "2134764", "url": "https://it.wikipedia.org/wiki?curid=2919804", "title": "Daniele Biganzoli", "text": "Carriera.\nProdotto della Robur et Fides Varese, nel 1992 debutta ventunenne in Serie A2 con l'altra squadra della sua citt\u00e0, la Pallacanestro Varese. Dopo un primo anno in cui assaggia il campo per 9,5 minuti di media a partita, Biganzoli trova spazio tanto da guadagnarsi l'entrata in pianta stabile nel quintetto base. Un anno pi\u00f9 tardi, complice la promozione dei biancorossi in Serie A1, torna a partire dalla panchina ma al suo ultimo anno in maglia varesina ritrova prevalentemente lo status di titolare. L'annata trascorsa a Trieste fu l'ultima per lui disputata nella massima serie.\nNel 1997 prende la decisione di trasferirsi in Serie B2 alla Virtus Siena, formazione che a fine stagione conquista la promozione in B1. Nel 1999 viene ingaggiato dal Basket Club Ferrara, con cui ha la possibilit\u00e0 di tornare nel basket professionistico dopo la promozione in Legadue ottenuta al termine della stagione 2000-01.\nTerminata l'esperienza ferrarese, il playmaker torna nelle serie dilettantistiche, dove si divide tra Castel San Pietro (un girone di andata), Lumezzane (due stagioni), Asti (dal gennaio 2005 all'estate 2008), poi Valenza e Oleggio, con la quale vince il girone A di Divisione Nazionale C.\nNell'estate del 2014 approda al 7 Laghi Gazzada, ambiziosa formazione che milita nel campionato di serie C."}
{"id": "2919807", "revid": "1543377", "url": "https://it.wikipedia.org/wiki?curid=2919807", "title": "Gadougou I", "text": "Gadougou I \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 17 nuclei abitati:"}
{"id": "2919808", "revid": "144796", "url": "https://it.wikipedia.org/wiki?curid=2919808", "title": "Quartiere Marsala", "text": ""}
{"id": "2919809", "revid": "57342", "url": "https://it.wikipedia.org/wiki?curid=2919809", "title": "Dino Philipson", "text": " Dal 1919 al 1924 fu deputato del Regno d'Italia, per due Legislature. Dopo la caduta del fascismo, nel febbraio 1944 divenne Sottosegretario di Stato alla Presidenza del Consiglio del Governo Badoglio I. Dopo la seconda guerra mondiale fu deputato alla Consulta Nazionale.\nBiografia.\nLe origini.\nDino Philipson nasce in una influente famiglia di origine ebraica: il padre \u00e8 il commendator Edoardo, ingegnere ferroviario, \"pupillo\" del Ministro Ubaldino Peruzzi e amico dell'economista italo-francese Vilfredo Pareto. La madre invece proviene da una famiglia di origine portoghese, si chiama Jeanne Sophie Rodrigues Pereire ed \u00e8 figlia del banchiere francese Isaac, uno dei Fratelli Pereire, tra i pi\u00f9 importanti banchieri transalpini del XIX secolo.\nPrima della guerra ottiene due lauree, una in giurisprudenza e una in scienze sociali e in seguito esercita la professione di avvocato. Partecipa anche alla prima guerra mondiale col grado di Tenente (o di Capitano di fanteria), rimanendo sul Piave per \"un anno di seguito\". Questo gli varr\u00e0 la Croce al merito di guerra ed altre importanti onorificenze. Come il padre Edoardo, anch'egli \u00e8 affiliato alla massoneria fiorentina e, come lui, \u00e8 dignitario massone.\nPoco dopo la fine della guerra, accompagna il deputato repubblicano Eugenio Chiesa in un viaggio a Parigi in qualit\u00e0 di suo segretario.\nCome Eugenio Chiesa fece parte della Massoneria, fu iniziato il 31.1.1923 nella loggia di Roma del Grande Oriente d'Italia \"Propaganda Massonica\" .\nL'elezione a deputato.\nNel 1919 viene eletto presidente onorario della sezione pistoiese della Associazione nazionale combattenti.\nNel novembre dello stesso anno compare come candidato alle elezioni politiche in una lista chiamata \"Concentrazione Liberale\", nota anche come \"Fascio Patriottico Nazionale\". Lo schieramento viene sostenuto da un periodico, il \"Corriere di Pistoia\", fondato dallo stesso Philipson, il quale cesser\u00e0 le pubblicazioni alla fine delle elezioni. Dino si presenta nel collegio di Pistoia-Firenze, e viene eletto deputato.\nOltre a essere un politico, il Philipson \u00e8 anche un ricco proprietario terriero: tra il 1919 e il 1922, dopo essere stato eletto, dirige una azienda agricola insieme alla famiglia. Nel 1920 diventa una figura-chiave del primo fascismo pistoiese, quello \"squadrista, rurale e agrario\". Oltre a svolgere operazioni squadristiche, svolge anche l'attivit\u00e0 di dirigente, tra Pistoia e Firenze, fornendo anche \"assistenza morale e materiale\" (e finanziaria) ai fascisti della sua citt\u00e0.\nL'intenzione di Philipson \u00e8 quella di utilizzare le squadre fasciste in funzione anti-socialista e anti-popolare, per sedare le varie rivolte operaie e contadine che hanno luogo in quel particolare momento storico, oggi conosciuto come biennio rosso. Nel maggio 1921 si candida nuovamente alle elezioni politiche: dopo avere ingaggiato come guardia del corpo personale lo squadrista Bruno Frullini, membro del \"Fascio Fiorentino di Combattimento\", riesce a farsi eleggere nuovamente, questa volta con i Blocchi Nazionali.\nNel marzo-aprile 1922 partecipa alla fondazione dell\"'Unione Democratica Pistoiese\", un partito filonazionalista e anti-socialista guidato da notabili e agrari - di cui diventer\u00e0 anche presidente - con cui cerca di \"sottrarre i ceti benestanti al fascismo ortodosso\" per riportarli al liberalismo. Sebbene abbia comunicato di volersi riavvicinare ufficialmente ai liberali, continua tuttavia a rimanere in contatto con Mussolini.\nIl Philipson antifascista.\nNel settembre 1922, poco prima della Marcia su Roma (28-30 ottobre), il periodico pistoiese \"L'Azione Fascista\" polemizza apertamente con i liberali locali, prendendo le distanze dagli stessi, quindi anche da Philipson. Nonostante ci\u00f2, nei giorni della Marcia, Dino parteciper\u00e0 personalmente a una serie di delicate trattative politiche intavolate al fine di portare Mussolini ad assumere la carica di Presidente del Consiglio. Dopodich\u00e9, per\u00f2, inizier\u00e0 a staccarsi progressivamente dal fascismo.\nI rapporti tra Philipson e il PnF iniziano a farsi sempre pi\u00f9 tesi. Egli ha ufficialmente la tessera, ma la sua fedelt\u00e0 all'ideologia liberale confligge evidentemente con quella dei fascisti pi\u00f9 ortodossi. Il distacco definitivo dal partito avviene nel 1923, quando Philipson viene addirittura espulso dal partito. Nel momento del delitto Matteotti, che \"sfiorer\u00e0\" il suo conterraneo e amico Tullio Benedetti Dino non \u00e8 gi\u00e0 pi\u00f9 deputato, dal momento che la XXVI Legislatura si \u00e8 conclusa nel gennaio 1924.\nIl suo distacco definitivo dalla vita politica del paese avverr\u00e0 proprio in seguito all'omicidio del deputato socialista. Ad aggravare ancora di pi\u00f9 la sua posizione nei confronti del fascismo contribuir\u00e0 anche il suo coinvolgimento nell'attentato a Mussolini, organizzato dal deputato social-unitario Tito Zaniboni e dal generale Luigi Capello nel novembre 1925. L'avvenimento in questione far\u00e0 crescere ulteriormente la sua fama di anti-fascista.\nNel 1926 frequenter\u00e0 a lungo Parigi. Non lo far\u00e0 per\u00f2 da fuoriuscito: lo far\u00e0 probabilmente per cercare di rimanere in contatto diretto con i vari esponenti anti-fascisti fuggiti dopo l'istituzione della dittatura, sfruttando forse anche il fatto di essere il nipote di Isaac Rodrigues Pereire, che era stato uno dei banchieri pi\u00f9 potenti della storia di Francia. Proprio nel periodo parigino, dopo un diverbio con un uomo di Regime, tal Varvaro, Dino viene sfidato in un duello alla sciabola. Duello da cui uscir\u00e0 sconfitto il fascista.\nIl confino.\nPhilipson trascorre gli anni '30 confermando, ed anzi accentuando le sue intenzioni anti-fasciste, anche talvolta con atteggiamenti plateali, che lo portano persino a prendersi beffa delle alte cariche dello stato fascista, addirittura anche di Mussolini. Per questo motivo viene costantemente vigilato. Alla fine del 1938, poco dopo la promulgazione delle leggi razziali fasciste, dopo ripetute segnalazioni da parte della Prefettura di Firenze per l'attivit\u00e0 svolta contro il Regime, viene mandato al confino per cinque anni alle isole Tremiti.\nLa condanna viene erogata dalla \"Commissione provinciale per l'ammonizione e il confino\" di Firenze, presieduta paradossalmente da quel Giuseppe Salvatore De Santis che Dino ritrover\u00e0 qualche anno dopo accanto a lui - anche se per pochi giorni - come sottosegretario nel primo governo Badoglio. Uno dei motivi che convincono la commissione a mandarlo al confino \u00e8 la sua costante polemica contro le leggi razziali e contro gli accordi di Monaco tra Italia e Germania, da lui attuata sovente anche in pubblico.\nL'arresto avviene il 14 ottobre 1938. La permanenza forzata alle Tremiti gli causer\u00e0 non pochi problemi, sia fisici, sia mentali. Essi vengono accentuati dal fatto che egli respinge la vicinanza degli altri detenuti, per la maggior parte legati all'anti-fascismo di stampo socialista e comunista. Questo perch\u00e9 Philipson, bench\u00e9 legato ancora agli ideali liberali, ha pur sempre un passato da squadrista. Solo al terzo anno di confino, nel settembre 1941, gli verr\u00e0 concesso il trasferimento a Sala Consilina.\nPoco dopo per\u00f2 viene trasferito di nuovo, questa volta nel campo di concentramento di Istonio, la attuale Vasto. Nel marzo 1942 si trova invece a Pescopagano e, in seguito, viene trasferito a Eboli. Quello di Eboli per\u00f2 sar\u00e0 una specie di confino dorato, visto che avr\u00e0 la possibilit\u00e0 di stabilirsi in una delle pi\u00f9 belle case del paese salernitano e potr\u00e0 godere persino dell'assistenza di una domestica del posto. Nel giugno 1943 sar\u00e0 trasferito infine a Lanciano.\nSottosegretario nel governo Badoglio.\nAlla caduta del fascismo si trasferisce a Brindisi, dove nel febbraio 1944 assume l'incarico di sottosegretario alla Presidenza del Consiglio dei ministri nel primo governo Badoglio. Tuttavia, nel momento della sua nomina a sottosegretario, come era accaduto del resto anche ad altri suoi colleghi con un passato nel fascismo, Philipson viene indagato dagli anglo-americani, i quali probabilmente non lo ritengono adatto per un ruolo cos\u00ec importante. Gli viene contestato soprattutto il fatto di essere stato tra i fascisti della prima ora.\nPer cercare di rimettere le cose a posto dovr\u00e0 intervenire una sua congiunta, Violet Hoffnung, 1\u00aa Baronessa de Goldsmid e da Palmeira, la quale il 24 febbraio 1944, sfruttando il fatto di essere figlia del Baronetto Sir Julian Goldsmid, che dal 1866 al 1896 era stato membro della Camera dei comuni, invier\u00e0 un lungo messaggio informale al Segretario di Stato per gli Affari Esteri inglese, Anthony Eden, per garantire sull'affidabilit\u00e0 del nipote. Il quale, infatti, dopo di ci\u00f2, potr\u00e0 continuare ad esercitare le funzioni di sottosegretario.\nAlla fine della seconda guerra mondiale, dal 1945 al 1946 Philipson sar\u00e0 deputato alla Consulta Nazionale e, grazie ad un Decreto legislativo presidenziale, avr\u00e0 diritto anche alla medaglia commemorativa della Consulta.\nMuore il 16 ottobre 1972 a Pistoia, all'et\u00e0 di 83 anni."}
{"id": "2919812", "revid": "1442080", "url": "https://it.wikipedia.org/wiki?curid=2919812", "title": "Felice Polanzani", "text": " \nBiografia.\nNon si hanno molte notizie sulla vita di questo artista. Si sa che lavor\u00f2 a Venezia e poi si spost\u00f2 a Roma, dove divenne Maestro d'Intaglio presso l'istituto di San Michele a Ripa. Con ogni probabilit\u00e0 fu anche uno dei maestri del grande architetto e incisore Gian Battista Piranesi.\nOpere.\nLa sua opera pi\u00f9 celebre \u00e8 l'acquaforte raffigurante Giovan Battista Piranesi come busto romano scelta dallo stesso architetto come frontespizio del suo volume di incisioni \"Antichit\u00e0 Romane\" del 1756. Altre sue opere sono le incisioni per la Gerusalemme liberata tratte da disegni di Giovanni Battista Piazzetta e i ritratti incisi da opere di Antoon Van Dyck e di Giuseppe Nogari per un volume di \"Ritratti di Uomini Illustri\".\nSi specializz\u00f2 soprattutto nelle tecniche dell'acquaforte e del bulino."}
{"id": "2919814", "revid": "1543377", "url": "https://it.wikipedia.org/wiki?curid=2919814", "title": "Gadougou II", "text": "Gadougou II \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 6 nuclei abitati:"}
{"id": "2919816", "revid": "330270", "url": "https://it.wikipedia.org/wiki?curid=2919816", "title": "Fernando Col\u00f3n", "text": ""}
{"id": "2919817", "revid": "330270", "url": "https://it.wikipedia.org/wiki?curid=2919817", "title": "Hernando Col\u00f3n", "text": ""}
{"id": "2919818", "revid": "330270", "url": "https://it.wikipedia.org/wiki?curid=2919818", "title": "Ferdinand Columbus", "text": ""}
{"id": "2919819", "revid": "1543377", "url": "https://it.wikipedia.org/wiki?curid=2919819", "title": "Gu\u00e9moukouraba", "text": "Gu\u00e9moukouraba \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 5 nuclei abitati:"}
{"id": "2919820", "revid": "599013", "url": "https://it.wikipedia.org/wiki?curid=2919820", "title": "Ryan McCormack", "text": ""}
{"id": "2919821", "revid": "287204", "url": "https://it.wikipedia.org/wiki?curid=2919821", "title": "Guemoukouraba", "text": ""}
{"id": "2919823", "revid": "767487", "url": "https://it.wikipedia.org/wiki?curid=2919823", "title": "Service star", "text": "La Service star, chiamata anche Battle star, Campaign star o Engagement star \u00e8 una onorificenza militare statunitense che indica la partecipazione a campagne militari. \nLe \"Service stars\" sono solitamente attribuite per le \"Campaign medal\", \"Service medal\", \"Ribbon award\" e per alcuni \"Military badges\". Le \"Service stars\" sono diverse dalle \"Award stars\", che sono rilasciate per decorazioni al merito multiple e decorazioni di combattimento.\nLe \"Service stars\" sono di bronzo e d'argento, una \"Service star\" d'argento equivale a cinque di bronzo. "}
{"id": "2919824", "revid": "2173082", "url": "https://it.wikipedia.org/wiki?curid=2919824", "title": "Tuglie", "text": "Tuglie \u00e8 un comune italiano di abitanti della provincia di Lecce in Puglia.\nSituato nell'entroterra del versante ionico del Salento, adagiato sulle propaggini settentrionali delle serre salentine, dista 36,6\u00a0km dal capoluogo provinciale. Fa parte del gruppo di azione locale \"GAL Serre salentine\".\nGeografia fisica.\nTerritorio.\nIl territorio del comune di Tuglie, che si estende su una superficie di 8,4\u00a0km\u00b2, \u00e8 adagiato sul versante ionico della fascia collinare delle serre salentine, nella parte centro-meridionale della penisola salentina. \u00c8 compreso tra i 57 e i 142 metri sul livello del mare. Il centro abitato \u00e8 diviso in due parti nettamente distinte: la parte bassa, coincidente con l'originario tessuto urbano, il quale si \u00e8 sviluppato in senso longitudinale lungo l'asse Sannicola-Parabita, e la parte alta, comprendente la localit\u00e0 di \"Montegrappa\", una localit\u00e0 turistico-residenziale sviluppatasi a partire dalla fine degli anni quaranta intorno al Santuario della Madonna del Montegrappa.\nConfina a nord-ovest con il comune di Sannicola, a nord-est con il comune di Neviano, a est e a sud con il comune di Parabita, a ovest con il comune di Alezio.\nClima.\nDal punto di vista meteorologico Tuglie rientra nel territorio del basso Salento che presenta un clima prettamente mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai +9\u00a0\u00b0C, mentre quella del mese pi\u00f9 caldo, agosto, si aggira sui +25,1\u00a0\u00b0C. Le precipitazioni medie annue, che si aggirano intorno ai 676\u00a0mm, presentano un minimo in primavera-estate ed un picco in autunno-inverno.\nFacendo riferimento alla ventosit\u00e0, i comuni del basso Salento risentono debolmente delle correnti occidentali grazie alla protezione determinata dalle Serre salentine che creano un sistema a scudo. Al contrario le correnti autunnali e invernali da Sud-Est, favoriscono in parte l'incremento delle precipitazioni, in questo periodo, rispetto al resto della penisola.\nOrigini del nome.\nL'origine del toponimo \u00e8 tradizionalmente ricondotta agli alberi di tuie, un genere di conifere molto diffuso in Contrada Passaturi, luogo frequentato sin dall'antichit\u00e0 dal popolo dei Tulli. Detta ipotesi e' da considerarsi puramente leggendaria in quanto la conifera tuia, originaria dell'Alaska o della Cina, e' stata importata in Europa solo nel XV e XVI secolo. Il filologo tedesco Gerhard Rohlfs la fa risalire, invece, ad un etimo prelatino \"Tulliae\". In un antico documento del 1373 \u00e8 riportato: \"Prothopapa et clero Fortuniani Aradei et Tulle\".\nStoria.\nL'esistenza di quattro menhir (Monte Prino, Nove Croci, Caruggio, Scirocco) e delle \"Grotte Passaturi\" conferma che il territorio \u00e8 stato frequentato sin da epoche remote. Cosi' come peraltro gran parte del Salento. In particolare, per le grotte, chiamate anche \"case vecchie\", si ipotizza siano state usate come dimora dall'antico popolo dei Tulli, una popolazione stanziata sul posto al tempo dei romani, meno importante e famosa dei Messapi.\nLa loro presenza \u00e8 documentata dallo storico romano Tito Livio che considerava i Tulli persone di classe inferiore (minores gentes).\nLe prime notizie si fanno risalire a Plinio il Vecchio in quanto, parlando in un suo scritto di Aletium, l'attuale Alezio, accenna ad un altro centro abitato situato a nord-ovest e forse identificabile con la posizione di Tuglie. \nLa prima notizia storica dell'esistenza di un centro abitato e' del 1198, quando il territorio viene infeudato da Tancredi di Lecce a favore del barone normanno Filippo de Persona, aggregando il territorio di Tuglie al feudo di Matino. La fattispecie indica che in questa data esiste certamente un piccolo borgo nominato Tulli. \nAlla sconfitta degli Svevi, e dopo l' Assedio 1268-1269 e la caduta di Gallipoli, Tuglie viene distaccata dal feudo matinese e assegnata all'angioino Amerigo (o Almerigo) di Mondragone \"(Ameri de Montdragon)\" mentre Matino e Parabita al \"miles\" angioino Giovanni De Tillio \"(Jean du Till)\". \nNell'anno successivo dovette intervenire direttamente il re Carlo I per dirimere una contesa territoriale fra il Mondragone e il Du Till che tentavano di sottrarsi delle terre l'un l'altro e per richiamare i contadini nei feudi che a causa delle guerre svevo-angioine e della oppressiva politica fiscale dei D'Angio' si erano spopolati.\nNon si hanno notizie certe del periodo successivo, nel XV e XVI secolo i feudi del salento si ridisegnarono piu' volte e furono ridotti da 124 ad appena 82 con l'inglobamento dei casali piu' piccoli in feudi piu' grandi. Il piccolo borgo di Tuglie passera' nelle mani di molti feudatari. Ma le notizie sono scarse e i documenti inesistenti. \nIl nome del casale di Tuglie riappare dopo diversi secoli, nel 1681, quando il territorio venne acquistato dal nobile gallipolino Francesco Antonio Cariddi, al quale successe il figlio Pietro. \nNel 1696 divenne di propriet\u00e0 della marchesa di Arnesano Antonia Prato, la quale, insieme con il marito Ferrante Guarino, signore di Poggiardo, costruirono una loro residenza in Tuglie. I Guarino operarono la prima riforma fondiaria e con loro si ebbe una certa crescita demografica ed economica e la formazione di un nucleo cittadino pi\u00f9 consistente. Nel 1715, alla morte della baronessa Prato, il feudo fu assegnato al primogenito Fabrizio, che mor\u00ec il 22 settembre 1717, lasciando il feudo al fratello Filippo. Nel 1737 Carlo III di Borbone, con proprio decreto, istitu\u00ec l'Universit\u00e0 di Tuglie che immediatamente elesse il suo primo sindaco, tale Quadrucci. Alla morte di Filippo Guarino, nel 1740, senza eredi legittimi, il feudo passo' al nipote Giuseppe Ferdinando Venturi, duca di Minervino. I discendenti dei Venturi furono gli ultimi feudatari prima dell'abolizione dei privilegi feudali (1806).\nMonumenti e luoghi d'interesse.\nArchitetture religiose.\nChiesa Matrice di Maria Santissima Annunziata.\nLa chiesa madre di Maria Santissima Annunziata fu edificata agli inizi del XVIII secolo in sostituzione di un precedente edificio sacro. La prima parte della chiesa, corrispondente alla navata centrale, voluta dal vescovo Antonio Sanfelice, fu progettata dal fratello dello stesso vescovo, l'architetto Ferdinando. Fu iniziata nel novembre del 1721 e aperta al culto il 25 marzo 1734. Nel 1764 venne aggiunto il transetto di scirocco con il Cappellone del SS. Sacramento, nel 1830 il transetto di borea con le Cappelle di S.Antonio (1831) e di S.Donato (1832), nel 1835 in fondo al transetto di scirocco venne aggiunto il Cappellone del Crocefisso. Nel 1850 venne costruita la navata di destra e nel 1880 quella di sinistra. La facciata presenta tre portali d'ingresso; quello centrale \u00e8 fiancheggiato da due nicchie contenenti le quattrocentesche statue dell'Arcangelo Gabriele e della Madonna Annunziata. Affiancata al lato sinistro della facciata si erge la torre civica dell'orologio, costruita nel 1884, mentre la torre campanaria, in posizione pi\u00f9 arretrata, risale al 1831. L'interno, a tre navate con pianta a croce latina, \u00e8 dotato di numerosi altari realizzati in epoche diverse. Vi \u00e8 inoltre un organo del 1912, un battistero in marmo del 1914, un pulpito in legno dorato del XVIII secolo. Sulla parete absidale, al posto dell'apparato barocco con al centro la tela dell'Annunciazione donata dal Vescovo Sanfelice quando nel 1719 istitu\u00ec la Parrocchia, dal 1963 campeggia un mosaico raffigurante l'Annunciazione. Nel transetto di sinistra, un'edicola marmorea racchiude un mezzobusto della Madonna col Bambino, fusione in bronzo dello scultore Enrico Manfrini, dono del pittore locale Cosimo Sponziello (1915 - 2007), amico del Manfrini..\nChiesa del Carmine o delle Anime.\nLa chiesa del Carmine o delle Anime venne edificata nella met\u00e0 dell'Ottocento inglobando la preesistente cripta della Madonna del Pozzo. La chiesa fu interessata da lavori di restauro e ampliamento all'inizio degli anni trenta. La facciata fu rifatta in stile neo-romanico e ultimata nel 1933. L'interno, ad aula rettangolare, \u00e8 totalmente affrescato con dipinti realizzati da Alfredo Greco di Maglie nel 1935. Un dipinto a tempera raffigurante un coro angelico fa da sfondo all'altare maggiore su cui \u00e8 collocata la statua della Madonna del Carmine. Tutta la volta \u00e8 coperta da tempere riproducenti allusivi iconografici riferiti all'\"elogio della sapienza\" dal libro del \"Siracide\".Nella chiesa ha sede la Confraternita di Maria Santissima delle Anime Purganti e dell'Abitino del Carmelo.\nAll'interno si pu\u00f2 ammirare una serie di statue dei pi\u00f9 celebri cartapestai leccesi della fine dell '800 e degli inizi del '900: Madonna delle Anime (Maccagnani), Madonna del Carmelo (De Lucrezi), Madonna di Pompei (Manzo-De Pascalis), San Rocco (Sacquegna), S.Antonio di Padova (Sacquegna), Cristo Morto (Caretta), altorilievo \"Anime Purganti\" CCaretta), altorilievo Madonna del Carmelo e S.Simone Stock (Caretta), SS.mo Nome di Ges\u00f9 (Caretta).. \nChiesa di San Giuseppe sotto il Titolo della Buona Morte.\nLa chiesa di San Giuseppe fu eretta nella seconda met\u00e0 del XVIII secolo a spese dei Confratelli, su un pezzo di terreno donato dal Duca Giuseppe Ferdinando Venturi, cos\u00ec come informa la lapide interna con la data 1783. Un precedente oratorio esisteva gi\u00e0 in altro luogo prima di quella data, in quanto ospitava dal 1750 la Confraternita della Buona Morte, che venne riconosciuta nel 1777 con Regio Assenso da Ferdinando IV. Sub\u00ec alcuni restauri ed ampliamenti nel corso del tempo, l'ultimo dei quali nel 2009; nel 1952 venne realizzata l'attuale facciata in stile moresco. L'interno, a navata unica, \u00e8 percorso da un pavimento a mosaico realizzato nel 1898. Sull'altare maggiore \u00e8 collocato un dipinto raffigurante la morte di San Giuseppe, opera di scuola napoletana del XVIII secolo.\nArchitetture civili.\nPalazzo Ducale.\nIl palazzo ducale fu edificato nei primi anni del XVII secolo. Dal 1982, parte della struttura, \u00e8 occupata dal Museo della Civilt\u00e0 Contadina e delle tradizioni popolari del Salento. Presenta una semplice facciata, arricchita da balconi con balaustre barocche e dal portale, al quale si accede attraverso una scalinata realizzata in carparo e pietra leccese. Nel giardino \u00e8 presente l'antico pozzo seicentesco.\nSociet\u00e0.\nEtnie e minoranze straniere.\nAl 31 dicembre 2017 a Tuglie risultano residenti 105 cittadini stranieri. Le nazionalit\u00e0 principali sono:\nLingue e dialetti.\nIl dialetto parlato a Tuglie \u00e8 il dialetto salentino nella sua variante centrale che corrisponde al dialetto leccese. Il dialetto salentino, appartenente alla famiglia delle lingue romanze e classificato nel gruppo meridionale estremo, si presenta carico di influenze riconducibili alle dominazioni e ai popoli stabilitisi in questi territori che si sono susseguite nei secoli: messapi, greci, romani, bizantini, longobardi, normanni, albanesi, francesi, spagnoli.\nCultura.\nIstruzione.\nScuole.\nNel comune di Tuglie hanno sede una Scuola dell'infanzia, una Scuola primaria e una scuola secondaria di primo grado, appartenenti al locale Istituto Comprensivo Statale.\nEconomia.\nL'economia di Tuglie \u00e8 basata da sempre sull'agricoltura; tuttavia il ramo economico pi\u00f9 importante \u00e8 quello manifatturiero: il comparto pi\u00f9 diffuso \u00e8 quello dei calzaturifici e delle confezioni, seguono la lavorazione del marmo, l'alimentare, la meccanica, la carpenteria e la grafica. A queste attivit\u00e0 si aggiungono quelle vitivinicole, della produzione olearia e l'artigianato dei dolciumi.\nInfrastrutture e trasporti.\nStrade.\nI collegamenti stradali principali sono rappresentati da:\nIl centro \u00e8 anche raggiungibile dalle strade provinciali interne: \nFerrovie.\nIl comune di Tuglie \u00e8 servito da una stazione ferroviaria posta sulla linea locale Novoli-Gagliano del Capo delle Ferrovie del Sud Est.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nLa squadra di calcio \u00e8 l\"'A.S.D. Tuglie, temporaneamente non iscritta in nessun campionato.\"\nVolley.\nLa \"Talion Volley Tuglie\" disputa il Campionato di serie C Femminile 2019-2020."}
{"id": "2919827", "revid": "287204", "url": "https://it.wikipedia.org/wiki?curid=2919827", "title": "Justine Joli", "text": "Infanzia e adolescenza.\nJustine Joli \u00e8 cresciuta a Saint Louis, Missouri, dividendo le sue estati tra una fattoria a Hannibal (Missouri) e Crested Butte (Colorado). Ha praticato danza dai 3 ai 15 anni, e nella tarda adolescenza si \u00e8 trasferita a Los Angeles con sua madre.\nCarriera.\nNel 2000 la Joli lavorava nella \"Glendale Galleria\" quando fu notata dal regista pornografico Kris Kramski e costui le chiese se era interessata a fare la modella. La Joli sostenne che le intenzioni di Kramski furono quelle di portarla ad avere un rapporto a tre con lui e la sua ragazza, ma lei era solo interessata alla ragazza. Il rapporto di lavoro con Kramski non termin\u00f2, ma quest'ultimo diffuse le foto della sua audizione al talent scout Roy Gracia che immediatamente le trov\u00f2 lavoro nella moda per adulti e nel cinema pornografico. Le sue prime foto furono scattate da Stephen Hicks.\nLa Joli ha ammesso che sua madre ha guidato l'auto per accompagnarla alle audizioni ed al lavoro per i primi sei mesi della sua carriera perch\u00e9 ha rivelato \"ero terrorizzata a guidare fin l\u00ec\". Agli inizi della carriera ha lavorato molto per le riviste maschili, apparendo in molti numeri di Penthouse e Hustler, essendo scattata sei giorni alla settimana per sei mesi. \u00c8 apparsa sulla copertina di marzo 2002 di Hustler ed \u00e8 stata la Penthouse \"Pet of the month\" del mese di settembre 2007.\n\u00c8 stata anche una popolare modella web con le sue apparizioni su siti come \"ALS Scan\", \"Matt's Models\" e \"Danni's Hard Drive\". Il suo primo film pornografico \u00e8 stato col regista Andrew Blake. Durante i suoi primi anni di carriera nel cinema pornografico \u00e8 apparsa maggiormente coi nomi \"Swan\" e \"Hope\", mentre nei film di Andrew Blake appariva semplicemente come \"Justine\".\nAlla fine adott\u00f2 il nome d'arte \"Justin Joli\": \"Joli\" era il nome che aveva per uno dei suoi vecchi amanti e significa \"carina\" in francese, mentre \"Justine\" deriva dalla sua ossessione per un personaggio ideato dal Marchese de Sade, Justine. Nei primi lavori, col nome Svan, appariva tipicamente con i capelli biondi, aveva un'aria da studentessa, era poco truccata e spesso indossava gli occhiali. In seguito, col nome Justine o Justine Joli, aveva i capelli rossi, un \"look\" alla moda ed era maggiormente truccata.\nLa Joli si descrive una bisessuale (con una preferenza di \"60/40\", rispettivamente verso gli uomini e le donne)\n nella vita privata ed \u00e8 particolarmente nota come attrice dai ruoli lesbo nel cinema pornografico. A partire dal 2007 non ha eseguito scene di genere etero affermando \"non mi sento a mio agio nel girare scene di sesso con uomini\". Comunque, durante i suoi primi anni di carriera, ha esplicitamente realizzato dei photoset eterosessuali col fotografo pornografico Peter Romeo per il sito web \"POV Porn\". \u00c8 apparsa anche da sola in molti film o photoset, interpretando i generi glamour, fetish e solo. Ha anche eseguito alcune scene di BDSM e, per quanto riguarda la sua vita privata, si \u00e8 descritta come una al quale piace essere sottomessa.\nDal 2007, pur non avendo vinto alcun AVN Award, ha ricevuto nomination in molte occasioni - quattro per \"Best All-Girl Sex Scene \u2013 Video\" (2003, 2005, 2006, 2007), tre per \"Best Tease Performance\" (2003, 2004, 2006), ed una per \"Best Solo Sex Scene\" (2007). La Joli \u00e8 apparsa due volte al The Howard Stern Show e tre volte al The Opie and Anthony Show. \u00c8 anche apparsa (insieme alle pornostar Charlotte Stokely, Charmane Star, Erika Vution, e Stacey Adams) nella parodia blaxploitation dal titolo \"Black Dynamite\". \u00c8 stata protagonista del calendario 2010 Nerdcore Horror.\nAlla Joli \u00e8 stata assegnata la parte della quarta moglie di Caligola, Milonia Cesonia, in \"Caligula Maximus\", una produzione teatrale Off Broadway programmata per andare in scena nei mesi di marzo ed aprile 2010 al New York's Ellen Stewart Theatre (La MaMa E.T.C.). Si \u00e8 guadagnata tale ruolo dopo aver lavorato come ballerina in un teatro di New York gestito da Randy Weiner, il co-produttore e co-scrittore.\nVita privata.\nJustine Joli si descrive come una geek, con la passione per gli anime, i cartoni e la fantascienza. Pratica anche sport nudisti, come il bungee jumping e il rafting per nudi. \u00c8 stata romanticamente impegnata col regista pornografico DCypher per molti anni."}
{"id": "2919830", "revid": "648716", "url": "https://it.wikipedia.org/wiki?curid=2919830", "title": "Kassaro", "text": "Kassaro \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 17 nuclei abitati:"}
{"id": "2919831", "revid": "599013", "url": "https://it.wikipedia.org/wiki?curid=2919831", "title": "Federico Mar\u00edn", "text": ""}
{"id": "2919839", "revid": "1543377", "url": "https://it.wikipedia.org/wiki?curid=2919839", "title": "Smeraldo Smeraldi", "text": "Biografia.\nInizia a lavorare come orafo e nel 1582 \u00e8 chiamato a dirigere la zecca di Giulio Cesare Gonzaga. Accusato di falsificare delle monete, si rifugia a Parma, dove lavora come topografo e cartografo per i Farnese. \nIl suo primo lavoro importante \u00e8 la pianta di Monticelli d'Ongina, all'epoca feudo dei Casali occupato da Alessandro Farnese. Elabora poi un disegno delle terre prospicienti il Po, che presenta al duca Ranuccio I Farnese, del quale \u00e8 conservata una copia, realizzata su lucido da Paolo Gozzi nel XVIII secolo, nell'Archivio di Stato di Parma.\nNel 1591 collabora con l'ingegnere Stirpio alla costruzione della Cittadella di Parma, ma l'anno successivo viene allontanato e messo in prigione per aver denunciato ruberie nel cantiere. Nel 1592 esegue i rilievi per la realizzazione di una pianta della citt\u00e0 di Parma, che doner\u00e0 al duca Ranuccio Farnese nel 1601. Nel 1596 lavora alla chiesa delle Cappuccine Nuove e viene nominato ingegnere presso l'Ufficio dei Cavamenti. Nel 1601 dirige i lavori della torre mozza del Duomo, e realizza una mappa di Parma, che dedica a Ranuccio I Farnese. Nel 1604 progetta un giardino e alcune case modulari a Fontevivo per creare un nuovo centro abitato.\nIn qualit\u00e0 di tecnico della \"Congregazione dei cavamenti\" dopo il 1603 ha l'incarico di risistemare il sistema idraulico di Mezzani e Colorno, ripristinando la funzionalit\u00e0 del cavo Parmetta e redigendo in quell'occasione una dettagliata cartografia del territorio.\nNel 1606 il palazzo comunale di Parma \u00e8 gravemente danneggiato per il crollo della sua torre e Smeraldi partecipa al concorso per i lavori di ricostruzione. Nel 1627 il duca di Modena Cesare d'Este, su proposta del marchese Enzo Bentivoglio, lo chiama a coordinare la bonifica delle Valli ferraresi.\nAssieme al ferrarese Giovan Battista Aleotti e al mantovano Gabriele Bertazzolo, Smeraldo Smeraldi \u00e8 considerato il punto pi\u00f9 avanzato della cartografia del tempo nel rilievo urbano e del territorio."}
{"id": "2919845", "revid": "1452073", "url": "https://it.wikipedia.org/wiki?curid=2919845", "title": "Epossicalcone", "text": "L'epossicalcone \u00e8 un composto derivante dal calcone avente formula molecolare C15H12O2. Esso \u00e8 un epossido ma contiene anche un gruppo carbonile (C=O) e due anelli benzenici.\nUno dei suoi usi \u00e8 come attivatore dell'enzima epossidrolasi.\nSintesi.\nL'epossicalcone pu\u00f2 essere ottenuto per epossidazione del calcone.\nSi crea la specie nucleofila (ione perossido):\nLo ione perossido (fortemente reattivo) va ad attaccare il doppio legame del calcone:\nLa carica negativa generata sull'atomo di carbonio, attrae l'ossigeno ciclizzando. C'\u00e8 l'espulsione di un anione OH-:"}
{"id": "2919846", "revid": "339392", "url": "https://it.wikipedia.org/wiki?curid=2919846", "title": "Al Saadi Gheddafi", "text": ""}
{"id": "2919848", "revid": "36426", "url": "https://it.wikipedia.org/wiki?curid=2919848", "title": "Palazzo Panciatichi Ximenes", "text": ""}
{"id": "2919855", "revid": "1543377", "url": "https://it.wikipedia.org/wiki?curid=2919855", "title": "Ritratto virile (Botticelli)", "text": "Il Ritratto virile \u00e8 un dipinto a tempera su tavola (37,5x28,2\u00a0cm) di Sandro Botticelli, databile al 1483-1484 circa e conservato nella National Gallery di Londra dal 1859.\nStoria.\nIl giovane uomo ritratto \u00e8 nell'inconsueta posizione frontale, che evita sia il profilo tipico della scuola italiana che i tre quarti della scuola fiamminga. Egli, sullo sfondo scuro che ne esalta la plasticit\u00e0 grazie anche alla luce incidente da sinistra, fissa intensamente lo spettatore instaurando con lui un dialogo carico di effetti psicologici. Gli occhi sono particolarmente grandi, il naso dalle grosse narici, la bocca carnosa, gli zigomi pronunciati. La linea di contorno appare tesa, esprimente un'inquietudine maggiore che in altre opere ritenute anteriori come il \"Ritratto d'uomo con medaglia di Cosimo il Vecchio\" (1475-1475 circa).\nIndossa una tunica marrone che ha lo stesso colore degli occhi, bordata di pelliccetta e annodata al collo sopra un vestito nero e una camicia bianca; i capelli sono lunghi e mossi, coperti da una berretta rossa tipica della borghesia fiorentina dell'epoca."}
{"id": "2919860", "revid": "36426", "url": "https://it.wikipedia.org/wiki?curid=2919860", "title": "Comunione e Assunzione della Maddalena", "text": ""}
{"id": "2919862", "revid": "287204", "url": "https://it.wikipedia.org/wiki?curid=2919862", "title": "Selective repeat ARQ", "text": ""}
{"id": "2919865", "revid": "767487", "url": "https://it.wikipedia.org/wiki?curid=2919865", "title": "Marcin Siedlarz", "text": "Carriera.\nCon la maglia del G\u00f3rnik Zabrze ha collezionato 10 presenze nella stagione 2004-2005 del massimo campionato polacco, e 15 presenze con una rete nell'annata successiva, sempre in massima serie.\nNella stagione 2006-2007 ha militato nel massimo campionato italiano con il , senza giocare alcuna partita."}
{"id": "2919867", "revid": "1305772", "url": "https://it.wikipedia.org/wiki?curid=2919867", "title": "24 Ore di Le Mans 1973", "text": "La 41\u00aa edizione della 24 Ore di Le Mans si \u00e8 svolta il 9 e 10 giugno 1973 sul Circuit de la Sarthe.\nQuesta gara \u00e8 stata la 8\u00aa manche del Campionato mondiale sportprototipi 1973 (WSC - World Sportscar Championship).\nContesto.\nLa gara del 1973 si preannuncia come un duello a tutto campo tra l'\u00c9quipe Matra, reduce dal successo dell'edizione precedente, e la Scuderia Ferrari, dominatrice della stagione 1972 del Mondiale Marche. I due giganti portano in gara le evoluzioni delle loro auto dell'anno prima: i francesi schierano tre nuove Matra 670 in versione B, riviste nell'aerodinamica, nel motore e nel cambio e una \"670\" con coda specifica, mentre gli italiani si affidano a tre Ferrari 312 PB dotate di una coda molto pi\u00f9 lunga e modificate nelle sospensioni.\nGli altri concorrenti rischiano di essere ridotti al rango di comprimari. Tra essi la J.W. Automotive Engineering Ltd. con le sue Mirage M6 spinte da motori Ford Cosworth DFV: le vetture inglesi, che finora non hanno sfigurato nelle gare lunghe 1000\u00a0km (doppietta alla 1000 km di Spa, quell'anno sotto il diluvio), non sembrano per\u00f2 impensierire i due colossi. Inoltre la \"M6 Coup\u00e9\", che era la variante con carrozzeria chiusa e coda filante spinta da un motore Ford-Weslake V12 di 2995\u00a0cm\u00b3 realizzata sul telaio M6/603 originariamente dotato di carrozzeria aperta, viene approntata per il test della gara tenutosi ad aprile, ma non partecipa alla gara in quanto il motore non forniva le prestazioni sperate: il tempo sul giro era 16 secondi pi\u00f9 lento di quello segnato dalla M6-Cosworth. Ancora peggiore \u00e8 la situazione dell'Alfa Romeo, che, a causa degli scioperi che creano ritardi di produzione, non riesce ad allestire in tempo le sue Tipo 33 TT/12, tanto che l'unica vettura del \"Biscione\" presente a Le Mans viene iscritta dalla \"Scuderia Brescia Corse\": una Tipo 33/3 in livrea bianco azzurra.\nSempre tra le sportprototipo erano iscritte alcune Porsche 908 e Lola private, le tre \"Ligier JS2-Maserati\" (due ufficiali e una privata), la Sigma MC73 spinta da un motore Wankel della Mazda e le \"Porsche 911 Carrera RSR\" ufficiali del Martini Racing. Queste ultime, derivate dalla \"Carrera 2.8 RSR\" di Gruppo 4 ma iscritte tra i prototipi di Gruppo 5 in quanto elaborate oltre quanto consentito dal regolamento della categoria Gran Turismo, erano dotate di motori con cilindrata aumentata a 3 litri, ampie carrozzerie in vetroresina che ospitavano pneumatici molto pi\u00f9 larghi, alettoni specifici e sulla bilancia guadagnavano circa 70\u00a0kg rispetto al modello di partenza.\nNella categoria GT si davano battaglia uno stuolo di \"Porsche 911 2.8 Carrera RSR\" (raggruppamento \"fino a 3 litri\"), le Ferrari 365 GTB/4 (raggruppamento \"fino a 5 litri\") e alcune Chevrolet Corvette C3 (raggruppamento \"oltre 5 litri\"), tutte in mano a team privati pi\u00f9 o meno professionali: tra i pi\u00f9 accreditati il \"Kremer Racing\" e il \"Gelo Racing Team\" con le vetture di Stoccarda, il North American Racing Team, l\"'Ecurie Francorchamps\" e \"Automobiles Charles Pozzi\" con le auto di Maranello.\nLa categoria Turismo era invece terreno di scontro tra le squadre ufficiali BMW e \"Ford Germania\", che riproponevano il duello che combattevano nel loro campionato nazionale.\nQualifiche.\nIl duello tra Ferrari e Matra monopolizza le prime file: la pole position \u00e8 appannaggio della Ferrari 312 PB di Arturo Merzario e Carlos Pace, con 3:37,500, seguiti dai compagni di squadra Jacky Ickx/Brian Redman, dalle Matra di C\u00e9vert/Beltoise e Pescarolo/Larrousse, dall'altra \"312 PB\" di Schenken/Reutemann, dalle Matra di Jaussaud/Jabouille e Depailler/Wollek, mentre le Mirage M6-Cosworth erano ottava e nona e la Lola T282-Ford di Jean-Louis Lafosse, Reine Wisell e Hughes de Fierlant completava la \"top ten\". L'Alfa Romeo \u00e8 12\u00aa, la Sigma MC73 \u00e8 14\u00aa, le vetture del Martini Racing partono 18\u00aa e 19\u00aa, mentre le \"Ford Capri RS\" di Glemser/Fitzpatrick/Heyer (20\u00aa) e Birrell/Heyer (22\u00aa) sono le migliori tra le vetture turismo, addirittura precedono di un soffio le Ferrari della categoria GT e distanziano le BMW 3.0 CSL ufficiali, solamente ventinovesima e trentesima.\nGara.\nIl via alla gara viene dato da Sylvain Floirat, dirigente della Matra, e Arturo Merzario scappa via dalla pole position accumulando un notevole vantaggio sul resto del gruppo, guidato dalla Matra MS670B nr. 10 di Beltoise, che alla fine della terza ora di gara prende il comando quando Carlos Pace riporta ai box la Ferrari al comando a causa della rottura di un tubo della benzina che gli ha inondato l'abitacolo. La Ferrari nr. 16 rientra in corsa dopo 25 minuti, in 14\u00aa posizione.\nDopo quattro ore la Matra di Beltoise/C\u00e9vert \u00e8 al comando, seguita dalla Ferrari di Reutemann/Schenken e da altre due Matra, quella di Depailler/Wollek e quella di Pescarolo/Larrousse. La Ferrari di Ickx e Redman \u00e8 quinta, seguita dalla Mirage M6 di Hailwood/Watson/Schuppan e dall'Alfa Romeo 33TT3, mentre si erano gi\u00e0 ritirate una delle Ford Capri ufficiali, la Lola T280, la Ligier JS2/Maserati di Guy Ligier e Jacques Laffite, la Chevron B21 e la Corvette C3 di John Greenwood. La Ferrari di Merzario/Pace era in rimonta all'ottavo posto, a differenza della Mirage M6 di Bell/Ganley, precipitata in 47\u00aa posizione per problemi alla frizione che la trattangono ai box; nel frattempo tra le GT, la Ford Capri di Glemser/Fitzpatrick/Heyer si stava mettendo dietro tutte le \"Daytona\".\nDurante la quinta ora esplode uno pneumatico sia sulla Matra di Jabouille/Jaussaud che su quella di C\u00e9vert/Beltoise, che cedono il comando ai loro compagni di marca Depailler/Wollek, con pochi secondi di vantaggio sulla Ferrari di Reutemann/Schenken e la Matra di Pescarolo/Larrousse; ma la rottura di un tubo dell'olio mette fuori gioco i nuovi leader, lasciando in testa i ferraristi. Al terzo posto la Ferrari di Ickx/Redman, al quarto la Mirage di Hailwood/Watson/Schuppan, davanti alla 312PB di Merzario/Pace in rimonta e all'Alfa della Brescia Corse. Alle loro spalle la Matra nr. 14, rientrata dopo le riparazioni, la Porsche RSR ufficiale di M\u00fcller/van Lennep e pi\u00f9 indietro la Porsche 908/3 della Escuderia Montjuich e la migliore delle \"Capri\", passata dalla 12\u00aa alla 10\u00aa posizione."}
{"id": "2919868", "revid": "466539", "url": "https://it.wikipedia.org/wiki?curid=2919868", "title": "Principi di Norimberga", "text": "In seguito al Processo di Norimberga del 1945 le neo-costituite Nazioni Unite si interrogano sulla necessit\u00e0 di confermare i principi di diritto penale internazionale emersi dai dibattimenti e dalle sentenze, conferendo al processo un significato diverso da un mero provvedimento imposto dai vincitori sui vinti. L'11 dicembre del 1946 l'Assemblea Generale delle Nazioni Unite emette la Risoluzione 95/I a \"Conferma dei principi di diritto internazionale riconosciuti dallo Statuto e dalla sentenza del Tribunale di Norimberga\" in cui si riconosce la necessit\u00e0 da parte della comunit\u00e0 internazionale di giungere ad un'opera di codificazione.\nLa parte dispositiva \u00e8 scarna, si limita a confermare principi emersi dall'attivit\u00e0 giudiziaria ad hoc, ispirata ad una schietta Teoria dichiarativa secondo la quale lo Statuto e le sentenze di Norimberga non aveva creato, bens\u00ec meramente riconosciuto, principi preesistenti a livello consuetudinario. Inoltre la Risoluzione formula un invito alla Commissione del diritto internazionale, organo sussidiario dell'Assemblea Generale affinch\u00e9 produca un documento in cui raccolga i principi emersi, per giungere infine ad un atto vincolato di natura pattizia per la comunit\u00e0 internazionale.\nLa Commissione accoglie l'invito ed il 29 luglio del 1950 emana un Rapporto intitolato \"Principi di diritto internazionale riconosciuti dallo Statuto e dalla sentenza del Tribunale di Norimberga\", in cui espone sette principi fondamentali:"}
{"id": "2919873", "revid": "1318658", "url": "https://it.wikipedia.org/wiki?curid=2919873", "title": "Anna Maria Corazza Bildt", "text": "Biografia.\nCorazza Bildt si \u00e8 laureata in scienze politiche all'Universit\u00e0 La Sapienza di Roma, quindi si \u00e8 specializzata in gestione dei conflitti all'Universit\u00e0 di San Diego e in strategia alla Columbia University di New York.\nAttivit\u00e0 diplomatica.\nDopo aver completato gli studi, ha lavorato presso l'UNESCO a Parigi e quindi, come esperta in questioni di sviluppo, presso il Ministero degli Affari Esteri italiano nel 1988. Nel 1989 \u00e8 stata trasferita alla Missione permanente d'Italia presso l'OCSE a Parigi, dove \u00e8 stata responsabile dei negoziati con la Banca mondiale.\nNel 1991 Corazza Bildt \u00e8 stata distaccata presso il Segretariato delle Nazioni Unite a Ginevra, dove ha lavorato per il Vice Segretario Generale per i Diritti Umani, Jan M\u00e5rtensson. Dal 1992 al 1998 ha lavorato per le Nazioni Unite in Jugoslavia con vari incarichi. Ci\u00f2 ha comportato il lavoro presso l'UNPROFOR in Croazia e la sua permanenza presso l'Ufficio delle Nazioni Unite a Sarajevo durante il periodo in cui la citt\u00e0 era sotto assedio. Durante questo periodo in Jugoslavia, Corazza Bildt ha incontrato anche il suo futuro marito, Carl Bildt, Alto Rappresentante per la Bosnia ed Erzegovina dal 1995 al 1997, ex primo ministro svedese e leader del Partito Moderato di centrodestra. Si sono sposati nel 1998, hanno un figlio.\nDal 2001 al 2003 Corazza Bildt \u00e8 stata nuovamente in Bosnia ed Erzegovina a nome della Commissione europea. Tra il 2003 e il 2008 \u00e8 stata membro del Consiglio centrale della Croce Rossa svedese.\nAttivit\u00e0 politica.\nHa partecipato in Svezia alle elezioni europee del 2009, ottenendo preferenze (il 14,3% di quelle date ai candidati del Partito moderato) e risultando quindi seconda degli eletti, superata solo da Gunnar H\u00f6kmark (15,2%). Si \u00e8 ricandidata con successo per la rielezione alle elezioni del 2014, ricevendo il 16,37% dei voti e superando questa volta Gunnar H\u00f6kmark (12.08%).\nCorazza Bildt \u00e8 stata vicepresidente della commissione per il mercato interno e la protezione dei consumatori e membro della commissione per i diritti della donna e l'uguaglianza di genere. Oltre ai suoi incarichi in commissione, ha copresieduto l'Intergruppo del Parlamento europeo sui diritti dei bambini ed \u00e8 stata membro dell'Intergruppo del Parlamento europeo sui diritti LGBT.\nNel 2014, Corazza Bildt \u00e8 stata nominata leader della campagna per la sede unica a favore dell'abbandono di Strasburgo per Bruxelles come unica sede del Parlamento europeo.\nSiede nel gruppo del Partito Popolare Europeo e fa parte della commissione per il mercato interno e la protezione dei consumatori e della delegazione alla commissione parlamentare mista UE-Turchia.\nNel 2015 viene inclusa in una lista \"nera\" russa di personaggi di spicco dell'Unione europea a cui non \u00e8 permesso entrare in Russia.\nAttivit\u00e0 imprenditoriale.\nNel 2000 fonda in Svezia una piccola societ\u00e0, \"Italian Tradition\", che vende specialit\u00e0 italiane via Internet. Nel 2002 scrive insieme ad una giornalista svedese, Magdalena Ribbing, anche un libro, \"Con amore da Parma. Persone, cibi, tradizioni\", che in Svezia \u00e8 stato un best-seller.\nNel 2006 d\u00e0 vita in Italia, insieme al fratello, la societ\u00e0 \"Relais de Charme Tabiano Castello\", che gestisce un'attivit\u00e0 alberghiera presso il castello di Tabiano, storica residenza di famiglia.\nCorazza Bildt \u00e8 membro del Consiglio di amministrazione della Camera di commercio italiana in Svezia."}
{"id": "2919874", "revid": "767487", "url": "https://it.wikipedia.org/wiki?curid=2919874", "title": "Gorazd Zajc", "text": "Carriera.\nCon la maglia del Maribor, nella stagione 2005-2006 ha collezionato 27 presenze e 4 gol nella seconda serie slovena; quindi, ottenuta la promozione, \u00e8 passato alla squadra italiana del Siena con cui non ha disputato alcuna partita nella stagione 2006-2007 nel massimo campionato nazionale.\nTornato al Maribor, conclude la stagione 2006-2007 con 16 presenze e 3 reti nella massima serie slovena.\nNella stagione successiva segna 2 gol in 18 partite.\nPer la stagione 2008-2009 passa al Rudar Velenje, sempre in massima serie, con cui disputa 21 partite segnando un gol.\nNella stagione 2009-2010 si \u00e8 accasato al Drava Ptuj."}
{"id": "2919875", "revid": "486946", "url": "https://it.wikipedia.org/wiki?curid=2919875", "title": "The New York Sun (1833)", "text": ""}
{"id": "2919877", "revid": "488739", "url": "https://it.wikipedia.org/wiki?curid=2919877", "title": "C15H12O2", "text": ""}
{"id": "2919878", "revid": "488739", "url": "https://it.wikipedia.org/wiki?curid=2919878", "title": "C15H12O", "text": ""}
{"id": "2919880", "revid": "488739", "url": "https://it.wikipedia.org/wiki?curid=2919880", "title": "CH3-(CH2)3-COOH", "text": ""}
{"id": "2919881", "revid": "287204", "url": "https://it.wikipedia.org/wiki?curid=2919881", "title": "C5H10O2", "text": ""}
{"id": "2919882", "revid": "200679", "url": "https://it.wikipedia.org/wiki?curid=2919882", "title": "(CH2)4-SO2", "text": ""}
{"id": "2919883", "revid": "488739", "url": "https://it.wikipedia.org/wiki?curid=2919883", "title": "C4H8O2S", "text": ""}
{"id": "2919885", "revid": "307923", "url": "https://it.wikipedia.org/wiki?curid=2919885", "title": "C6H5-(CH3)3", "text": ""}
{"id": "2919887", "revid": "488739", "url": "https://it.wikipedia.org/wiki?curid=2919887", "title": "C3F7H", "text": ""}
{"id": "2919893", "revid": "287204", "url": "https://it.wikipedia.org/wiki?curid=2919893", "title": "Cristian Zapata", "text": ""}
{"id": "2919895", "revid": "385321", "url": "https://it.wikipedia.org/wiki?curid=2919895", "title": "Eat Drink Man Woman", "text": ""}
{"id": "2919898", "revid": "385321", "url": "https://it.wikipedia.org/wiki?curid=2919898", "title": "Raise the Red Lantern", "text": ""}
{"id": "2919902", "revid": "118983426", "url": "https://it.wikipedia.org/wiki?curid=2919902", "title": "Garbatola", "text": "Garbatola (\"Garbatula\" in dialetto milanese, : ), \u00e8 una frazione del comune di Nerviano.\nStoria.\nFu un antico comune del Milanese.\nRegistrato agli atti del 1751 come un borgo di 290 abitanti, in base al censimento voluto nel 1771 dall'imperatrice Maria Teresa, Garbatola contava 182 anime. Alla proclamazione del Regno d'Italia nel 1805 risultava avere 144 abitanti, segnando un periodo di spopolamento. Nel 1809 fu soppresso con regio decreto di Napoleone ed annesso a Nerviano. Il Comune di Garbatola fu quindi ripristinato con il ritorno degli austriaci, raggiungendo i 285 abitanti nel 1853, e i 357 nel 1861. La definitiva soppressione comunale avvenne nel 1869 per decreto di Vittorio Emanuele II, che riport\u00f2 Garbatola sotto Nerviano.\nGeografia fisica.\nGarbatola \u00e8 un antico borgo che sorge sull'asse del Sempione.\nCuriosit\u00e0.\nOgni anno si svolge la pi\u00f9 grande manifestazione locale, la \"Festa Granda di Garbatola\": un momento di confronto e divertimento che coinvolge tutta la comunit\u00e0 locale."}
{"id": "2919908", "revid": "1543377", "url": "https://it.wikipedia.org/wiki?curid=2919908", "title": "Community land trust", "text": "Un community land trust (CLT) \u00e8 un trust fondiario che mira a garantire alla comunit\u00e0 circostante la disponibilit\u00e0 a lungo termine di alloggi a prezzi accessibili.\nCaratteristiche principali del Community Land Trust.\nIl Community Land Trust (CLT) \u00e8 un modello equo e sostenibile di sviluppo delle comunit\u00e0 e di edilizia alloggiativa a prezzi accessibili che si \u00e8 lentamente diffuso negli Stati Uniti nel corso degli ultimi 30 anni. Il modello CLT fu ideato negli Stati Uniti da Robert Swann. Il primo CLT fu fondato nel 1967 ad Albany, Georgia da Robert Swann e Slater King, che cercavano un modo per garantire un accesso sicuro alla terra per gli agricoltori afroamericani.\nStoria.\nSecondo il sito web della EF Schumacher Society, \"Swann fu ispirato da Ralph Borsodi e dal suo lavoro con JP Narayan e Vinoba Bhave, entrambi seguaci di Gandhi. Vinoba camminava di villaggio in villaggio nelle zone rurali dell'India negli anni 1950 e negli anni 1960, raccogliendo la gente e chiedendo a coloro che avevano pi\u00f9 terra del necessario di darne una porzione ai loro fratelli e sorelle pi\u00f9 poveri. L'iniziativa divenne conosciuta come il movimento Bhoodan o per il dono della terra, e molti dei leader dell'India parteciparono a queste camminate.\nAlcuni dei nuovi proprietari, per\u00f2, si scoraggiarono. Senza strumenti per lavorare la terra e semi da piantare, senza un sistema creditizio a buon mercato per l'acquisto di tali necessit\u00e0, la terra era per loro inutile. Ben presto rivendettero i loro titoli di propriet\u00e0 ai grandi proprietari terrieri e partirono per le citt\u00e0. Vinoba alter\u00f2 di conseguenza il sistema the Bhoodan trasformandolo in Gramdan o sistema basato sul villaggio. Tutti i terreni donati rimasero successivamente in propriet\u00e0 al villaggio stesso. Il villaggio avrebbe poi affittato le terre a coloro che erano in grado di lavorarle. Il contratto di locazione sarebbe scaduto se il terreno fosse rimasto inutilizzato. Il movimento Gramdan ispir\u00f2 una serie di trust regionali di villaggio che anticiparono i CLT degli Stati Uniti.\nIl primo CLT negli SS.UU. permise agli agricoltori afroamericani del Sud rurale di accedere ai terreni agricoli e di lavorare con sicurezza.\nRobert Swann lavor\u00f2 con Slater King, cugino di Martin Luther King, per sviluppare New Communities ad Albany, nel Georgia. Nello strutturare l'organizzazione si fondarono sui documenti giuridici del Fondo Nazionale Ebraico. Il Fondo inizi\u00f2 ad acquistare terreni in Israele ad inizio Novecento, e detiene ora il 14% della terra in Israele. (La Israel Land Administration, che comprende terreni da parte del Fondo e di altre terre pubbliche, \u00e8 responsabile del 93% del territorio israeliano.) Il Fondo aveva un'esperienza lunga e radicata nell'affitto di terreni a privati, cooperative e comunit\u00e0 intenzionali come i kibbutzim. Swann e un gruppo di Albany si recarono in Israele nel 1960 per esaminare i risultati di questo metodo di locazione. Decisero per un modello che includeva affittanze individuali di fattorie e canoni di locazione cooperativi per terreni agricoli. Il gruppo acquist\u00f2 poi un'azienda agricola di 5000 acri (2000 ettari ovvero 20\u00a0km2) nel Georgia, svilupp\u00f2 un piano per la terra, e la affitt\u00f2 a un gruppo di agricoltori afroamericani. I documenti legali sono stati testati e raffinati dagli anni 1960, e centinaia di CLT sono attualmente operativi, con molti altri in fase di pianificazione. La perseveranza e la lungimiranza di quella squadra nel Georgia, motivata dal diritto degli agricoltori afroamericani a coltivare la terra in modo sicuro e conveniente, avevano dato inizio al movimento CLT negli Stati Uniti\".\nSwann fond\u00f2 l'Institute for Community Economics nel 1973. Nel 1980, l'ICE aveva iniziato a divulgare e revisionare il concetto di CLT. Dal 1980 al 1990, Chuck Matthei, un attivista con radici nel movimento operaio cattolico e nel movimento pacifista, fu direttore esecutivo di ICE, con sede a Greenfield, Massachusetts, ora trasferita a Springfield, Massachusetts. ICE anticip\u00f2 i modelli moderni del CLT e del Community Loan Fund. Durante il mandato di Chuck, il numero di CLT aument\u00f2 da una dozzina a pi\u00f9 di 100 gruppi in 23 stati, creando molte centinaia di unit\u00e0 abitative a prezzi accessibili in modo permanente, cos\u00ec come strutture commerciali e di servizio pubblico. Con i colleghi Chuck guid\u00f2 lo sviluppo di 25 fondi di credito regionali e organizz\u00f2 la National Association of Community Development Loan Funds, ora conosciuta come la National Community Capital Association. Dal 1985 al 1990, Chuck fu presidente fondatore dell'associazione e dal 1983 al 1988 lavor\u00f2 come membro fondatore del CdA del Social Investment Forum, l'associazione professionale nazionale in materia di investimento socialmente responsabile. Chuck lanci\u00f2 anche uno sforzo nella prima met\u00e0 degli anni 1980 per affrontare molte delle questioni giuridiche e operative sui CLTs che si generavano nell'incontro di banche, funzionari pubblici e altri con il crescente sforzo di creare tali organizzazioni comunitarie basate in tutto il paese.\nNel 2006, il San Francisco Community Land Trust (SFCLT) acquist\u00f2 quello che allora era conosciuto come Palazzo Fong. Qui, i residenti si erano organizzati dal 1998 per impedire la demolizione della loro casa da parte del San Francisco City College. Assistiti dall'Asian Law Caucus e dal Chinatown Community Development Center, l'edificio fu restaurato per diventare una cooperativa CLT nel luglio 2008. Questa \u00e8 la prima volta che il modello CLT \u00e8 stato usato per evitare gli spostamenti di residenti attuali.\nCaratteristiche aggiuntive.\nDal 1992, le peculiari caratteristiche di questo modello sono sancite dal diritto federale. Vi sono differenze notevoli tra le 190 organizzazioni che si definiscono CLT, ma dieci caratteristiche principali si trovano nella maggior parte di essi."}
{"id": "2919909", "revid": "1494169", "url": "https://it.wikipedia.org/wiki?curid=2919909", "title": "Petrarca (disambigua)", "text": ""}
{"id": "2919911", "revid": "709565", "url": "https://it.wikipedia.org/wiki?curid=2919911", "title": "Carol Mendelsohn", "text": "Istruzione.\nMendelsohn \u00e8 cresciuta a Chicago. Ha frequentato lo Smith College, ma in seguito si \u00e8 trasferita alla Cornell University dove si \u00e8 laureata nel 1973. Dopo di che ha frequentato la Scuola di Legge della George Washington University e ha esercitato la professione di avvocato a Washington presso lo studio Wyman, Bautzer, Rothman, &amp; Kuchel. \nGli inizi.\nDopo aver capito di non voler essere un avvocato si \u00e8 iscritta all'American Film Institute. Si \u00e8 trasferita a Los Angeles e ha iniziato a scrivere per l'industria cinematografica. I suoi primi lavori sono stati \"Hardcastle and McCormick\", \"Stingray\" e \"Oltre la legge - L'informatore\". Mentre per gli Cannell Studios ha prodotto \"I casi di Rosie O'Neill\" e \"Melrose Place\".\nNel 2000 si \u00e8 unita alla produzione dell'episodio pilota della serie ' di cui ora \u00e8 sia show runner che Produttore esecutivo. Inoltre \u00e8 co-creatrice e produttore esecutivo di ', ' e '."}
{"id": "2919912", "revid": "110157", "url": "https://it.wikipedia.org/wiki?curid=2919912", "title": "Nel mio cielo puro", "text": "Nel mio cielo puro \u00e8 l'undicesimo album della cantante italiana Marcella Bella, pubblicato nel maggio 1984 dalla CBS.\nIl disco.\nSi tratta di un disco curato dalla coppia Mogol-Gianni Bella che ricalca un po' il precedente \"Nell'aria\", dimostrando comunque una sua precisa personalit\u00e0 ed una discreta dose di sana aggressivit\u00e0 che lo porter\u00e0 al successo sia di critica che di pubblico. Il brano \"Alla pari\" affronta il tema della parit\u00e0 tra i sessi.\nCon il brano che d\u00e0 il titolo all'intero disco, Marcella ha partecipato al Festivalbar 1984 ed a Saint Vincent - Un disco per l'estate."}
{"id": "2919919", "revid": "1355461", "url": "https://it.wikipedia.org/wiki?curid=2919919", "title": "Canti di guerra italiani", "text": "I Canti di guerra italiani manifestano non solo una rappresentazione di arte peculiare, ma focalizzano anche una serie di emozioni, sentimenti, ricordi, disperazioni, atteggiamenti, propositi, caratteri individuali e collettivi relativi ad un'epoca. Secondo alcune fonti hanno attinenza con eventi politici e militari della guerra.\nOrigine e storia degli studi sui canti.\nCome ogni forma d'arte, anche i canti di guerra sono passibili di rivisitazioni e di revisioni storiche a seconda del periodo nel quale vengono studiati ed interpretati, spesso le linee melodiche sono arcaiche entrando profondamente nell'ambito dell'etnomusicologia e del canto popolare altre volte le melodie utilizzate sono di origine colta e quindi del cantante. Non \u00e8 un caso, quindi, che se la prima significativa raccolta di canti di guerra fu pubblicata nel 1919 da Piero Jahier e quindi si occup\u00f2 prevalentemente di canti e canzoni nate e diffuse negli anni difficili della Prima guerra mondiale, durante il periodo fascista, nel 1930 Cesare Caravaglios, nel mezzo della seconda di grande importanza per\u00f2 con l'intento di esaltare l'ideologia nazionalistica dominante a lui contemporanea. Quindi elimin\u00f2 ogni canto dove si presentasse qualche forma di blasfemia, di antipatriottismo o di protesta nei confronti del militarismo e dell'evento bellico.\nIntorno agli anni Sessanta, grazie agli studi forniti dell'etnologo Ernesto de Martino e del movimento di Cantacronache, venne proposto dal Nuovo Canzoniere Italiano lo spettacolo Bella ciao nell'ambito del Festival dei Due Mondi di Spoleto, che diede il via ad una serie di ricerche e di manifestazioni pubbliche atte a recuperare e valorizzare un grande patrimonio culturale nel modo pi\u00f9 completo possibile, includente anche i canti di paura, di rabbia e di protesta.\nPrima Guerra Mondiale.\nPer quanto riguarda la Prima guerra mondiale, gli studiosi suddividono l'ampio materiale in cinque gruppi principali:\nAltre tipologie di canti, spesso trasversali rispetto ai quattro gruppi principali, sono costituite dai canti di prigionia, dai canti di caserma e da quelli satirici.\nCanti di esaltazione e di dedizione patriottica.\nTra i canti principali di questo gruppo si segnalano \"Aprite le porte\", \"Su in montagna\" e il celeberrimo \"Trotta galoppa\" che pur avendo origini molto pi\u00f9 antiche, durante la Grande Guerra sub\u00ec molte varianti ed arricchimenti per la parte testuale come ad esempio:\nDopo una serie di strofe tutte incentrate sugli stessi intenti ed obiettivi, segue il classico ritornello,\nSempre nel primo raggruppamento di canti di guerra si sono rintracciati molti collegamenti con i motivi risorgimentali ed il repertorio di quell'epoca. Ovviamente questi collegamenti, coi doverosi riferimenti all'auspicata e alla riuscita unit\u00e0 d'Italia si intensificarono nei momenti pi\u00f9 critici, come dopo Caporetto.\nCanti di intrattenimento e di marcia.\nQuesti tipi di canti erano utilizzati soprattutto per tenere alto il morale delle truppe durante i faticosi trasferimenti o per rendere meno problematica l'attesa dentro le trincee, quindi il loro scopo principale era di allontanare la paura, le fatiche ed i rimpianti.\nSpesso sui campi di battaglia e durante le marce veniva diffuso un volantino recante la scritta \"Canta che ti passa\" e le innumerevoli motivazioni che avrebbero dovuto spingere il militare a canticchiare.\nEd i soldati, plagiati anche da queste raccomandazioni, tiravano fuori villotte friulane, cantilene lombarde o venete, stornelli toscani e nenie meridionali, oppure addirittura rielaborazioni di brani musicali in auge come \u00e8 accaduto per 'O surdato 'nnammurato e di brani popolari antichi come \"Sul pajon\" ed \"Era bella come gli orienti\".\nCanti di dolore, di sofferenza, di angoscia.\nTra i pi\u00f9 famosi vi \u00e8 \"Tapum\" la cui origine \u00e8 antica e risale ai canti dei lavoratori nelle miniere durante gli scavi per la galleria del San Gottardo (dal 1872). In origine il \"ta-pum\" doveva imitare il rumore dello scoppio delle mine, invece nella versione bellica, riprendeva il suono di un'arma da fuoco seguito dall'eco della valle.\nAltri canti popolari furono il \"Bandiera nera\" che venne ripreso anche durante la Seconda guerra mondiale dagli alpini della Julia che lo convertirono in \"Sul ponte di Perati\". Anche \"Il Bersagliere ha cento penne\", venticinque anni dopo la sua prima diffusione entr\u00f2 a far parte de repertorio dei canti della Resistenza, con la semplice alterazione di alcuni versi.\nUn altro canto di enorme diffusione fu \"O Dio del cielo\", di grande suggestione e che richiama alla mente alcune espressivit\u00e0 tipiche dei cori verdiani.\nCanti di contestazione, di derisione e di rabbia.\nTra i pi\u00f9 significativi si annoverarono \"O Gorizia tu sei maledetta\", canto nel quale si dipanarono le sofferenze morali e fisiche coinvolte in questa drammatica impresa bellica, il rifiuto della guerra e la condanna dei governanti e dei capi militari. Interessanti anche i canti di \"invettive contro la guerra\": tra questi si possono citare \"E maledetto chi vorse la guerra\", rivolto contro gli studenti che sceseso in piazza nel 1915 per manifestare contro la neutralit\u00e0 espressa dal Parlamento italiano; \"E anche al mi marito\", canto raccolto da Caterina Bueno in Toscana, in cui le donne esprimono la loro rabbia contro la chiamata alle armi dei loro cari dopo Caporetto e \"Addio padre e madre addio\", raccolto da Roberto Leydi, canto fortemente antimilitarista in cui il soldato inveisce contro coloro che si batterono per l'entrata in guerra dell'Italia\nAltro canto \u00e8 il \"Maledetta la guerra ed i ministri\", nel quale vennero presi di mira i responsabili dell'avventura bellica, tra i quali uno dei pi\u00f9 bersagliati fu proprio Luigi Cadorna.\nOvviamente chi cantava strofe come quella ideata da Sor Capanna rischiava l'arresto:\nTra le altre strofe pi\u00f9 incisive si annoverarono quella sui ragazzi del '99:\nAltri canti protestanti, non ritenuti perniciosi, entrarono a far parte del repertorio patriottico che forma un genere di canto di guerra a parte.\nCanti patriottici.\nI canti patriottici furono scritti con un incredibile ardore e slancio e tra questi vale la pena ricordare la \"Canzone del Grappa\", composta dal capitano Meneghetti intorno al 1918 su versi del generale Emilio De Bono, l'\"Inno al Trentino\" presentato in occasione dell'inaugurazione del Monumento a Dante nel 1896 e \"La campana di San Giusto\" di Giovanni Drovetti e Arona ideata prima della discesa in guerra dell'Italia e che riscosse un successo enorme, dato che venne suonata in quasi tutti i caf\u00e9-chantant negli anni bellici.\nIl pi\u00f9 prolifico autore fu per\u00f2 Giovanni Gaeta, noto con lo pseudonimo di E. A. Mario, che si impose non solo con la celeberrima \"La canzone del Piave\" ma anche con altre canzoni, quali \"Il general Cantore\".\nSeconda Guerra Mondiale e Resistenza.\nNella Seconda guerra mondiale il canto che riusc\u00ec ad emanare una forte carica espressiva, grazie anche alla riscrittura del testo, fu senza dubbio \"Sul ponte di Perati\".\nDiversamente dalla Prima Guerra Mondiale, nella quale, bene o male, i soldati riuscirono a creare almeno due repertori principali, da quello patriottico e filomilitarista a quello critico e sprezzante la guerra, durante la Seconda Grande Guerra, per\u00f2, i militari non ebbero la forza ed il coraggio necessari per reinventare un vasto repertorio di guerra, e invece spett\u00f2 alla Resistenza far rifiorire un linguaggio poetico non solo efficace ma anche universale a tutti gli italiani.\nQuindi assistemmo alla nascita di nuovi canti, da \"Italia combatte\" di M. Cesarini, alla \"La Badoglieide\" di Branco e Nuto Revelli, da Bella ciao le cui origini si perdono in una ballata francese del Cinquecento a \"Piet\u00e0 l'\u00e8 morta\" di Revelli che seguivano o schemi risorgimentali o quelli della Grande Guerra, dal repertorio anarchico come nel caso di \"Addio Valle Roja\" di Giovanni Monaco alle parodie di canzonette leggere gi\u00e0 in voga oppure ancora ai canti tradotti da strofe straniere, come nel caso dell'\"Allegria di Scaletta\" cantata sulla falsariga della \"Cucaracha\" o di \"Fischia il vento\" cantata sulle note del pi\u00f9 antico brano musicale russo \"Katju\u0161a\"."}
{"id": "2919920", "revid": "287204", "url": "https://it.wikipedia.org/wiki?curid=2919920", "title": "Alexandre-Gabriel Decamps", "text": "Biografia.\nNacque a Parigi ed ebbe l'occasione di frequentare la scuola di \u00c9tienne Bouhot. Fece anche molta esperienza eseguendo al Museo del Louvre copie di dipinti famosi, soprattutto delle opere di Rembrandt, di Poussin e di Murillo.\nDecamps debutt\u00f2 come pittore di genere: \"Arabi dinanzi a una casa\" (1823), \"Cacciatori nella palude\" (1827), \"I Janissaires\" (1827), mostrando una predilezione per la natura ed i soggetti orientali.\nPer perfezionarsi viaggi\u00f2. Dapprima and\u00f2 in Svizzera e, dopo una fortunata esposizione nel 1827 al Salon, (dove si mise in evidenza per una serie di soggetti liberi, ispirati a temi infantili e orientali, come \"La Chasse aux vanneaux\" e \"Soldat de la garde du Vizir\"), nel 1828 si trasfer\u00ec in Grecia. Quindi, per una fortunata coincidenza ed assieme ad altri artisti, pot\u00e9 raggiungere Costantinopoli, l'Asia minore, Smirne e altre localit\u00e0 del Medio Oriente, ponendo sempre molta attenzione agli usi e ai costumi locali, allo stile di vita e alle bellezze naturali, che riprodusse una volta rientrato in Francia.\nPresent\u00f2 quindi a Parigi una serie di opere legate al mondo mediorientale, dalla \"Casa turca\" al \"Soldato della guardia di un visir\", ed una serie di opere di costume e di ambiente, quali \"L'uscita dalla scuola turca\".\nPer il gusto esotico, i suoi quadri furono spesso equiparati a quelli di Delacroix ed egli venne comunque considerato uno dei fondatori della nuova scuola parigina di transizione, tra il Romanticismo ed il Realismo.\nIn questa prima fase us\u00f2 la tecnica delle pennellate pesanti e tendenti al monocromatismo, anche se la vivacit\u00e0 dei soggetti che rappresentavano i mercati orientali gli consent\u00ec spunti cromatici non indifferenti.\nNel 1834, Decamps present\u00f2 al Salon la sua opera pi\u00f9 celebre, \"La Disfatta dei Cimbri\". Segu\u00ec un viaggio in Italia, dove soggiorn\u00f2 e dove rimase particolarmente affascinato dalle opere di Raffaello e di Tiziano.\nFu questo il suo periodo di massima creativit\u00e0, caratterizzato anche da opere a soggetto religioso, spesso biblico, come \"Giuseppe venduto dai fratelli\" (1835), \"Il Supplizio degli uncini\" (circa 1835), \"Mos\u00e8 salvato dalle acque\" (1837), \"Paesaggio con il Buon Samaritano\" (1837). Non trascur\u00f2 altri soggetti, come \"Bambini che giocano con le tartarughe\" (1836).\nAll'Expo parigina del 1855 ricevette un premio speciale. La Galleria dell'Accademia di Napoli possiede tre bozzetti ad olio di Decamps, provenienti dalla donazione \"Palizzi\", del 1898: \"In Bretagna\", 16x10 cm; \"Vallata\", 14x17 cm; \"Chaumi\u00e8re\", 34x16 cm.\nIl suo quadro pi\u00f9 rappresentativo \u00e8 probabilmente la \"Disfatta dei Cimbri\", che raffigura la contrapposizione tra l'orda dei barbari e un esercito disciplinato. \nDecamps trascorse gran parte della sua vita nei dintorni di Parigi, attratto dalla natura, dagli animali e dalle attivit\u00e0 all'aria aperta. Mor\u00ec nel 1860, per le conseguenze di un incidente occorsogli durante una galoppata, a Fontainebleau."}
{"id": "2919925", "revid": "916580", "url": "https://it.wikipedia.org/wiki?curid=2919925", "title": "Jacques Delille", "text": "Biografia.\nDelille studi\u00f2 dapprima presso il parigino Coll\u00e8ge de Lisieux, poi in quello di Beauvais e infine al Coll\u00e8ge de la Marche di Parigi.\nIntraprese in seguito la carriera di insegnante di \"humanae litterae\" ad Amiens ed a Parigi, e divenne improvvisamente celebre per la sua traduzione, nel 1769, delle \"Georgiche\" di Virgilio, realizzata nonostante il parere contrario di Louis Racine.\nQuesta opera indic\u00f2 il proliferare di una \"agromania\" sempre pi\u00f9 crescente, e manifest\u00f2 la via da seguire per intraprendere un ritorno verso la via della natura. Ricevette molti consensi e lodi anche da personaggi autorevoli, quali Federico il Grande e Voltaire, che ottenne per il suo collega Delille la nomina all'Accademia francese. Infine il govern\u00f2 gli offr\u00ec il ruolo di professore di poesia latina presso il Collegio di Francia.\nLa fama di Delille aument\u00f2 vertiginosamente dopo la morte di Voltaire e in quegli stessi anni Delille ricevette la personale protezione da parte di Madame Geoffrin, di Maria Antonietta e di Carlo X di Francia.\nNel 1782, la pubblicazione del poema didattico-descrittivo \"Les Jardins\", nel quale l'autore evidenzi\u00f2 i primi segnali di una sensibilit\u00e0 preromantica, fu un vero e proprio trionfo, che per\u00f2 fu di effimera durata, a causa della Rivoluzione francese, durante la quale Delille non solo fu messo in ombra, ma rischi\u00f2 anche la vita, che gli fu salvata grazie all'amicizia del procuratore della Comune, Chaumette.\nDal 1794 Delille prefer\u00ec scegliere l'esilio, dapprima in Svizzera, poi in Germania e infine in Inghilterra, dove incominci\u00f2 la traduzione dell'\"Eneide\" di Virgilio (1804) e la composizione di un poema sulla natura intitolato \"L'Homme des champs\", bissato da \"Les Trois r\u00e8gnes de la nature\" (1804), dove cerc\u00f2 di esprimere attraverso un linguaggio poetico verit\u00e0 filosofiche e metafisiche.\nDopo aver terminato la traduzione del \"Paradiso perduto\" di John Milton, si attir\u00f2 le ire e le critiche dei rivoluzionari con il libretto \"La Piti\u00e9\", di impronta legittimista.\nRichiamato in patria da Napoleone, intorno al 1802, riprese tutti i suoi privilegi ed i suoi incarichi e ripropose una versione aggiornata de \"L'Homme des champs\", nel quale propose il binomio felicit\u00e0 e vita di campagna.\nConcluse la sua carriera letteraria con un'opera deludente rispetto alle precedenti, la \"Conversation\", poemetto in tre atti (1812)."}
{"id": "2919928", "revid": "287204", "url": "https://it.wikipedia.org/wiki?curid=2919928", "title": "Louis Jean Desprez", "text": "Biografia.\nDesprez, nacque in Borgogna, e fu scolaro a Parigi di Jacques-Fran\u00e7ois Blondel e di Desmainsons. \nAppartenne alla generazione dei cosiddetti \"antiquisants\", le cui caratteristiche fondamentali furono quelle di ricondurre l'architettura verso forme severe di rigore accademico, che si bas\u00f2 su elementi costitutivi dell'arte classica. Gli \"antiquisants\" ottennero un grande successo, non solo in Francia ma anche all'estero.\nNel 1770 Desprez vinse il Great Prize dell'Accademia di architettura e pochi anni dopo intraprese uno dei suoi numerosi viaggi di lavoro in Italia che lo tennero ospite nel nostro Paese dal 1777 al 1784. A Roma strinse collaborazione con Piranesi e rest\u00f2 soprattutto affascinato dalle continue scoperte archeologiche, e inoltre studi\u00f2 con molta attenzione i reperti greci e romani presenti nell'Italia meridionale. Esegu\u00ec un gran numero di acquarelli aventi per soggetto i pi\u00f9 significativi monumenti di Pompei e i disegni per il \"Voyage pittoresque \u00e0 Naples et en SIcilie\" posseduti dall'Abate di Saint-Non.\nNel 1785 ricevette importanti offerte di lavoro da parte del re di Svezia Gustavo III, conosciuto proprio a Roma.\nA Stoccolma si occup\u00f2 degli stucchi e dei soggetti mitologici e storici, oltre a progettare l'imponente castello di Haga.\nSI rivel\u00f2 anche un pittore di scenari e raffigurazioni storiche, come nel caso delle illustrazioni dei \"Fatti della guerra tra Russia e Svezia\", oltre agli atti storici pi\u00f9 importanti di Gustavo III, tra i quali il quadro intitolato \"Il sovrano mentre assiste alla Messa in San Pietro\". \nNel ruolo di incisore e decoratore si occup\u00f2 di scenografie per i teatri svedesi a Drottnigholm e a Gripsholm."}
{"id": "2919943", "revid": "1305772", "url": "https://it.wikipedia.org/wiki?curid=2919943", "title": "Colli del Trasimeno", "text": "Colli del Trasimeno \u00e8 il nome di vari tipi di vino prodotto essenzialmente nell'Italia centrale, esattamente nel comprensorio omonimo del Trasimeno (provincia di Perugia):"}
{"id": "2919945", "revid": "1543377", "url": "https://it.wikipedia.org/wiki?curid=2919945", "title": "Dipositronio", "text": "Il dipositronio, o di-positronio, \u00e8 una molecola costituita da due atomi di positronio. La sua esistenza venne prevista nel 1946 da John Archibald Wheeler, e in seguito studiata teoricamente, ma \u00e8 stata osservata solo nel 2007 in un esperimento eseguito da David Cassidy e Allen Mills alla Universit\u00e0 della California a Riverside. I due ricercatori hanno fabbricato molecole di positronio lanciando fasci di positroni contro una pellicola porosa e sottile di silice. Dopo che la silice ne rallenta la velocit\u00e0, i positroni catturano elettroni ordinari per formare atomi di positronio e questi ultimi vivono abbastanza a lungo all'interno del materiale da interagire tra di loro e formare il dipositronio molecolare. "}
{"id": "2919947", "revid": "237256", "url": "https://it.wikipedia.org/wiki?curid=2919947", "title": "\u0160\u010d\u0451lkovskaja", "text": ""}
{"id": "2919949", "revid": "237256", "url": "https://it.wikipedia.org/wiki?curid=2919949", "title": "Dmitrij Sy\u010d\u0451v", "text": ""}
{"id": "2919953", "revid": "339392", "url": "https://it.wikipedia.org/wiki?curid=2919953", "title": "Pustoz\u0451rsk", "text": ""}
{"id": "2919955", "revid": "84184", "url": "https://it.wikipedia.org/wiki?curid=2919955", "title": "Amerigo Giuliani", "text": ""}
{"id": "2919964", "revid": "210936", "url": "https://it.wikipedia.org/wiki?curid=2919964", "title": "Lista delle quasiparticelle", "text": ""}
{"id": "2919968", "revid": "1305772", "url": "https://it.wikipedia.org/wiki?curid=2919968", "title": "Nikolaevskij rajon", "text": "Nikolaevskij rajon \u00e8 un toponimo di vari rajon"}
{"id": "2919970", "revid": "1305772", "url": "https://it.wikipedia.org/wiki?curid=2919970", "title": "Nikolaevskij rajon (Oblast' di Ul'janovsk)", "text": "Il Nikolaevskij rajon () \u00e8 un rajon dell'Oblast' di Ul'janovsk, nella Russia europea, il cui capoluogo \u00e8 Nikolaevka. Ricopre una superficie di 2.084,27 chilometri quadrati."}
{"id": "2919977", "revid": "31617961", "url": "https://it.wikipedia.org/wiki?curid=2919977", "title": "Distretto di Nikolaevsk", "text": ""}
{"id": "2919979", "revid": "110157", "url": "https://it.wikipedia.org/wiki?curid=2919979", "title": "Nikolaevskij rajon (Kraj di Chabarovsk)", "text": "Il Nikolaevskij rajon () \u00e8 un rajon del Kraj di Chabarovsk, nella Russia asiatica, il cui capoluogo \u00e8 Nikolaevsk-na-Amure. Istituito nel 1965, ricopre una superficie di 17.188 chilometri quadrati."}
{"id": "2919981", "revid": "110157", "url": "https://it.wikipedia.org/wiki?curid=2919981", "title": "Nikolaevskij rajon (Oblast' di Volgograd)", "text": "Il Nikolaevskij rajon () \u00e8 un rajon dell'Oblast' di Volgograd, nella Russia europea, il cui capoluogo \u00e8 Nikolaevsk. Istituito nel 1928, ricopre una superficie di 3.440 chilometri quadrati."}
{"id": "2919985", "revid": "31618099", "url": "https://it.wikipedia.org/wiki?curid=2919985", "title": "Distretto di Dmitrovskij", "text": ""}
{"id": "2919986", "revid": "1305772", "url": "https://it.wikipedia.org/wiki?curid=2919986", "title": "Dmitrovskij rajon", "text": "Dmitrovskij rajon \u00e8 un toponimo di vari rajon della Russia"}
{"id": "2919988", "revid": "1442080", "url": "https://it.wikipedia.org/wiki?curid=2919988", "title": "Fritz von Lo\u00dfberg", "text": "Biografia.\nNacque a Bad Homburg vor der H\u00f6he figlio di Viktor, ufficiale di carriera, e di Melly Toussaint (1836-1926), all'interno di un'antica famiglia della Turingia che aveva prodotto un certo numero di ufficiali di alto rango. Dopo aver frequentato la Preu\u00dfische Hauptkadettenanstalt, il 3 gennaio 1888 entr\u00f2 in servizio presso il 2\u00ba Reggimento delle Guardie a piedi dell'esercito prussiano di stanza a Berlino in qualit\u00e0 di Fahnenjunker. L\u00ec ricevette la promozione a sottotenente il 17 settembre 1888 e a primo tenente il 16 giugno 1894. Nello stesso anno, il 1\u00ba ottobre, fu inviato alla Kriegsakademie per ricevere un ulteriore addestramento e poi allo Stato maggiore il 1\u00ba aprile 1898. Divenuto capitano il 22 marzo 1900, fu assegnato per la prima volta allo Stato maggiore del XIV Armeekorps il 5 luglio di quello stesso anno. Il 1\u00ba marzo 1903 fu nominato comandante di compagnia presso il 6. Badischen Infanterie-Regiment \"Kaiser Friedrich III\". Nell'aprile 1905 fu nuovamente assegnato al servizio di stato maggiore presso la 19 \u00aa Divisione. Il 27 gennaio 1907 fu promosso maggiore e come tale, nel mese di ottobre, torn\u00f2 alla Kriegsakademie in qualit\u00e0 di insegnante di tattica, rimanendovi sino al 1910. In quell'anno riprese servizio presso lo stato maggiore del XIV Armeekorps, passando in servizio come comandante di battaglione, dal 1\u00ba ottobre 1912, presso il Infanterie-Regiment \"Gro\u00dfherzog von Sachsen\" (5. Th\u00fcringisches) Nr. 94. Promosso tenente colonnello il 16 gennaio 1913, il 1\u00ba ottobre di quell'anno divenne Capo di stato maggiore del XIII Armekorps di stanza a Stoccarda. Quando scoppi\u00f2 la prima guerra mondiale il XIII Armeekorps si trovava schierato nell'area di radunata di Diedenhofen, e prese parte alla battaglia di Longwy (25 agosto 1914). Rimase in servizio di stato maggiore durante tutto il corso della guerra, ricoprendo varie posizioni al suo interno.\nIl 24 gennaio 1915, fu trasferito allo Oberste Heeresleitung come vice capo del dipartimento delle operazioni, e fu promosso colonnello il 24 luglio successivo. \nQuando il 25 settembre 1915, dopo un intenso bombardamento d'artiglieria durato 72 ore, l'esercito francese sferr\u00f2 un attacco a sorpresa in forze nel settore della Champagne, il capo di stato maggiore della 3. Armee, generale Maximilian von H\u00f6hn, perse letteralmente la testa riferendo all'OHL che i francesi avevano sfondato il fronte con enormi guadagni territoriali e richiese il permesso di effettuare un ripiegamento generale in quel settore per la profondit\u00e0 di due chilometri. In quello stesso giorno egli accompagnava il generale Erich von Falkenhayn a un incontro con il Kaiser Guglielmo II, e una volta arrivato illustr\u00f2 al sovrano, con lucidit\u00e0 e competenza, la situazione che si era generata in quel particolare settore del fronte, impressionando il re che chiese espressamente a Falkenhayn di nominarlo seduta stante Capo di stato maggiore della 3. Armee, che aveva il suo Quartier generale a Vouziers. Inoltre Guglielmo II volle che gli fosse assegnato un \"Vollnacht\", una particolare forma di comando dell'esercito tedesco con cui il suo possessore assumeva \"de facto\" il comando dell'unit\u00e0 indipendentemente dal suo grado militare regolare. Durante il viaggio di trasferimento da Charleville-M\u00e9zi\u00e8res a Vouziers egli elabor\u00f2 un proprio piano difensivo che verteva su una difesa flessibile e in poco tempo ferm\u00f2 l'avanzata francese, sferrando anche alcuni contrattacchi che consolidarono la linea del fronte a favore dei tedeschi. L'uso di questa difesa flessibile lo port\u00f2 poi ad essere inviato nei punti caldi del fronte occidentale con il progredire della guerra.\nIl 3 luglio 1916, dopo l'inizio della battaglia della Somme, scatenata dall'esercito inglese dopo sei giorni di fuoco di preparazione dell'artiglieria, nonostante il fuoco difensivo tedesco avesse inflitto ai britannici 55.000 morti nelle prime 24 ore, il Capo di stato maggiore della 2. Armee, maggiore generale Paul von Gr\u00fcnert, sugger\u00ec all'OHL di effettuare un ripiegamento nel vitale settore di P\u00e9ronne. Falkenhayn arriv\u00f2 subito al quartier generale dell'armata e decise immediatamente di affidare a lui la direzione della operazioni difensive, sostituendo von Gr\u00fcnert quella stessa sera. Transitato per Charleville-M\u00e9zier\u00e9s mentre raggiungeva la sua destinazione egli ebbe un duro colloquio con Falkenhayn cui disse chiaramente che non si poteva condurre una battaglia difensiva di quella dimensione senza disporre di adeguate risorse che dovevano essere fatte arrivare dal fronte di Verdun, dove si stava esaurendo l'attacco tedesco. Ricevuto rassicurazione da Falkenhayn in tal senso part\u00ec per la Somme dove, dopo aver ben osservato la topografia di quei luoghi, sfruttando al meglio sia gli ostacoli naturali, che incanalavano le colonne degli attaccanti nei punti da lui previsti, che l'uso dell'artiglieria ben diretta dagli osservatori e il tiro incrociato delle mitragliatrici sistemate a difesa, riusc\u00ec a bloccare l'offensiva. In questa occasione il futuro feldmaresciallo Erich von Manstein, che si trovava alla sue dipendenze come ufficiale, lo soprannomin\u00f2 nelle sue memorie scritte nel 1958 \"il famoso Leone difensivo\" (\"der ber\u00fchmte Abwerl\u00f6we\"). Il 19 luglio fu nominato Capo di stato maggiore della 1. Armee.\nIl 28 agosto Falkenhayn venne sostituito da Paul von Hindenburg, affiancato da Erich Ludendorff, alla testa dell'OHL. Ludendorff, che lo apprezzava particolarmente, gli richiese di scrivere un manuale dal titolo \"Condotta della battaglia difensiva della Somme\" che, pubblicato il 1 dicembre 1916, fu adottato dall'OHL nella propria dottrina. Al termine delle operazioni nel settore della Somme Ludendorff gli chiese di scrivere un documento per mettere nero su bianco le \"lezioni apprese\" durante la battaglia, che fu pubblicato il 21 gennaio 1917 con il titolo \"Esperienze della I Armata durante la battaglia della Somme\", di cui l'OHL diede la massima diffusione a tutti i reparti. L'8 settembre 1916 si svolse una riunione plenaria ai massimi livelli, presenti tutti i comandanti di Grandi Unit\u00e0 e i loro capi di stato maggiore, dove fu discusso anche l'argomento della difesa elastica e analizzato se il principale combattimento difensivo doveva essere effettuato dietro la linea (\"Gegenangriff\"), secondo il concetto sviluppato dai maggiori Bauer e Geyer, o su di essa (\"Gegenstoss\") secondo il suo concetto, egli insorse con veemenza all'adozione della prima ipotesi. Ludendorff fece circolare senza modifica il suo memorandum, associandovi anche quello intitolato \"Manuale per l'addestramento della fanteria\", a cui gli fu attribuita la paternit\u00e0. Egli andava da tempo perorando la necessita di istituire appositi corsi di addestramento alle tattiche difensive per ufficiali e sottufficiali, e la prima scuola fu aperta a Valenciennes nei primi mesi del 1917, con a capo il generale Otto von Moser. Intanto il 21 settembre 1916 era stato decorato con la Croce dell'Ordine Pour le M\u00e9rite, ottenuta per il suo ruolo durante la battaglia della Somme.\nAll'inizio del 1917 l'OHL decise di effettuare una ritirata strategica per posizionare le proprie truppe dietro una linea difensiva, denominata Linea Hindenburg, e Ludendorff gli affid\u00f2 il compito di progettarla e realizzarla. Inoltre egli diresse la fasi della ritirata dei reparti e coordin\u00f2 la distruzione di tutto ci\u00f2 che poteva servire al nemico nei territori che venivano abbandonati. Il 9 aprile l'esercito britannico pass\u00f2 all'offensiva nel settore di Arras, con un imponente bombardamento preparatorio che vide l'impiego di ben 2.687.000 granate. L'attacco port\u00f2 all'occupazione di Vimy Ridge e all'apertura di un varco nelle linee della 6. Armee del generale Ludwig von Falkenhausen. Conferitogli il terzo \"Vollmacht\" Ludendorff lo mand\u00f2 subito in quel settore, e in breve tempo riusc\u00ec a fermare l'avanzata inglese, lanciando anche alcuni contrattacchi partendo dalla linea Oppy-Mericourt. Per il successo ottenuto durante la battaglia di Arras aggiunse le fronde di quercia alla Croce dell'Ordine Pour le m\u00e9rite. I britannici organizzarono una nuova offensiva da lanciare nelle Fiandre il 31 luglio, ma appena Ludendorff ne fu informato, il 12 giugno lo mand\u00f2 nel settore tenuto dalla 4. Armee del generale Friedrich Bertram Sixt von Armin in qualit\u00e0 di Capo di stato maggiore al fine di organizzare al meglio la difesa. Quando il 31 luglio l'esercito britannico pass\u00f2 all'offensiva nel settore di Passchendaele trov\u00f2 ad attenderlo una profonda linea difensiva, e nei quattro mesi di battaglia non ottenne che limitati successi tattici ottenuti al prezzo di forti perdite, pari a circa 140.000 uomini. Il 3 agosto fu promosso al grado di generalmajor, e Ludendorff lo chiam\u00f2 come consulente presso l'OHL, e quindi un anno dopo lo nomin\u00f2 capo di stato maggiore dello Heeresgruppe Boehn. Il 31 ottobre 1918 fu assegnato allo Heeresgruppe Herzog Albrecht, allora al comando del generale Alberto del W\u00fcrttemberg, destinato alla difesa del territorio metropolitano, dove lo colse la fine delle ostilit\u00e0.\nAll'inizio del 1919 fu nominato per un breve periodo di tempo capo di stato maggiore dell'AOK sud della Guardia di frontiera est, schiarata sul confine con la Polonia, nella Reichswehr provvisoria, e il 24 luglio assunse il comando della 26\u00aa Brigata, passando il 1 settembre all'incarico di Capo di stato maggiore del Gruppenkommandos 2 di Kassel.\nQuando fu fondata la Reichswehr, con il grado di tenente generale, il 20 ottobre 1920 assunse il comando della 6\u00aa divisione di M\u00fcnster, in Westfalia. Con questa posizione era anche il comandante del Wehrkreis VI (Distretto militare VI). Il 1\u00ba novembre 1924 divenne comandante del Gruppenkommandos 1 a Berlino, e come tale fu promosso a General der Infanterie il 1\u00ba ottobre 1926. Rinunci\u00f2 al comando il 31 gennaio 1927 e in quello stesso giorno si ritir\u00f2 a vita privata. Stabilitosi a Lubecca divenne apprezzato scrittore di cose militari. \nSi spense il 4 maggio 1942, e per ordine diretto di Adolf Hitler ricevette solenni funerali di stato che avvennero nel cortile della caserma di Mesen, in Belgio, cui si era acquartierato lo Infanterie-Regiment \"L\u00fcbeck\" (3. Hanseatisches) Nr. 162. L'orazione funebre fu tenuta dal generaloberst Friedrich Fromm che durante il discorso sottoline\u00f2 che aveva personalmente incontrato Lo\u00dfberg quando era comandante di compagnia del 94\u00ba Reggimento fanteria prima della Grande Guerra. \nSuo figlio Bernhard serv\u00ec con il grado di maggiore generale nello Stato maggiore della Wehrmacht durante la seconda guerra mondiale.\nLe nuove tattiche.\nFritz von Lossberg fu anche l'ideatore di nuove tattiche offensive e difensive. Riguardo a queste ultime, port\u00f2 a punto il concetto di \"difesa elastica\", mutuato da un'idea francese, rimasta tale, consistente in tre linee di difesa. Le origini di questa dottrina risalgono comunque al 1915, quando due maggiori (Max Bauer e Bussche), e due capitani (Hermann Geyer e Harbon) elaborarono le loro idee. Un anno dopo due di loro scrissero un manuale dove consigliavano, per evitare il fuoco dell'artiglieria, di occupare la prima linea con poche forze che si sarebbero dovute ritirare, dopo una resistenza iniziale destinata a frenare l'attacco nemico, sulla seconda linea ben presidiata e fortificata, mentre la terza era destinata alle riserve e alle truppe da lanciare in un eventuale rapido contrattacco.\nLossberg, che era il superiore di Bauer e Geyer, inizialmente si mostr\u00f2 ostile all'idea dei suoi sottoposti, soprattutto perch\u00e9 riteneva difficile attuare una ritirata sotto il fuoco dell'artiglieria, inoltre il contrattacco sarebbe dovuto partire nel momento esatto dell'esaurimento della spinta dell'attacco nemico, cosa difficile da ordinare. Egli credeva piuttosto che la prima linea andasse difesa a tutti i costi, anche se conveniva sul fatto che dovesse essere poco affollata e sull'idea dei contrattacchi. Per rispondere ai suoi ufficiali, Lo\u00dfberg concesse loro maggiore autonomia riguardo alle decisioni da prendere al fronte, in modo da aumentare le probabilit\u00e0 di ordinare contrattacchi al momento pi\u00f9 opportuno, e la dottrina fu adottata in tutto l'esercito.\nFu proprio Lo\u00dfberg il primo generale ad adottare la nuova idea della difesa elastica, in occasione della battaglia di Arras, e i risultati furono positivi, cos\u00ec come lo furono nella terza battaglia di Ypres nel giugno - novembre 1917.\nPer quanto riguarda la fase offensiva Fritz von Lossberg si chiedeva perch\u00e9 mai i soldati dovevano farsi massacrare in attacchi frontali? Non sarebbe stato meglio distribuirli in piccole unit\u00e0, mobili ed autonome, in grado di infiltrarsi fra le linee nemiche per mandare in tilt le comunicazioni, disturbare i rifornimenti, colpire nei punti deboli, aggirare trincee e postazioni? E che dire dell'effetto psicologico di una simile tattica su truppe non abituate a sentirsi il nemico alle spalle? Nascono cos\u00ec le Stosstruppen, gruppi d'assalto dotati di ampia autonomia operativa. Secondo l'idea di von Lossberg questi reparti preceduti da un fuoco di artiglieria breve e intenso che prepara loro la strada dovevano uscire dai rifugi in ordine sparso e si infiltrarsi nelle linee nemiche, mirando a obiettivi specifici (comunicazioni, centri di comando, ecc). Dopo di loro, le fanterie armate di mitragliatrici leggere, mortai e lanciafiamme, dovevano investire, su un fronte ristretto, il nemico scompaginato e sotto shock creando una breccia nelle linee nemiche e proseguendo, lasciando ad una terza ondata il compito di eliminare gli ultimi centri di resistenza. Questa tattica fu poi perfezionata da Oskar von Hutier."}
{"id": "2919990", "revid": "767487", "url": "https://it.wikipedia.org/wiki?curid=2919990", "title": "Dmitrovskij rajon (Oblast' di Mosca)", "text": "Il Dmitrovskij rajon () \u00e8 un rajon dell'Oblast' di Mosca, nella Russia europea, il cui capoluogo \u00e8 Dmitrov. Ricopre una superficie di 2.176 chilometri quadrati."}
{"id": "2919996", "revid": "486946", "url": "https://it.wikipedia.org/wiki?curid=2919996", "title": "Gali\u010d Merskij", "text": ""}
{"id": "2919999", "revid": "110157", "url": "https://it.wikipedia.org/wiki?curid=2919999", "title": "Dmitrovskij rajon (Oblast' di Or\u00ebl)", "text": "Il Dmitrovskij rajon () \u00e8 un rajon dell'Oblast' di Or\u00ebl, nella Russia europea, il cui capoluogo \u00e8 Dmitrovsk. Ricopre una superficie di 1.249,8 chilometri quadrati."}
{"id": "2920001", "revid": "1781168", "url": "https://it.wikipedia.org/wiki?curid=2920001", "title": "Umberto Pierantoni (zoologo)", "text": "Biografia.\nSocio e Presidente della Societ\u00e0 dei Naturalisti in Napoli, Accademico dei Lincei dal 1946 e Accademico Pontificio dal 1940 , teorizz\u00f2 nel 1909 la simbiosi fisiologica ereditaria divenendo uno dei padri della teoria dell'endosimbionte che spiega la presenza del mitocondrio all'interno della cellula eucariotica come la conseguenza dell'associazione biologica di una cellula primitiva e un proto-battere. Fece ricerche sulla luminosit\u00e0 biologica degli animali. Scrisse trattati e opere divulgative."}
{"id": "2920004", "revid": "287204", "url": "https://it.wikipedia.org/wiki?curid=2920004", "title": "Grand Truc", "text": "Il Gran Truc (2.366 ) \u00e8 una montagna delle Alpi del Monginevro nelle Alpi Cozie. Si trova in provincia di Torino (Piemonte) tra la Val Pellice e la Val Chisone.\nCaratteristiche.\nLa montagna \u00e8 collocata alla testata della \"Val d'Angrogna\" (laterale della Val Pellice) in posizione particolarmente panoramica sulla pianura piemontese. Dalla vette si diramano tre creste: una, separando la Val d'Angrogna dal \"Vallone del Risagliardo\" (laterale della Val Chisone), scende verso est e raggiunge il Colle della Vaccera; la seconda scende verso nord e, separando il Vallone del Risagliardo dalla Val Germanasca, scende al \"Colle Lazzar\u00e0\"; la terza si dirige verso sud-ovest e sale prima alla Punta Lausarot (2.485\u00a0m) e poi alla Punta Cialancia (2.855\u00a0m) ed alla Punta Cornour (2.868\u00a0m).\nAccesso alla cima.\nSi pu\u00f2 salire sulla vetta partendo dal Colle della Vaccera oppure pi\u00f9 facilmente partendo dal \"Colle Lazzar\u00e0\" (raggiungibile da Pramollo). I due sentieri si congiungono poi sulla cresta erbosa sud-est a quota circa 2.230 m.\nSulla vetta sono presenti una croce metallica bianca, un parafulmine e una stazione meteo dell'Arpa Piemonte."}
{"id": "2920011", "revid": "287204", "url": "https://it.wikipedia.org/wiki?curid=2920011", "title": "Diocesi di Pola", "text": ""}
{"id": "2920013", "revid": "1305772", "url": "https://it.wikipedia.org/wiki?curid=2920013", "title": "Fortebracci", "text": ""}
{"id": "2920016", "revid": "1543377", "url": "https://it.wikipedia.org/wiki?curid=2920016", "title": "Kita Nord", "text": "Kita Nord \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 8 nuclei abitati:"}
{"id": "2920018", "revid": "1543377", "url": "https://it.wikipedia.org/wiki?curid=2920018", "title": "Tuta spaziale Gemini", "text": "La tuta spaziale Gemini \u00e8 una tuta spaziale indossata dagli astronauti del programma Gemini durante le fasi di lancio, attivit\u00e0 di volo (incluse le EVA) e il rientro. \u00c8 stata progettata dalla NASA partendo dalla tuta pressurizzata per il programma X-15. Questa tuta \u00e8 stata utilizzata anche dalla U.S. Air Force e dalla stessa NASA per i voli ad elevata altitudine degli U-2 e dei SR-71 Blackbird. Tutte le tute spaziali Gemini furono prodotte e progettate dalla David Clark Company, a Worcester (Massachusetts).\nTute G3C e G4C.\nLA G3C e la G4C furono le tute utilizzate per tutte le missioni Gemini, esclusa la Gemini 7. La G3C consisteva in sei strati di nylon e nomex, con una rete di fissaggio e uno strato esterno di tessuto nomex bianco. Aveva stivali rimovibili, un casco integrale pressurizzato (contenente un paio di auricolari e microfono) e guanti staccabili con degli anelli di bloccaggio alla tuta migliorati che permettevano una pi\u00f9 facile rotazione dei polsi. La G3C fu indossata da Gus Grissom e John W. Young.\nLa tuta G4C era identica alla G3C ma prodotta in due versioni diverse. Entrambe possedevano strati addizionali in mylar per un maggior controllo della temperatura ma il comandante possedeva degli stivali rimovibili mentre la versione del pilota aveva gli stivali integrati e un parasole staccabile sul casco. Con questa tuta Edward White ha realizzato la prima passeggiata spaziale americana nel 1965. La tuta G4C rimase invariata fino alla missione Gemini 12 (nel 1966), l'ultima del programma.\nTuta G5C.\nPer la missione di 14 giorni Gemini 7, gli astronauti Frank Borman e Jim Lovell indossarono una tuta G3C modificata per questo volo, denominata G5C. Questa disponeva di alcune modifiche:\nDurante la missione, Lovell, fu la prima persona a togliersi la tuta spaziale, seguito da Borman. Gli astronauti indicarono come fosse molto pi\u00f9 confortevole il volo senza le tute durante le fasi meno critiche delle missioni."}
{"id": "2920019", "revid": "297059", "url": "https://it.wikipedia.org/wiki?curid=2920019", "title": "Gemini (tuta spaziale)", "text": ""}
{"id": "2920020", "revid": "448277", "url": "https://it.wikipedia.org/wiki?curid=2920020", "title": "Liberal Party (Regno Unito)", "text": ""}
{"id": "2920022", "revid": "726373", "url": "https://it.wikipedia.org/wiki?curid=2920022", "title": "I regni di Darkover", "text": "I regni di Darkover (\"Thendara House\", 1983) \u00e8 un romanzo ambientato sul pianeta Darkover, a met\u00e0 fra la fantascienza e il fantasy, scritto da Marion Zimmer Bradley e pubblicato per la prima volta in Italia nel 1990.\n\u00c8 uno dei romanzi del \"Ciclo di Darkover\".\nTrama.\nDopo il nuovo contatto con i terrestri, inizia su Darkover un complicato reinserimento di quella societ\u00e0 feudale in una pi\u00f9 complessa realt\u00e0 galattica e Federale. Le prime ad accettare questa nuova realt\u00e0 sono proprio le Libere Amazzoni di Darkover, che si ingegnano assieme ai terrestri per rendere Darkover un mondo pi\u00f9 vivibile per tutti.\nNasce cos\u00ec un rapporto speciale fra \"Magda Lorne\", figlia di due dei riscopritori di Darkover e l'Amazzone \"Jaelle n'ha Melora\". Due donne intraprendenti e forti, che si troveranno invischiate negli importanti eventi che stanno rapidamente mutando il loro mondo, come il \"Circolo Rinnegato della Torre Proibita\" (vedi anche: La torre proibita e L'esiliato di Darkover)."}
{"id": "2920023", "revid": "297059", "url": "https://it.wikipedia.org/wiki?curid=2920023", "title": "Manned Orbital Laboratory", "text": ""}
{"id": "2920025", "revid": "729019", "url": "https://it.wikipedia.org/wiki?curid=2920025", "title": "Kita Ouest", "text": "Kita Ouest \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 21 nuclei abitati:"}
{"id": "2920031", "revid": "697352", "url": "https://it.wikipedia.org/wiki?curid=2920031", "title": "Hey Daddy (Daddy's Home)", "text": "Hey Daddy (Daddy's Home) \u00e8 un brano musicale del cantante statunitense Usher, estratto come singolo dall'album \"Raymond v. Raymond\".\nIl singolo.\nLa canzone \u00e8 il primo singolo per il mercato statunitense ad essere estratto da \"Raymond v. Raymond\", sesto album del cantante R&amp;B Usher.\nIl brano \u00e8 stato scritto da Usher, Rico Love, collaboratore \"storico\" del cantante, il rapper Plies, e The Runners, ed \u00e8 stato prodotto da Love and The Runners. La versione remix del brano che figura il featuring di Plies \u00e8 stata resa disponibile per l'airplay radiofonico l'8 dicembre 2009, e per il download digitale il 15 dicembre 2009.\n\"Hey Daddy (Daddy's Home)\" ha raggiunto la venticinquesima posizione della classifica statunitense \"Billboard\" Hot 100 e la seconda di Hot R&amp;B/Hip-Hop Songs, diventando il terzo singolo di Usher giunto in top five consecutivamente.\nIl video.\nIl video musicale prodotto per \"Hey Daddy (Daddy's Home)\" \u00e8 stato diretto dal regista Chris Robinson ed \u00e8 stato girato a West Hollywood al \"The London\". La premi\u00e8re del videoclip \u00e8 avvenuta il 28 gennaio 2010 su MTV. Nel video compare la modella francese Noemie Lenoir nel ruolo della partner di Usher. Cos\u00ec come nella versione del brano presente nell'album, il video non prevede la partecipazione del rapper Plies."}
{"id": "2920032", "revid": "1543377", "url": "https://it.wikipedia.org/wiki?curid=2920032", "title": "Kobri", "text": "Kobri, o anche Kobiri, \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 17 nuclei abitati:"}
{"id": "2920034", "revid": "86343", "url": "https://it.wikipedia.org/wiki?curid=2920034", "title": "Kobiri", "text": ""}
{"id": "2920035", "revid": "287204", "url": "https://it.wikipedia.org/wiki?curid=2920035", "title": "La citt\u00e0 della magia", "text": "La citt\u00e0 della magia (\"City of Sorcery\") \u00e8 un romanzo di fantascienza e fantasy del 1984 scritto da Marion Zimmer Bradley facente parte del \"Ciclo di Darkover\". Il romanzo conclude idealmente la trilogia delle Libere Amazzoni di Darkover, iniziata con \"La catena spezzata\" e proseguita ne \"I regni di Darkover\". Questa trilogia si lega anche a quella della Torre Proibita (\"La spada incantata\", \"La torre proibita\" e \"L'esiliato di Darkover\").\nIl romanzo \u00e8 stato pubblicato per la prima volta in italiano nel 1991.\nTrama.\nSono passati sette anni dagli eventi narrati nel romanzo \"I regni di Darkover\" e ritroviamo Magda Lorne che dopo aver creato la Societ\u00e0 del Ponte, un gruppo che ha come unico scopo quello di rinsaldare l'amicizia fra darkovani e terrestri, parte assieme a uno sparuto gruppo di donne sia terrestri che Amazzoni alla ricerca delle leggendaria \"Citt\u00e0 della Magia\": un luogo segreto e inaccessibile dove risiederebbe un circolo di Sagge Sapienti, lontane da tutto e da tutti, nascoste fra i ghiacci del colossale \"Muro Attorno al Mondo\" (il ghiacciaio che ricopre tutta Darkover), dove osservano i destini delle genti di Darkover."}
{"id": "2920040", "revid": "1543377", "url": "https://it.wikipedia.org/wiki?curid=2920040", "title": "Kokofata", "text": "Kokofata \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 17 nuclei abitati:"}
{"id": "2920042", "revid": "161374", "url": "https://it.wikipedia.org/wiki?curid=2920042", "title": "Ufficio di progettazione sovietico", "text": ""}
{"id": "2920045", "revid": "31618954", "url": "https://it.wikipedia.org/wiki?curid=2920045", "title": "Opytnoe Konstruktorskoe Bjuro", "text": ""}
{"id": "2920048", "revid": "726373", "url": "https://it.wikipedia.org/wiki?curid=2920048", "title": "Gli eredi di Hammerfell", "text": "Gli eredi di Hammerfell (\"The heirs of Hammerfell\", 1989) \u00e8 un romanzo ambientato sul pianeta Darkover, a met\u00e0 fra la fantascienza e il fantasy, scritto da Marion Zimmer Bradley e pubblicato per la prima volta in Italia nel 1992.\n\u00c8 uno dei romanzi del \"Ciclo di Darkover\".\nTrama.\nL\"'Et\u00e0 dei Cento Regni\" sta per finire. Ancora all'oscuro degli abitanti di Darkover, il loro pianeta sta per essere riscoperto da una nave spaziale proveniente dal cuore stesso delle Federazione Terrestre, tuttavia questo \u00e8 un avvenimento ancora lontano nel tempo, e sul pianeta Darkover si assistono alle ultime e sanguinose faide fra clan rivali. In questo caso fra gli Hammerfell e gli Storn. Le vite di due fratelli gemelli, \"Alester\" e \"Conn\", eredi della dinastia degli Hammerfell, dovranno per forza di cose essere separate: segnando cos\u00ec due destini completamente diversi ma destinati a incrociarsi di nuovo."}
{"id": "2920049", "revid": "1573940", "url": "https://it.wikipedia.org/wiki?curid=2920049", "title": "Love Story (Rain)", "text": " \u00e8 un brano musicale del cantante sudcoreano Rain, estratto come secondo singolo dall'album \"Rainism\" nel 2008. Il brano \u00e8 anche incluso nella riedizione dell'album \"Rainism - Special Asian Edition\".\nIl brano \u00e8 stato scritto ed arrangiato da Kim Tae Seong, Choi Hyeon Joon e Jung Ji Hoon.\nDel brano esiste anche versioni cantate in lingua inglese, in lingua giapponese ed in lingua cinese, dato che l'album \"Rainism\" \u00e8 stato il primo ad essere ufficialmente pubblicato in quasi tutta l'Asia.\nIl video.\nIl video musicale prodotto per \"Love Story (after 12th Sep)\" \u00e8 stato diretto dal regista Lee Sang Gyu, e vede protagonista, oltre Rain, l'attrice coreana Ha Ji-won. Del video \u00e8 stata prodotta anche una versione lunga circa trentacinque minuti ed inserita in \"Rainism - Special Asian Edition\". La storia del video segue le vicende di una giovane coppia dai primi momenti felici della loro relazione sino alla drammatica conclusione del rapporto."}
{"id": "2920050", "revid": "1543377", "url": "https://it.wikipedia.org/wiki?curid=2920050", "title": "Kotouba", "text": "Kotouba \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 7 nuclei abitati:"}
{"id": "2920055", "revid": "767487", "url": "https://it.wikipedia.org/wiki?curid=2920055", "title": "Maneca", "text": "Mor\u00ec suicida a trentacinque anni, avvelenandosi.\nCaratteristiche tecniche.\nGiocava come attaccante, pi\u00f9 precisamente come ala. Era noto per la sua versatilit\u00e0, che gli permetteva di giocare su entrambi i lati del campo senza problemi, sebbene giocasse solitamente come ala destra.\nCarriera.\nClub.\nCresciuto nel Gal\u00edcia, club dello Stato di Bahia, si trasfer\u00ec al Vit\u00f3ria dove si fece notare per i suoi dribbling nella squadra che vinse il titolo statale nel 1943. I dirigenti del Vasco da Gama cos\u00ec decisero di acquistarlo, e il giocatore entr\u00f2 a far parte dell\"'Expresso da Vit\u00f3ria\", formazione che vinse diversi campionati Carioca e la Coppa dei Campioni del Sudamerica. Una volta lasciato il Vasco, torn\u00f2 al Vit\u00f3ria e, in seguito, al Gal\u00edcia, dove chiuse la carriera nel 1957.\nNazionale.\nHa giocato sette partite con il , venendo convocato per il mondiale di ; la sua inclusione nella selezione fu dovuta principalmente all'infortunio del titolare nel suo ruolo, Tesourinha. A causa di un problema muscolare, salt\u00f2 le ultime due partite del Mondiale, avendo giocato da titolare tutte le altre, venendo sostituito da Fria\u00e7a."}
{"id": "2920057", "revid": "179980", "url": "https://it.wikipedia.org/wiki?curid=2920057", "title": "Manuel Marinho Alves", "text": ""}
{"id": "2920058", "revid": "179980", "url": "https://it.wikipedia.org/wiki?curid=2920058", "title": "Manoel Marinho Alves", "text": ""}
{"id": "2920059", "revid": "223320", "url": "https://it.wikipedia.org/wiki?curid=2920059", "title": "Maho Tsukai Tai!", "text": ""}
{"id": "2920060", "revid": "1543377", "url": "https://it.wikipedia.org/wiki?curid=2920060", "title": "Koulou", "text": "Koulou \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 10 nuclei abitati:"}
{"id": "2920062", "revid": "287204", "url": "https://it.wikipedia.org/wiki?curid=2920062", "title": "Punta Cialancia", "text": "La Punta Cialancia (2.855 ) \u00e8 una montagna delle Alpi del Monginevro nelle Alpi Cozie. \nToponimo.\nIl termine \"cialancio\" in lingua occitana significa \"valanga\", e la montagna probabilmente ha preso questo nome per la notevole attivit\u00e0 valanghiva e di scarico di pietrame dei canaloni che scendono dalla sua cima.\nDescrizione.\nLa punta Cialancia si trova nella citt\u00e0 metropolitana di Torino (Piemonte), in Val Germanasca.\nLa montagna \u00e8 collocata, non lontana dalla Punta Cornour, sul crinale che divide la \"Conca Cialancia\" (percorsa dall'omonimo rio Cialancia affluente in destra idrografica del Germanasca nei pressi di Perrero) dall'Altopiano dei Tredici Laghi. Ai piedi della montagna a nord-est \u00e8 collocato il Parco naturale di Conca Cialancia. A nord-ovest il Passo della Cialancia (2683 m) la separa dalla Punta Founset.\nAccesso alla vetta.\nSi pu\u00f2 salire sulla vetta partendo dalla \"Conca Cialancia\", conca che troviamo sulla sinistra salendo la Val Germanasca fin oltre Perrero. In alternativa si pu\u00f2 partire da Ghigo di Prali, utilizzando eventualmente la seggiovia che parte nel primo tratto per abbreviare il percorso."}
{"id": "2920063", "revid": "648716", "url": "https://it.wikipedia.org/wiki?curid=2920063", "title": "Kourouninkoto", "text": "Kourouninkoto \u00e8 un comune urbano del Mali facente parte del circondario di Kita, nella regione di Kayes."}
{"id": "2920066", "revid": "22475", "url": "https://it.wikipedia.org/wiki?curid=2920066", "title": "La riscoperta di Darkover", "text": "La riscoperta di Darkover (\"Rediscovery\") \u00e8 un romanzo del 1993 di fantascienza e fantasy scritto da Marion Zimmer Bradley in collaborazione con Mercedes Lackey, facente parte del Ciclo di Darkover. \u00c8 il primo romanzo del ciclo a essere stato accreditato, oltre che alla sua autrice storica, a una coautrice.\n\u00c8 stato pubblicato per la prima volta in Italia nel 1995.\nTrama.\nQualcosa sta per cambiare su Darkover. E per sempre. La prima ad accorgersene \u00e8 la giovane e potente figlia del clan degli Hastur, i signori di Darkover. Leonie Hastur \u00e8 giovanissima e non \u00e8 ancora la potente Custode della Torre di Arillin che diventer\u00e0 in seguito, ma il suo talento magico, il suo \"laran\", \u00e8 cos\u00ec sviluppato e raro che percepisce che qualcosa di strano sta per succedere. Un evento che in duemila anni di storia di Darkover non si era mai verificato prima.\n\u00c8 da questa sensazione che partono gli eventi che portano alla riscoperta di Darkover da parte di un gruppo di coloni terrestri che dopo decine e decine di secoli riscoprono una loro colonia perduta, che nei millenni \u00e8 cresciuta in modo autonomo dimenticando le sue origini, la tecnologia stessa, e creando una nuova forma di scienza basta sull'uso della magia delle pietre matrici."}
{"id": "2920077", "revid": "1543377", "url": "https://it.wikipedia.org/wiki?curid=2920077", "title": "Madina (Mali)", "text": "Madina \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 10 nuclei abitati:"}
{"id": "2920078", "revid": "36426", "url": "https://it.wikipedia.org/wiki?curid=2920078", "title": "Incoronazione della Vergine (Botticelli)", "text": ""}
{"id": "2920081", "revid": "1494169", "url": "https://it.wikipedia.org/wiki?curid=2920081", "title": "Lulla", "text": ""}
{"id": "2920082", "revid": "23117", "url": "https://it.wikipedia.org/wiki?curid=2920082", "title": "Juan Vargas", "text": ""}
{"id": "2920083", "revid": "132266", "url": "https://it.wikipedia.org/wiki?curid=2920083", "title": "Supply chain management", "text": ""}
{"id": "2920085", "revid": "1543377", "url": "https://it.wikipedia.org/wiki?curid=2920085", "title": "Makano", "text": "Makano \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 15 nuclei abitati:"}
{"id": "2920086", "revid": "767487", "url": "https://it.wikipedia.org/wiki?curid=2920086", "title": "Callisto (patriarca di Aquileia)", "text": "Fu arcidiacono di Treviso e successivamente, sostenuto da Liutprando, re dei Longobardi, fu nominato Patriarca di Aquileia come successore di Sereno e resse la diocesi dal 726 al 756. Papa Gregorio II ratific\u00f2 la nomina, con la raccomandazione di rispettare i diritti e i poteri giurisdizionali del patriarca di Grado.\nBiografia.\nFu nominato quando la sede del Patriarcato era stata portata a Cormons, poich\u00e9 Aquileia era troppo vicina ai confini del regno longobardo e soggetta a incursioni da Grado.\nAnche Cormons, comunque, era soggetta a frequenti incursioni da oriente; sia per tali ragioni, sia per ottenere una sede pi\u00f9 adeguata e prestigiosa, Callisto nel 737 decise unilateralmente di spostare la sede patriarcale a Cividale, cacciando il vescovo di Zuglio Amatore, che vi risiedeva.\nQuesta decisione scaten\u00f2 la reazione di Pemmone duca del Friuli e di altri nobili longobardi, che catturarono Callisto e lo imprigionarono nel castello di Duino con l'intenzione di ucciderlo.\nIl re longobardo Liutprando, informato dell'accaduto, prese le difese di Callisto, conferm\u00f2 il trasferimento a Cividale e sfrutt\u00f2 l'occasione per destituire Pemmone e nominare il figlio Ratchis come nuovo duca del Friuli.Successivamente Callisto fece abbattere il precedente palazzo vescovile e ne fece costruire uno nuovo, pi\u00f9 imponente ed adatto al prestigio patriarcale. Il palazzo si trovava sull'area dell'attuale Palazzo dei Provveditori Veneti. Della intera opera voluta da Callisto rimane, secondo la tradizione, il pozzo dove si trovavano i giardini del palazzo.\nInizi\u00f2 anche la costruzione della cattedrale e del battistero, di cui rimane lo splendido fonte battesimale."}
{"id": "2920087", "revid": "648716", "url": "https://it.wikipedia.org/wiki?curid=2920087", "title": "Krystyna Bochenek", "text": "Era tra le persone che il 10 aprile 2010 si stavano recando alla commemorazione del massacro di Katyn' a bordo del Tupolev Tu-154, che trasportava il Presidente della Polonia Lech Kaczy\u0144ski, insieme alla moglie Maria e altre persone, tra cui moltissimi importanti esponenti della vita politica, economica e militare polacca. L'aereo si \u00e8 schiantato in fase di atterraggio presso la base aerea di Smolensk, in Russia, uccidendo tutti i 96 passeggeri."}
{"id": "2920088", "revid": "1543377", "url": "https://it.wikipedia.org/wiki?curid=2920088", "title": "Namala Guimba", "text": "Namala Guimba, o anche Namala Guimbala, \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 10 nuclei abitati:"}
{"id": "2920089", "revid": "86343", "url": "https://it.wikipedia.org/wiki?curid=2920089", "title": "Namala Guimbala", "text": ""}
{"id": "2920090", "revid": "1942768", "url": "https://it.wikipedia.org/wiki?curid=2920090", "title": "Lupe Fuentes", "text": "Biografia.\nNata a Santiago de Cali da madre colombiana e padre spagnolo, crebbe in Europa nel paese paterno; lavor\u00f2 con lo pseudonimo \"Zuleidy\" prima di trasferirsi negli Stati Uniti e cambiarlo in \"Lupe\". Il 10 giugno 2009 la Teravision ha annunciato di aver firmato con lei un contratto. Oltre ai film, ha lavorato anche come modella su internet con lo pseudonimo di \"Little Lupe\".\nNel periodo di agosto 2009, l'aspetto giovanile della Fuentes fu la causa di un disguido ai danni di Carlos Simon-Timmerman, un residente di New York che stava rientrando da un viaggio in Venezuela quando fu arrestato al Luis Mu\u00f1oz Mar\u00edn International Airport di San Juan, Puerto Rico con l'accusa di possesso di materiale pedopornografico perch\u00e9 gli agenti trovarono in suo possesso due video di Lupe. Durante il processo, nell'aprile del 2010, il procuratore federale present\u00f2 la testimonianza di un agente dell'Immigration and Customs Enforcement americano e di una pediatra che affermarono che la Fuentes aveva meno di 18 anni quando il video fu girato, basandosi sulla scala di Tanner. Il pubblico avvocato difensore contatt\u00f2 la Fuentes attraverso MySpace per convincerla a testimoniare in favore del suo assistito. Dopo che Lupe forn\u00ec le documentazioni che provarono che il video fu filmato quando lei aveva 19 anni, il caso fu chiuso e le accuse contro Simon-Timmerman furono ritirate.\nDurante il mese di marzo 2011 venne diffuso un mandato dell'Interpol perch\u00e9 sospetta in relazioni di affari di pornografia infantile del suo ex marito Pablo Lapiedra.\nNel 2012, la Fuentes decide di dare una svolta alla sua vita intraprendendo la carriera musicale; dopo aver scritto e registrato alcune canzoni, fonda un gruppo musicale chiamato \"The Ex Girlfriends\". Il video musicale del loro primo singolo, \"We are the Party\", riceve 3 milioni di visualizzazioni in sole 3 settimane. Il loro primo album sar\u00e0 pubblicato nel 2013.\nNel febbraio 2013, Lupe lancia il suo canale YouTube ufficiale dedicato alla pubblicazione di tutorial di trucco e manutenzione dei capelli, ricette di cucina, video su prodotti per il benessere e la bellezza e video di svago che trattano di fitness e shopping.\nVita privata.\nIl 15 marzo 2007 ha sposato il regista pornografico spagnolo Pablo Lapiedra, da cui si \u00e8 separata qualche anno dopo.\nNel 2011 si sposa con Evan Seinfeld."}
{"id": "2920091", "revid": "648716", "url": "https://it.wikipedia.org/wiki?curid=2920091", "title": "Janina Fetli\u0144ska", "text": "Era tra le persone che il 10 aprile 2010 si stavano recando alla commemorazione del massacro di Katyn' a bordo del Tupolev Tu-154, che trasportava il Presidente della Polonia Lech Kaczy\u0144ski, insieme alla moglie Maria e altre persone, tra cui moltissimi importanti esponenti della vita politica, economica e militare polacca. L'aereo si \u00e8 schiantato in fase di atterraggio presso la base aerea di Smolensk, in Russia, uccidendo tutti i 96 passeggeri."}
{"id": "2920092", "revid": "198326", "url": "https://it.wikipedia.org/wiki?curid=2920092", "title": "Elementi alliganti", "text": ""}
{"id": "2920093", "revid": "124808", "url": "https://it.wikipedia.org/wiki?curid=2920093", "title": "Il disabile", "text": ""}
{"id": "2920098", "revid": "1543377", "url": "https://it.wikipedia.org/wiki?curid=2920098", "title": "Niantanso", "text": "Niantanso \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 6 nuclei abitati:"}
{"id": "2920102", "revid": "132266", "url": "https://it.wikipedia.org/wiki?curid=2920102", "title": "Reverse logistics", "text": ""}
{"id": "2920105", "revid": "6923", "url": "https://it.wikipedia.org/wiki?curid=2920105", "title": "Tulig\u0142owy (Precarpazia)", "text": ""}
{"id": "2920106", "revid": "287204", "url": "https://it.wikipedia.org/wiki?curid=2920106", "title": "La sfida degli Alton", "text": "La sfida degli Alton (\"Exile's song\") \u00e8 un romanzo di fantascienza e fantasy del 1995 scritto da Marion Zimmer Bradley facente parte del Ciclo di Darkover.\nIl romanzo fu scritto da Marion Zimmer Bradley con la collaborazione di Adrienne Martine-Barnes, tuttavia non accreditata come coautrice del romanzo. \"La sfida degli Alton\", assieme a \"La matrice ombra\" e \"Attacco a Darkover\" forma una trilogia di romanzi interna alla saga. In questa trilogia viene per la prima volta a mancare il \"canone darkovano\", cio\u00e8 l'indipendenza di ogni volume dal quello precedente o quello successivo. In questo caso, infatti, i tre romanzi sono fortemente legati fra loro come una trilogia tradizionale, e bisogna per questo seguirne l'ordine di lettura per comprendere nella loro completezza i fatti narrati.\n\u00c8 stato pubblicato per la prima volta in italiano nel 1996 da Longanesi.\nTrama.\nQuando \"Margaret Alton\" torna a Darkover, non ricorda praticamente nulla del suo passato. Come studiosa di musica nella grande Federazione Terrestre, il suo unico interesse \u00e8 scoprire qualcosa delle tante tradizioni musicali di quello che sa essere il suo pianeta d'origine, pianeta che per\u00f2 che non ha mai vissuto per davvero. Suo padre, \"Lew Alton\", la port\u00f2 via con s\u00e9 quando aveva solo pochi anni di vita, strappandola a un orfanotrofio del quale oggi, da adulta, ha solo dei brutti ricordi.\nMa lentamente, passeggiando fra le vie di Thendara, Margaret Alton inizia a imbattersi in un passato che non sapeva di avere. Frammenti di una vita che non ricorda si affacciano sempre pi\u00f9 spesso dentro di lei e gli eventi che risalgono alla \"Ribellione di Sharra\" (sono narrati nei romanzi L'erede di Hastur e L'esilio di Sharra), riemergono portando con loro tutto il terrore di un passato fatto di fughe e volti senza nome.\nRicordo dopo ricordo, Margaret viene cos\u00ec a conoscenza di essere l'ultima erede del Dominio degli Alton, una nobile Comyn, \"Marguerida Alton\", e su di lei sono puntati gli occhi di molti nobili di Darkover. Ma gli intrighi di palazzo sono l'ultimo dei suoi problemi, perch\u00e9 dal passato di Darkover un'antica e potente nemica \u00e8 tornata sul pianeta dal sole rosso e ha preso di mira proprio lei."}
{"id": "2920117", "revid": "767487", "url": "https://it.wikipedia.org/wiki?curid=2920117", "title": "Fed Cup 2010 Zona Euro-Africana Gruppo III - Pool A", "text": "Il Pool A della zona Euro-Africana Group III nella Fed Cup 2010 \u00e8 uno dei 2 gironi in cui \u00e8 suddiviso il Group III della zona Euro-Africana. Tre squadre si sono scontrate nel formato round robin. "}
{"id": "2920120", "revid": "287204", "url": "https://it.wikipedia.org/wiki?curid=2920120", "title": "Federico Marin", "text": ""}
{"id": "2920121", "revid": "767487", "url": "https://it.wikipedia.org/wiki?curid=2920121", "title": "Attenti agli occhi, attenti al...", "text": "Attenti agli occhi, attenti al... (\"Attention les yeux !\") \u00e8 un film del 1976 diretto da G\u00e9rard Pir\u00e8s.\nLa pellicola, con protagonista Claude Brasseur, rappresenta il debutto cinematografico accreditato di Daniel Auteuil."}
{"id": "2920127", "revid": "198277", "url": "https://it.wikipedia.org/wiki?curid=2920127", "title": "Arcangelo Sciannimanico", "text": "Carriera.\nGiocatore.\nBari.\nNato nel quartiere barese di Loseto, Arcangelo \"Lello\" Sciannimanico esordisce nella stagione 1973-1974 con la maglia del , diventando titolare la stagione successiva, fino al 1978.\nSambenedettese, Avellino, Foggia e Reggina.\nSuccessivamente la sua carriera si sviluppa tra Serie B e Serie C, esclusa una brevissima parentesi tra le file dell' in Serie A, nel 1979, senza mai scendere in campo.\nSalernitana, Ternana, Mantova e Altamura.\nContribuisce, da capitano, alla promozione dalla serie C2 alla serie C1 della nella stagione 1988-1989, segnando tra l'altro uno dei rigori decisivi nello spareggio contro il giocato allo stadio Dino Manuzzi di Cesena.\nChiude la carriera da calciatore nel 1992 tra le file dell'Altamura, in Serie C2. Vanta 119 presenze e 10 gol in Serie B.\nAllenatore e dirigente.\nBari.\nSmessi i panni di calciatore, torna al in qualit\u00e0 di tecnico nelle giovanili, conquistando il Torneo di Viareggio nel 1997 e vincendo successivamente anche la Coppa Italia Primavera ed il Campionato Primavera. Il 2 maggio 2001 sostituisce per le ultime sei giornate l'esonerato Eugenio Fascetti alla guida della prima squadra, ultima in classifica nella massima serie (campionato concluso con la retrocessione in Serie B). Viene confermato la stagione successiva, salvo poi essere esonerato dopo 10 giornate.\nShakhtar Donetsk, Sora e Legnano.\nNel 2002 passa allo , in Ucraina, come vice di Nevio Scala. Nel dicembre dello stesso anno torna in Italia, alla guida del Sora, dove verr\u00e0 esonerato durante la stagione successiva, cos\u00ec come a Legnano.\nFermana, Monopoli, Noicattaro e Barletta.\nSeguono poi esperienze alla guida di Fermana in Serie C1, dove subentra a settembre e si dimette con la squadra ultima in classifica a febbraio, e Noicattaro in Serie C2, e in Lega Pro Seconda Divisione successivamente ripescata in Lega Pro Prima Divisione.\nIl 25 gennaio 2011 viene esonerato dal Barletta a causa dei risultati deficitari della squadra.\nIsola Liri.\nUn anno dopo, il 25 febbraio 2012 viene chiamato alla guida della panchina dell'Isola Liri al posto dell'esonerato Alessandro Grossi, rassegnando le dimissioni quasi due mesi dopo a seguito della pesante sconfitta interna (0-5) col Milazzo.\nMatera.\nNel giugno 2012 accetta l'incarico di allenatore del Matera, squadra che nella stagione 2012-2013 affronta il campionato di Serie D.\nIl 19 agosto 2012, poche ora prima dell'incontro di Coppa Italia tra Matera e Bisceglie, Sciannimanico viene esonerato a sorpresa dal presidente Columella, che dichiarer\u00e0 poi di non essere stato convinto da Sciannimanico, e lo sostituisce il giorno successivo con il tecnico Giancarlo Favarin.\nSciannimanico confesser\u00e0 poi la sua amarezza per l'esonero, dichiarando di non aver firmato alcun contratto scritto con la societ\u00e0, fidandosi sulla parola del presidente.\nEquipe Workshop.\nNell'estate 2015 allena l'Equipe Workshop 2015, squadra di giocatori in attesa di ingaggio.\nRitorno a Bari.\nDall'11 Luglio 2017 viene nominato nuovo responsabile tecnico del settore giovanile del ."}
{"id": "2920128", "revid": "57342", "url": "https://it.wikipedia.org/wiki?curid=2920128", "title": "Attenti agli occhi attenti al...", "text": ""}
{"id": "2920135", "revid": "287204", "url": "https://it.wikipedia.org/wiki?curid=2920135", "title": "La matrice ombra", "text": "La matrice ombra (\"The Shadow Matrix\") \u00e8 un romanzo di fantascienza e fantasy del 1997 scritto da Marion Zimmer Bradley, facente parte del ciclo di Darkover.\nIl romanzo fu scritto da Marion Zimmer Bradley con la collaborazione di Adrienne Martine-Barnes, che tuttavia non \u00e8 accreditata come coautrice. \"La matrice ombra\", assieme a \"La sfida degli Alton\" e \"Attacco a Darkover\", forma una trilogia di romanzi interna alla saga. In questa trilogia, per la prima volta nel ciclo di Darkover, viene a mancare il \"canone darkovano\" e cio\u00e8 l'indipendenza di ogni volume dal quello precedente o quello successivo. In questo caso, infatti, i tre romanzi sono fortemente legati fra loro come una trilogia tradizionale.\nIl romanzo \u00e8 stato pubblicato per la prima volta in italiano nel 1998 da Longanesi.\nTrama.\nMarguerida Alton, dopo aver scoperto i suoi poteri \"laran\" e essersi scontrata con la sua potente antenata, Ashara Alton, si ritrova ora impressa sulla mano una \"matrice ombra\": un pericoloso e strano strumento di potere che non era mai esistito prima sul mondo di Darkover. Proprio per questo, \u00e8 necessario il suo addestramento alla Torre di Arilinn. Ma Marguerida \u00e8 insofferente. La lontananza da Mikhail Lanart-Hastur, l'uomo che ama, si fa insopportabile ma sembra essere destinata a durare ancora per molto.\nMolti Comyn infatti non vedono di buon occhio la loro relazione. Lei \u00e8 l'erede del Dominio di Alton e lui del Dominio di Hastur, due fra i pi\u00f9 importanti regni fra i sette Domini del pianeta. Una loro unione \u00e8 impensabile e improponibile, e nell'ombra molti tramano per rendere ci\u00f2 impossibile. Marguerida e Mikhail vengono cos\u00ec allontanati e un'atmosfera di grave incertezza grava su tutta Darkover.\nProprio quando sembra tutto perduto, durante la Festa del Solstizio d'Inverno i due vengono attratti da una voce presso le rovine della antica Torre di Hali, spazzata via durante le violente Et\u00e0 del Caos di Darkover, e Marguerida e Mikhail vengono trasportati nel passato del loro mondo, dove ad attenderli trovano Varzil il Saggio, Custode di Neskaya, che affider\u00e0 loro un segreto capace di cambiare il futuro di Darkover."}
{"id": "2920136", "revid": "1305772", "url": "https://it.wikipedia.org/wiki?curid=2920136", "title": "Formula 1 (videogioco)", "text": "Formula 1 \u00e8 il primo videogioco di Formula 1 della Sony, sviluppato da Bizarre Creations e pubblicato da Psygnosis nel 1996 per PlayStation. \u00c8 basato sulla stagione 1995. \nCover.\nLa cover raffigura la McLaren Honda MP4/7 1992 di Ayrton Senna camuffata di color ocra con sfondo il pilota della Benetton Ford 1992 Martin Brundle (riconoscibile dal casco e dalla tuta del team) anch'essi camuffato con vari colori."}
{"id": "2920137", "revid": "121768347", "url": "https://it.wikipedia.org/wiki?curid=2920137", "title": "Angelo Antonazzo", "text": "Caratteristiche tecniche.\nTerzino destro, pu\u00f2 adattarsi ad esterno di centrocampo, o a centrale difensivo.\nCarriera.\nGiocatore.\nCresciuto a Pulsano, inizia la sua carriera nel Grottaglie, con cui disputa cinque campionati. In seguito viene acquistato dal Gubbio, in Serie C2. Esordisce con gli umbri il 17 agosto 2003 nel derby valevole per la fase a gironi della Coppa Italia Serie C terminato 1-1 contro il . Mette a segno la sua prima rete da professionista il 4 aprile 2004 in Gubbio-Aglianese (2-0). Termina l'annata con 30 presenze e 1 rete.\nIl 31 agosto 2004 passa all', sottoscrivendo un contratto triennale, che lo cede in compropriet\u00e0 al , in Serie C1. Il 31 agosto 2005 il Bologna ne rileva in prestito il cartellino. Esordisce in Serie B il 6 settembre contro il Pescara. Il 23 giugno 2006 la compropriet\u00e0 viene risulta alle buste a favore dei biancorossi.\nL'8 luglio 2006 viene acquistato per 300.000 euro dal , con cui sottoscrive un contratto triennale. Il 26 giugno 2008 passa a titolo definitivo al Chievo, che il 3 luglio lo cede in compartecipazione al Frosinone. Il 26 giugno 2009 la compropriet\u00e0 viene risolta a favore del Chievo.\nIl 31 agosto 2009 passa in prestito con diritto di riscatto all'Empoli, in Serie B. Terminato il prestito rientra al Chievo. Il 16 agosto 2010 sottoscrive un contratto triennale con il Taranto, in Lega Pro Prima Divisione. In seguito al fallimento del Taranto rimane svincolato.\nIl 9 luglio 2012 passa a parametro zero al , legandosi alla societ\u00e0 toscana per mezzo di un contratto biennale. Il 14 gennaio 2013 rescinde consensualmente il contratto che lo legava al Grosseto.\nVoluto fortemente da Davide Dionigi, che lo aveva avuto nella precedente esperienza al Taranto, il 16 gennaio 2013 sottoscrive un contratto di un anno e mezzo con la . Finito fuori dai progetti tecnici della societ\u00e0, il 24 luglio 2013 passa a titolo definitivo alla Casertana, in Lega Pro Seconda Divisione, firmando un contratto biennale con opzione per il terzo anno.\nIl 16 luglio 2015 passa al . Il 17 settembre 2016 viene tesserato dall'Hellas Taranto, societ\u00e0 militante in Eccellenza.\nIl 17 marzo 2017 viene squalificato fino al 30 giugno 2018 - sanzione poi ridotta al 15 marzo del medesimo anno dalla Corte d'appello - per aver tentato di aggredire l'arbitro e successivamente cercato di afferrarlo per il collo; il calciatore non aveva gradito l'espulsione rimediata dal direttore di gara. L'episodio \u00e8 avvenuto nell'incontro disputato contro il .\nDirigente sportivo.\nAl termine della stagione si ritira dal calcio giocato e diventa coordinatore tecnico del settore giovanile della Virtus Francavilla. Il 17 marzo 2021 viene chiamato a ricoprire il ruolo di direttore generale del club.\nStatistiche.\nPresenze e reti nei club.\n\"Statistiche aggiornate al 12 marzo 2017.\""}
{"id": "2920141", "revid": "767487", "url": "https://it.wikipedia.org/wiki?curid=2920141", "title": "Pietro Cocconi", "text": "Biografia.\nFiglio di un calzolaio dell'oltretorrente, si laure\u00f2 in medicina all'Universit\u00e0 di Parma all'et\u00e0 di 20 anni. Divenne segretario del medico e patriota Giacomo Tommasini e inizi\u00f2 a militare nella sinistra parmense, della quale fu per molti anni una figura di primo piano. Nel 1847 divenne segretario del protomedico Uberto Bettoli. Nel 1852 dovette fuggire da Parma perch\u00e9 accusato di far parte di una associazione mazziniana. Si rifugi\u00f2 a Torino, dove esercit\u00f2 la professione di medico, aiutando altri profughi e rimanendo in contatto con i patrioti parmigiani. A Torino fu eletto presidente del comitato per soccorrere gli emigrati polacchi e nel 1859 fu tra coloro che prepararono la difesa della citt\u00e0 minacciata dall'avanzata delle truppe austriache. Nello stesso anno torn\u00f2 a Parma e si candid\u00f2 alle elezioni per l'\u00abAssemblea del Popolo delle Province Parmensi\u00bb (la cosiddetta \"Costituente\"), ma non fu eletto.\nNel 1867 fond\u00f2 \u00abIl Presente\u00bb, quotidiano attivo fino al 1889, che affiancava la \"Gazzetta di Parma\", organo dei conservatori. Il giornale era nato per dare voce ai mazziniani, ai garibaldini, ai progressisti e a tutti quei gruppi che potevano essere genericamente qualificati di sinistra, ignorati dalla stampa di regime. In questo quotidiano si formarono molti giovani progressisti, tra cui Gian Lorenzo Basetti, a lungo protagonista della scena politica provinciale.\nFu eletto deputato di Parma in cinque legislature dal 1865 al 1882 (fino alla XV Legislatura). Di carattere austero e taciturno, venne definito dalla Gazzetta di Parma, sua avversaria in campo politico, \"il muto di Montecitorio\". In Parlamento fu per\u00f2 molto attivo, fece parte di importanti commissioni ed ebbe molte cariche, tra cui quella di segretario della presidenza della Camera. La considerazione di cui godeva \u00e8 testimoniata dal fatto che il giorno stesso della sua morte il presidente del Consiglio Agostino Depretis intervenne alla Camera dicendo: \u00abSi \u00e8 estinta una nobile esistenza, un caldo patriota. Cocconi fu tra i rari uomini che hanno per principio che virt\u00f9 e patriottismo sono compensi a s\u00e9 stessi. Soltanto la modestia super\u00f2 in lui la virt\u00f9 e il patriottismo\u00bb..\nDopo la sua morte Giovanni Mariotti pronunci\u00f2 il discorso funebre. Nel 1887 venne fondata a Parma la \u00abSociet\u00e0 di Mutuo Soccorso Pietro Cocconi\u00bb. Nel 1898 il sindaco Mariotti fece costruire nell'oltretorrente un nuovo edificio scolastico che intitol\u00f2 a suo nome (ora sede delle scuole elementari \u00abPietro Cocconi\u00bb, in piazzale Guido Picelli).\nLa citt\u00e0 di Parma gli ha dedicato \"borgo Pietro Cocconi\" (gi\u00e0 \"borgo Taschieri\"), la via in cui nacque, che collega strada Massimo D'Azeglio con piazzale Picelli."}
{"id": "2920142", "revid": "1498232", "url": "https://it.wikipedia.org/wiki?curid=2920142", "title": "Mercedes-Benz W638", "text": "La sigla W638 identifica due modelli Mercedes-Benz nati dallo stesso progetto, vale a dire la prima generazione della monovolume di grossa taglia Classe V e il veicolo commerciale leggero Vito, prodotti dal 1995 al 2003.\nProfilo.\nGenesi.\nLa \"W638\" costitu\u00ec in quegli anni il nuovo modello Mercedes-Benz basato sull'ossatura di un furgone e caratterizzato dalla presenza della trazione anteriore, un fatto piuttosto insolito per la Casa tedesca. Si tratt\u00f2 inoltre di un nuovo progetto avviato e sviluppato in collaborazione con un'altra Casa automobilistica. Infatti, gi\u00e0 nei primi anni sessanta la Daimler-Benz, che gi\u00e0 dal 1959 era entrata nel capitale azionario della DKW per lo sviluppo e la realizzazione di modelli di fascia pi\u00f9 popolare, mise in commercio il furgone N1300, che sfruttava appieno la base meccanica del modello di Ingolstadt, denominato \"F1000\" e gi\u00e0 esso caratterizzato dalla trazione sull'avantreno. Successivamente all'inizio del decennio seguente, venne commercializzato il furgone L206 di origine Tempo-Hanomag, ed anch'esso con trazione anteriore. Infine, dieci anni dopo, fu lanciato l'MB100, considerato il vero antenato diretto della famiglia e ancora una volta frutto dell'evoluzione del gi\u00e0 citato \"F1000\" della DKW.\nTutta questa digressione serve a dimostrare che il marchio della Stella a tre punte non era affatto a digiuno di veicoli a trazione anteriore, ma aveva gi\u00e0 avuto in realt\u00e0 i suoi precedenti. Per la produzione dell'erede dell'MB100, stavolta venne stretto un accordo con un'altra Casa tedesca, la Volkswagen, che forn\u00ec la base meccanica, mutuata dal furgone Transporter.\nIl progetto \"W638\" avrebbe dato origine a due modelli, strettamente imparentati tra loro. Uno di essi era la prima generazione del furgone \"Vito\", pi\u00f9 spartano per via della sua destinazione di utilizzo, mentre l'altro sarebbe stato la prima generazione della \"Classe V\", una vera e propria monovolume, pi\u00f9 raffinata e quindi pi\u00f9 simile per questo a tutte le altre Mercedes-Benz prodotte all'epoca.\nEntrambi i modelli sono stati prodotti nello stabilimento spagnolo di Vitoria, un ex-impianto DKW rilevato dalla Daimler-Benz in seguito al distacco di quest'ultima dalla collaborazione con la Casa di Ingolstadt (alla Daimler-Benz sarebbe subentrata proprio la Volkswagen).\nClasse V.\nNel 1996 viene introdotta la prima generazione della \"Classe V\" Mercedes-Benz. Si tratta, come gi\u00e0 detto, della prima monovolume prodotta dalla Mercedes-Benz. Inizialmente doveva chiamarsi \"Viano\", ma alla fine \u00e8 stato scelto di chiamarla \"Classe V\" per comprenderla in maniera pi\u00f9 evidente nella normale gamma automobilistica, composta da altre \"classi\" contrassegnate da una lettera. Il vano motore \u00e8 di capienza limitata, cosicch\u00e9 riesce ad ospitare solo motori a 4 cilindri in linea, e non i pi\u00f9 grandi 6 cilindri in linea della serie M104. Per avere una motorizzazione di punta, quindi, la Casa di Stoccarda ha dovuto richiedere anche un V6 da 2.8 litri alla Volkswagen. Grazie alla sua particolare architettura, il V6 di Wolfsburg ha potuto trovare posto sotto il cofano motore della V280, che \u00e8 andata cos\u00ec a costituire il top di gamma della Classe V.\nGrazie alle sue dimensioni generose, le vetture della Classe V offrivano spazio a volont\u00e0 e fino ad otto posti. Per quanto riguardava la capacit\u00e0 di carico, si passava dai 581 litri con tutti i sedili presenti a ben 3406 litri abbattendo le due file di sedili posteriori. La praticit\u00e0 diventava ancor pi\u00f9 evidente considerando i portelloni posteriori scorrevoli che permettevano di salire e scendere dall'autovettura anche in caso di parcheggio in spazi stretti. Si trattava quindi di vetture che permettevano di viaggiare nel comfort pi\u00f9 assoluto, ed in tutta sicurezza, grazie ad una dotazione di serie che comprendeva tra l'altro il dispositivo ABS, il ETS e sospensioni posteriori di tipo pneumatico regolabili automaticamente.\nMeccanicamente, la Classe V offriva un avantreno di tipo MacPherson ed un retrotreno a bracci obliqui. L'impianto frenante era a dischi, di cui quelli anteriori erano autoventilanti. Il cambio era in genere manuale a 5 marce, ma la versione di punta offriva di serie un cambio automatico a 4 rapporti.\nLa Classe V esordisce nell'agosto del 1996: inizialmente la gamma era composta da tre modelli:\nI livelli di allestimento erano tre, denominati \"Trend\", \"Fashion\" e \"Ambiente\".\nNel luglio del 1997 la gamma si arricchisce con l'arrivo della gi\u00e0 citata \"V280\", modello di punta equipaggiato dal V6 Volkswagen da 2.8 litri, caratterizzato da un angolo molto stretto tra le bancate, di soli 15\u00b0. Tale versione era l'unica a prevedere solo sei posti anzich\u00e9 otto.\nNel 1999 c'\u00e8 stato il restyling della Classe V: esternamente lo si notava da pochi dettagli, in particolar modo la mascherina in tinta con la carrozzeria. Meccanicamente, invece, il vecchio turbodiesel con pre-camera viene rimpiazzato da due moderne unit\u00e0 turbodiesel common rail da 2.2 litri e rispettivamente da 102 e 122 CV. Questi motori caratterizzavano quindi i modelli V200 CDI e V220 CDI. Ma la \"V200 CDI\", in ogni caso, non era prevista per il mercato italiano. Le tre versioni a benzina con motori da 2, 2.3 e 2.8 litri sono rimasti invece in listino.\nNell'agosto del 2001, la \"V200\" e la \"V280\" escono di produzione, lasciando in listino solo i modelli \"V230\", la \"V220 CDI\" e la \"V200 CDI\" laddove prevista.\nIn realt\u00e0, la Classe V non ottenne un gran successo, probabilmente perch\u00e9 ancora poco digeribile da una clientela conservatrice come quella della Mercedes-Benz. Ma di l\u00ec a poco, la gamma si sarebbe arricchita con altre monovolumi, di taglia sensibilmente inferiore, ma che avrebbero ottenuto un gran successo. La carriera della Classe V termin\u00f2 nel 2003, sostituita dal Viano.\nVito.\nParallelamente alla Classe V, venne introdotta sul mercato la prima generazione del Mercedes-Benz Vito, destinato ad essere utilizzato prevalentemente come furgone, per impieghi commerciali. Al contrario della Classe V, il \"Vito\" ha quindi un suo precursore, vale a dire il modello \"MB100\", uscito di produzione nel 1995.\nIl nome \"Vito\" deriva dalla contrazione del nome della localit\u00e0 spagnola di Vitoria, dove si trova lo stabilimento in cui viene assemblato. \u00c8 stato proposto in pi\u00f9 varianti:\nLa versione pullmino \u00e8 simile alla Classe V, ma gli allestimenti meno lussuosi e pi\u00f9 spartani. Rispetto alla Classe V, inoltre, il \"Vito\" si differenzia per il diverso disegno del frontale, con mascherina pi\u00f9 grande e fari anch'essi di dimensioni maggiori, ma in un tutt'uno dal disegno pi\u00f9 semplice.\nLa gamma iniziale del \"Vito\" era composta da:\nEra presente quindi anche un motore diesel aspirato, che invece era assente nella gamma della Classe V, ed inoltre non era previsto il 2.8 di origine Volkswagen. Durante la sua carriera, la gamma del \"Vito\" ha conosciuto evoluzioni simili a quelle avutesi nella gamma della Classe V. L'unica eccezione \u00e8 data dal fatto che il restyling del 1999 ha portato, oltre alle due unit\u00e0 turbodiesel common rail, anche un'ulteriore unit\u00e0, sempre da 2.2 litri e sempre common rail, ma depotenziato ad 82 CV. Tale unit\u00e0 sostituisce il 2.3 diesel aspirato.\nPer il suo favorevole rapporto tra dimensioni compatte e capacit\u00e0 di carico, il \"Vito\" prima serie ha conosciuto un buon successo di vendite.\nAnche il \"Vito\" prima serie, come la Classe V, \u00e8 stato tolto di produzione nel 2003, sostituito dal \"Vito\" seconda serie, basato sullo stesso progetto \"W639\" che ha dato origine al \"Viano\".\nRiepilogo caratteristiche.\nDi seguito vengono proposte le principali caratteristiche delle versioni previste per la \"Classe V\" e per il \"Vito\". Per quanto riguarda la Classe V, i prezzi riportati sono quelli relativi alla versione con livello di allestimento \"Trend\", il meno costoso.\nQuanto ai dati relativi al \"Vito\", la massa si intende riferita alla versione pullmino. Le versioni promiscua e furgonata sono pi\u00f9 leggere di diverse decine di kg e fino a circa un quintale in meno, con conseguenti variazioni anche nei dati prestazionali."}
{"id": "2920146", "revid": "114393455", "url": "https://it.wikipedia.org/wiki?curid=2920146", "title": "Mercedes-Benz Classe V", "text": "Classe V \u00e8 il nome con cui viene definita la gamma di monovolume Mercedes-Benz di grosse dimensioni prodotta in due serie: la prima serie va dal 1996 al 2003, mentre la seconda serie, dopo una pausa durata oltre dieci anni \u00e8 stata introdotta nel 2014.\nSerie.\nW638.\nLa prima generazione della Classe V indicava la monovolume adibita al trasporto di passeggeri prodotta a partire dal 1996 e contrassegnata con la sigla di progetto \"W638\". Tale progetto fu sviluppato in collaborazione con la Volkswagen, il cui furgone VW Transporter venne utilizzato dalla Mercedes-Benz come base meccanica per la sua futura monovolume. Inizialmente doveva chiamarsi \"Viano\", ma alla fine \u00e8 stato scelto di chiamarla \"Classe V\" per comprenderla in maniera pi\u00f9 evidente nella normale gamma automobilistica, composta da altre \"classi\" contrassegnate da una lettera.\nSulla base della prima Classe V venne approntata anche una versione destinata al trasporto di merci, ma che non ricevette la denominazione di \"Classe V\", bens\u00ec quella di \"Vito\", derivante dal nome della localit\u00e0 spagnola di Vitoria in cui si trova lo stabilimento preposto all'assemblaggio di tali modelli. Il \"Vito\" \u00e8 simile alla \"Classe V\" prevista per il trasporto di passeggeri, e ne differisce per il frontale, pi\u00f9 semplificato, e per l'allestimento interno pi\u00f9 spartano.\nIl periodo 2003-14.\nNel 2003, con l'uscita di produzione della prima generazione della \"Classe V\", tale denominazione non venne riutilizzata per la generazione successiva, denominata W639, ma venne invece rispolverata la denominazione di \"Viano\", inizialmente ipotizzata anche per la precedente generazione. Pertanto la serie \"W639\" non viene annoverata fra i modelli appartenenti alla \"Classe V\". Per questa seconda generazione di monovolume Mercedes-Benz venne invece riconfermata la denominazione di \"Vito\" per la versione commerciale, mentre dal punto di vista dell'architettura meccanica si ebbe il ritorno alla trazione posteriore.\nW447.\nIl ritorno alla denominazione commerciale di \"Classe V\" si ha nel 2014, quando alla fine di gennaio, presso il complesso olimpico di Monaco di Baviera \u00e8 stata svelata la terza generazione della monovolume tedesca, contraddistinta dalla sigla W447, pi\u00f9 grande ed ancora pi\u00f9 lussuosa rispetto alla generazione precedente."}
{"id": "2920148", "revid": "767487", "url": "https://it.wikipedia.org/wiki?curid=2920148", "title": "Fed Cup 2010 Zona Euro-Africana Gruppo III - Pool B", "text": "Il Pool B della zona Euro-Africana Group III nella Fed Cup 2010 \u00e8 uno dei 2 gironi in cui \u00e8 suddiviso il Group III della zona Euro-Africana. Quattro squadre si sono scontrate nel formato round robin. "}
{"id": "2920150", "revid": "287204", "url": "https://it.wikipedia.org/wiki?curid=2920150", "title": "Barton", "text": ""}
{"id": "2920153", "revid": "36426", "url": "https://it.wikipedia.org/wiki?curid=2920153", "title": "Chiesa dei Battilani", "text": ""}
{"id": "2920154", "revid": "767487", "url": "https://it.wikipedia.org/wiki?curid=2920154", "title": "Roger Haudegand", "text": ""}
{"id": "2920167", "revid": "200568", "url": "https://it.wikipedia.org/wiki?curid=2920167", "title": "Immanuel Velikovsky", "text": ""}
{"id": "2920170", "revid": "1573940", "url": "https://it.wikipedia.org/wiki?curid=2920170", "title": "Giovanni Sobieslaw di Moravia", "text": "Biografia.\nGiovanni Sobieslaw era il figlio terzogenito del margravio di Moravia Giovanni Enrico di Lussemburgo, nato dal secondo matrimonio di questi con Margherita di Opava e dunque nipote di Carlo IV.\nNel 1368 fu nominato prevosto di Vysehrad. Due anni dopo, nel 1370, fu ordinato diacono.\nAvviato alla carriera ecclesiastica, prima di essere nominato Patriarca di Aquileia da Urbano IV, fu canonico di Visegrad (1368), vescovo di Litomy\u0161l dal 1380 al 1387 (in questo periodo, dopo una disputa di tre anni con l'arcivescovo di Praga Jan z Jen\u0161tejna, verr\u00e0 scomunicato, rimanendo tuttavia al suo posto) e vescovo di Olomouc dal 1387 al 1388 (divenuto vescovo senza il voto del capitolo o l'approvazione del papa grazie al sostegno del cugino Venceslao IV di Boemia).\nUna volta giunto in Friuli dovette gestire una situazione critica in cui, a causa dell'indebolimento del potere del patriarca, le diverse famiglie di nobili avevano acquistato sempre pi\u00f9 autonomia e potere, per contrastare le quali Giovanni aumenta la rappresentanza popolare nel parlamento. La situazione degener\u00f2 quando il maresciallo del patriarca assassin\u00f2 Federico Savorgnan nella chiesa di Santo Stefano ad Udine, causando un'insurrezione popolare appoggiata dalla Serenissima, che costrinse il patriarca a rifugiarsi nel castello di Soffumbergo. Come ritorsione il 22 giugno 1392 presso Venzone viene assassinato da Nicol\u00f2 Savorgnan Agostino, vescovo di Concordia. Il patriarca venne poi attirato a Udine con finte trattative, solo per essere assassinato (12 ottobre 1394) da Tristano Savorgnan (figlio di Federico) e sepolto di nascosto la notte stessa nel Duomo di Udine per evitare reazioni popolari."}
{"id": "2920177", "revid": "767487", "url": "https://it.wikipedia.org/wiki?curid=2920177", "title": "Savage (cantante)", "text": "Biografia.\nInizia la sua carriera musicale come cantante/tastierista in vari gruppi quali Fathima e i Pronipoti, Sangri\u00e0, Santarosa e Taxi. Con i Santarosa porta al successo i brani \"Souvenir\" e \"Piano piano\", con i quali entra in classifica e partecipa a numerose trasmissioni televisive. Il primo successo come solista lo ottiene nel 1983 con il brano \"Don't Cry Tonight\", bissato l'anno successivo con \"Only You\", brano con cui diventa famosissimo in tutti i paesi europei. Nei Taxi conosce Adelmo Fornaciari, in arte Zucchero, con il quale intraprender\u00e0 in seguito diverse collaborazioni.\nNel frattempo si dedica anche alla produzione di altri cantanti: Rose con \"Magic Carillon\", G.A.N.G. con il medley \"Incantations/Foreign Affair\", Kamillo con \"Buenas Noches\", Claudio Mingardi con \"Starman\". Negli anni successivi fonda il suo personale studio di registrazione, Casablanca, e la sua etichetta discografica, la Dance World Attack, cavalcando l'onda del nuovo fenomeno musicale nato nella seconda met\u00e0 degli anni ottanta, la musica house.\nTra le numerose produzioni vanno menzionate la versione in italiano di un successo dei Kraze intitolato \"The Party\", cantato da Rubix e Pianonegro con il brano omonimo.\nTra gli anni ottanta e i novanta scrive e produce brani per Ice Mc, il cui primo grande successo \u00e8 \"Easy\", seguito da \"Cinema\" dall'album omonimo. Il brano \"Easy\" raggiunge il top delle classifiche di tutta Europa. Agli inizi degli anni novanta produce la prima grande hit mondiale di Double You, \"Please Don't Go\", che si classifica al primo posto nelle classifiche di molte nazioni escluse Regno Unito e Stati Uniti, dove un gruppo di studio, i KWS, . \nDopo aver pubblicato alcuni singoli di minor successo sotto lo pseudonimo di Savage, quali \"Goodbye\", \"I'm losing you\", \"Celebrate\" e \"Love is death\", decide di abbandonare la carriera solista per dedicarsi alla produzione. Sempre negli anni novanta pubblica su DWA il primo album di Corona, artista prodotta da Checco Bontempi che per lei ha composto \"The Rhythm Of The Night\" e tutti gli altri successi. A ruota poi scrive e produce un nuovo album di Ice Mc che contiene i successi \"Think about the way\" e \"It's a rainy day\". Ben presto il suono DWA conquista tutte le classifiche europee, in Italia \u00e8 l'etichetta che vende pi\u00f9 singoli in assoluto e per tre anni di seguito il Festivalbar usa i suoi brani come sigla. Alla fine del decennio Roberto si dedica quasi esclusivamente a produrre e scrivere i brani di Alexia, lanciandola in tutta Europa, Inghilterra compresa.\nAgli inizi del 2000 scrive e produce \"www.mipiacitu\" dei Gazosa, poi torna a collaborare con Zucchero Fornaciari con il quale aveva suonato in alcuni gruppi da ragazzo. Insieme al bluesman reggiano firma alcuni grandi successi come \"Baila\", \"Ahum\" e \"Bacco perbacco\". Nel 2002 ebbe una figlia chiamata Matilde. Nel 2005 decide di tornare ad esibirsi come artista, e si presenta in alcuni importanti festival quali \"Diskoteka 80\" in Russia.\nNel 2011, affida la realizzazione della nuova versione di \"Don't Cry Tonight\" alla giovane musicista Alexandra Damiani; il brano verr\u00e0 successivamente pubblicato nel febbraio del 2012. Nel maggio 2014, \u00e8 ancora la Damiani a realizzare la nuova versione della hit di Savage \"Only You\" pubblicata originariamente nel 1984; nella nuova versione, Alexandra Damiani utilizza (oltre alla registrazione vocale originale di Savage) la voce della cantante Tayma.\nNel 2017 torna a collaborare con Zucchero Fornaciari per l'incisione del singolo \"Un'altra storia\", contenuto in \"Wanted (The Best Collection)\"."}
{"id": "2920195", "revid": "92723", "url": "https://it.wikipedia.org/wiki?curid=2920195", "title": "Vja\u010deslav Daev", "text": "Carriera.\nClub.\nDopo l'inizio in squadra minori del campionato russo, approda nel 1995 nel . Nella squadra gioca una sola stagione, con 29 presenze. La stagione successiva viene acquistato dalla Baltika Kaliningrad, dove rimane fino alla retrocessione del 1998. La vera consacrazione arriva con la , grazie alla quale trova anche un posto in nazionale. Con la squadra di Mosca, realizza 8 reti in 91 presenze nel Campionato russo di calcio. Gioca cos\u00ec anche la sua prima partita in una competizione europea, il 20 settembre 2001 esordisce in Coppa Uefa contro l'Ipswich Town. Nel 2002, acquistato dal CSKA Mosca, vince la Coppa di Russia, unico trofeo della sua carriera. Chiude col calcio giocato nel biennio 2003-2004 con la maglia del \u0160innik.\nNazionale.\nLa prima convocazione arriva nel settembre del 2001 a Lubiana contro la Slovenia per le Qualificazioni ai mondiali 2002. In totale colleziona 8 presenze. \u00c8 tra i convocati nel Mondiale 2002, \u00e8 il numero 13 di mister Oleg Romancev. Durante la manifestazione per\u00f2, non gioca nemmeno un minuto. La sua ultima gara \u00e8 l'amichevole di Mosca contro la Svezia, il 21 agosto 2002; il match si concluder\u00e0 con il risultato di 1-1.\nAllenatore.\nNel 2007 gli viene affidata la panchina della , nella quale \u00e8 stato anche difensore. Nel 2008 riveste lo stesso incarico per una stagione intera. Dal 2010 \u00e8 il commissario tecnico della Nazionale di calcio della Russia Under-19."}
{"id": "2920199", "revid": "189072", "url": "https://it.wikipedia.org/wiki?curid=2920199", "title": "Anna Maria Corazza", "text": ""}
{"id": "2920200", "revid": "72396", "url": "https://it.wikipedia.org/wiki?curid=2920200", "title": "Vyacheslav Dayev", "text": ""}
{"id": "2920201", "revid": "1149807", "url": "https://it.wikipedia.org/wiki?curid=2920201", "title": "Michael (Beyblade)", "text": ""}
{"id": "2920202", "revid": "287204", "url": "https://it.wikipedia.org/wiki?curid=2920202", "title": "Kagney Linn Karter", "text": "Biografia.\nIl nome Kagney le fu dato dal padre, ginnasta originario di Ridgway, in onore dell'attore James Cagney. Linn \u00e8 il suo secondo nome.\nNata nella Contea di Harris, in Texas, \u00e8 cresciuta in minor parte a Ridgway, in Pennsylvania, luogo di residenza dei nonni, e principalmente a St. Joseph, in Missouri, dove ha frequentato le scuole medie e superiori. Ha lavorato come direttrice di sala ad un ristorante messicano per due anni e con Office Max, una catena di materiale ed arredamenti per ufficio. Finita la scuola, entra nel mondo della danza esotica con lo scopo di mettere da parte dei soldi per potersi successivamente trasferire in California; fa inizialmente la ballerina nel Missouri, dove viene nominata nel 2007 \"Missouri's Deja Vu Showgirl of the Year\" (Deja Vu Showgirl del Missouri dell'Anno), classificandosi seconda a livello nazionale. A 18 anni si trasfer\u00ec in California per seguire i sogni di recitazione e canto ma fin\u00ec per litigare con il suo manager.\nTorn\u00f2 allora a danzare ed ebbe alcune brevi esperienze da modella. Nel fare la ballerina, le fu consigliato da molti di entrare nel mondo dell'hard, consigli che valut\u00f2 per un periodo, fino a quando decise di mettere un annuncio tra i lavori del mondo erotico sul sito \"Sexy Jobs\". Firm\u00f2 con l'agenzia L.A. Direct Models per posare per delle fotografie con Holly Randall. Ha esordito sulla scena hardcore nel 2008 per la compagnia Naughty America, in una scena con Johnny Sins distribuita su internet. Nel mese di aprile 2009 \u00e8 stata in copertina su Hustler e due mesi dopo, in giugno, \u00e8 stata scelta come Pet of the Month sulla rivista Penthouse ed \u00e8 apparsa sulla copertina della rivista Adult Video News. Nel gennaio 2010 ha firmato un contratto esclusivo per la casa Zero Tolerance Entertainment. Nel 2011 ha girato la sua prima scena di sesso anale nel film \"All About Kagney Linn Karter\", e in \"Kagney Linn Karter Is Relentless\", le prime penetrazioni multiple.\nNel gennaio del 2009 ha fondato a Los Angeles la KLK Entertainment Inc., azienda di intrattenimento per adulti.\nRiconoscimenti.\nHa ricevuto pi\u00f9 di 30 nomination tra AVN, XBIZ e XRCO, tra le quali ha vinto:"}
{"id": "2920203", "revid": "1644588", "url": "https://it.wikipedia.org/wiki?curid=2920203", "title": "Lingua siwi", "text": "La lingua siwi (in siwi \u017elan n isiwan) \u00e8 una lingua berbera parlata in Egitto, nella regione dell'oasi di Siwa.\nDistribuzione geografica.\nSecondo \"Ethnologue\", il siwi \u00e8 parlato da 20.000 persone (2013) stanziate nella zona desertica dell'Egitto nordoccidentale, nei villaggi attorno all'oasi di Siwa. Secondo fonti locali, gli abitanti sono circa 25.000 e comprendono gli abitanti di Siwa, i beduini stanziati nei villaggi periferici dell'oasi e gli egiziani provenienti da altre parti del paese (Alto e Medio Egitto), prevalentemente impiegati nel settore dell'agricoltura.\nIl siwi \u00e8 la lingua di comunicazione tra i berberi egiziani di Siwa ed El Gara. El Gara \u00e8 un\u2019altra piccola oasi del deserto occidentale che dista 130 km da Siwa, abitata da circa 500 persone. Gli abitanti sono tutti bilingui, fatta eccezione per quale donna o uomo molto anziani.\nIl siwi \u00e8 anche l\u2019unica lingua berbera parlata in Egitto ed \u00e8 la variante posta pi\u00f9 ad est di tutta l\u2019area berberofona nordafricana. La variante pi\u00f9 vicina, dal punto di vista geografico, \u00e8 quella parlata nell\u2019oasi di Augila in Libia, mentre le varianti con le quali condivide pi\u00f9 similarit\u00e0 dal punto di vista linguistico sono quelle di Sokna e El Fogaha, probabilmente estinte.\nClassificazione.\nSecondo \"Ethnologue\", la classificazione della lingua siwi \u00e8 la seguente:\nIl siwi condivide alcune tratti con il sottogruppo zenata del berbero, ma non pu\u00f2 essere completamente considerato come parte di esso. Secondo Kossmann (1999), il siwi pu\u00f2 essere collegato al gruppo comprendente le varianti di Sokna e Nafusi (Libia), ma differisce notevolmente con la variante di Augila, nonostante la prossimit\u00e0 geografica. In effetti, secondo Souag (2013) il quale basa le sue conclusioni sulle innovazioni condivise, i tratti comuni con Augila sono posteriori alla rottura di questo continuum linguistico (del siwi con le varianti libiche pi\u00f9 occidentali).\nAvendo avuto contatti con l'arabo per molti secoli, l'influenza dell\u2019arabo in varie parti della grammatica del siwi \u00e8 visibile. Le varianti che hanno influenzato il siwi sono molteplici: arabo egiziano, arabo beduino, fasi precedenti di arabo non pi\u00f9 parlato nell'area, etc.\nL\u2019Endangered Languages Project classifica il siwi come lingua in via d\u2019estinzione. Lo stesso vale per l\u2019Atlas delle lingue in pericolo dell\u2019UNESCO, che lo classifica come \u201cdefinitely endangered\u201d. In realt\u00e0, la lingua continua a essere trasmessa ai figli, specialmente quando entrambi i genitori sono madrelingua siwi.\nFonologia.\nConsonanti.\nLa seguente tabella rappresenta il sistema consonantico del siwi. La faringalizzazione \u00e8 indicata con un puntino sottoscritto, mentre la labializzazione con una w sovrascritta [\u02b7]. La trascrizione usata \u00e8 in parte basata sulla trascrizione latina e non tutti i simboli corrispondono a quelli usati nell'IPA. Per un'analisi dettagliata del sistema fonologico del siwi, vedere Naumann 2012.\nVocali.\nIl siwi ha sei vocali: /a, e, i, o, u, \u0259/. Le vocali centrali /e/ e /o/ sono escluse dalla posizione finale di parola e /o/ \u00e8 rara.\nGrammatica.\nIl berbero di Siwa, che costituisce la lingua berbera pi\u00f9 orientale, ha numerose particolarit\u00e0 rispetto alle altre variet\u00e0 di berbero.\nTra i tratti salienti vi \u00e8 quello di possedere un tempo, caratterizzato da un suffisso \"-a\" o \"-aya\", che ha un valore di \"perfetto risultativo\" (in francese \"accompli r\u00e9sultatif\"), e che trova riscontro solo nella vicina oasi libica di Augila. La posposizione di \"-a\" provoca l'allungamento della vocale della sillaba precedente, non solo nel verbo (\"y\u0259n\u011f\u0259f\" \"si \u00e8 sposato\" &gt; \"y\u0259n\u011fif-a\" \"\u00e8 sposato\") ma anche negli eventuali pronomi suffissi (\"yu\u0161-as-t\u0259n\" \"glieli ha dati\" &gt; \"yu\u0161-as-tin-a\" \"glieli aveva dati\"). Questi fenomeni fonetici, che si potrebbero spiegare con uno spostamento dell'accento in seguito all'aggiunta dell'affisso, hanno fatto ipotizzare una possibile origine comune al \"perfetto risultativo\" del tuareg, che non presenta un suffisso \"-a\" ma \u00e8 caratterizzato da spostamenti di accento e allungamenti di vocali (Brugnatelli 2005: 376-377).\nOrdine delle parole.\nL\u2019ordine dei costituenti in siwi \u00e8: soggetto-verbo-oggetto:\n\"\u01e7mil y\u0259xsa giwa\u0263 \u01e7mila\"\nJmil vuole sposare Jmila\n'Jmil voleva sposare Jmila'\nLe preposizioni precedono la frase nominale, cos\u00ec come i numerali, mentre gli aggettivi e i dimostrativi seguono il nome. I dimostrativi seguono sempre gli aggettivi e i suffissi del possessivo.\nNome.\nA differenza della maggior parte delle lingue berbere, come ad esempio il cabilo in Algeria o il tarifit in Marocco, in siwi il nome non fa pi\u00f9 la differenza tra stato libero e stato d'annessione. Il nome ha quindi sempre la stessa forma, indipendentemente dalla posizione rispetto al verbo e dal ruolo grammaticale (soggetto e oggetto).\nLa flessione nominale riguarda invece il genere e il numero.\nSolitamente i nomi maschili al singolare sono caratterizzati dal prefisso a-: \"ak\u0259\u1e05\u1e05i\" 'ragazzo', che al plurale diventa \"i\"-: \"ik\u0259\u1e05\u1e05an\" 'ragazzi'. I nomi femminili generalmente sono caratterizzati dal prefisso \"t\"-, e talvolta anche dal suffisso -\"t\": \"tfunast\" 'mucca'.\nIl plurale si forma solitamente con l'aggiunta di suffissi: -\"\u0259n\"; -\"aw\u0259n\"; -\"an\"; -\"iw\u0259n\" per il maschile; -\"en\"; -\"wen\" per il femminile.\n\"\u0161al\" &lt; \"\u0161aliw\u0259n\" 'territorio'\n\"tfunast\" &lt; \"tfunasen\" 'mucca'\nIl suffisso del femminile singolare -t che talvolta si trova in alcuni nomi, non \u00e8 mai attestato al plurale. Ovviamente molti nomi seguono anche altre strategie per la flessione del plurale, come cambiamenti interni: \"azidi\" 'sciacallo, \"izida\" 'sciacalli', ed altri seguono la flessione araba\nAggettivo.\nL'aggettivo segue la flessione nominale per genere e numero. Solitamente l'aggettivo si accorda al nome a cui si riferisce:\nL'aggettivo maschile plurale pu\u00f2 anche essere usato quando il nome \u00e8 femminile plurale. Ci\u00f2 rispecchia la tendenza gi\u00e0 visibile altrove (come per i pronomi) di usare il maschile come forma unica, senza distinzione di genere.\n\"t\u0259ltawen iz\u0259wwar\u0259n\"\n'Donne adulte'\nDimostrativi.\nI dimostrativi in siwi fanno l'accordo, al singolare, col genere del nome a cui si riferiscono. Al plurale, una forma unica \u00e8 usata per il maschile e il femminile.\nLa particolarit\u00e0 del siwi \u00e8 quella di avere una serie di suffissi che variano a seconda del genere e del numero del destinatario. Questa caratteristica \u00e8 molto rara dal punto di vista tipologico.\nI dimostrativi pronominali sono: w- (M.SG); t- (F.SG) e wi- (PL)\nI dimostrativi adnominali sono: daw- (M.SG); tat- (F.SG) e dawi- (PL)\nI dimostrativi presentativi sono: \u0263w- (M.SG); xt- (F:SG) e \u0263wi- (PL)\nI dimostrativi locativi sono: gd- e ss- (approssimativo)\nIl dimostrativo di maniera \u00e8: ams-\nA questi dimostrativi si possono aggiungere i seguenti suffissi :\n1) -a (-aya) : suffisso invariabile in genere e numero\n2) -ok: destinatario maschile singolare; -om: destinatario femminile singolare; -erw\u0259n: destinatario plurale\nPronomi indipendenti e clitici.\nI pronomi personali soggetto del siwi distinguono il genere femminile dal maschile solo alla 2 e 3 persona singolare:\nI pronomi soggetto, obbligatoriamente affissi al verbo, sono:\nAlla prima persona singolare, il suffisso \u00e8 -\u0295/-\u0263 se seguito da un pronome oggetto indiretto.\nI pronomi oggetto diretto e indiretto sono:\nL'ordine dei pronomi \u00e8: verbo (con i pronomi soggetto affissi obbligatori)-pronome oggetto indiretto-pronome oggetto diretto\nPer i pronomi oggetto diretto, alla 3SG.M/F e alla 3PL ci sono due serie di suffissi. Il primo \u00e8 usato nel caso in cui segua un altro suffisso, il secondo nel caso in cui segua direttamente la radice verbale.\nI pronomi possessivi sono divisi in due serie: la prima, analitica, \u00e8 composta dalla preposizione n 'di'+ pronome, mentre la seconda, sintetica, \u00e8 composta solo dal pronome. La seconda \u00e8 usata per alcuni nomi di parentela e per alcune preposizioni.\nVerbo.\nIl verbo in siwi \u00e8 sempre accompagnato dai pronomi affissi soggetto. A volte, nomi plurali non fanno l'accordo col plurale, che \u00e8 invece alle 3 persona singolare, femminile.\nIl sistema verbale del siwi \u00e8 aspetto-modale. I tre temi principali sono: perfetto, imperfetto e aoristo (preceduto sempre da \"ga\"-).\nIl perfetto e l'imperfetto possono poi anche esser seguiti dal suffisso -\"a\". Nel caso del perfetto, si avr\u00e0 quindi il perfetto risultativo, per l'imperfetto invece la forma con -\"a\" indica contemporaneit\u00e0. L'aoristo e il risultativo possono essere preceduti da \"\u0259dda\"-.\nA titolo d'esempio, ecco le forme verbali del siwi con il verbo \"uk\u0259l\" 'camminare':\nNegazione.\nA differenza di altre lingue berbere, in siwi non esiste un tema verbale negativo morfologicamente distinto da quello affermativo. La negazione si effettua unicamente prefissando \"la\"- al verbo. \n\"la\"- pu\u00f2 anche essere usato per negare nomi, aggettivi, la particella esistenziale \"di\" 'c'\u00e8/ci sono' etc.\nLa negazione attributiva e il focus contrastivo usano invece la particella negativa \"a\u010d\u010di/qa\u010d\u010di\""}
{"id": "2920204", "revid": "413187", "url": "https://it.wikipedia.org/wiki?curid=2920204", "title": "Attacco a Darkover", "text": "Attacco a Darkover (\"Traitor's Sun\", 1999) \u00e8 un romanzo ambientato sul pianeta Darkover, a met\u00e0 fra la fantascienza e il fantasy, scritto da Marion Zimmer Bradley e pubblicato per la prima volta in Italia nel 1998 da Longanesi.\n\u00c8 l'ultimo dei romanzi del \"Ciclo di Darkover\" pubblicato mentre l'autrice era ancora in vita.\nTrama.\n\u00c8 la fine di un'era. La Federazione Terrestre sta cambiando e annettendo a s\u00e9 sempre pi\u00f9 sistemi stellari e pianeti con la forza. Il partito degli Estremisti ha preso il potere e con pugno di ferro li costringe al suo volere senza pi\u00f9 remore e concessioni.\nDarkover \u00e8 uno di questi pianeti, rimasto sempre un \"protettorato\" e mai confluito per davvero nella Federazione, ora deve decidersi a farlo: anche con la forza se necessario. Ma il reggente di Darkover, \"Regist Hastur\" non \u00e8 d'accordo e con lui buona parte del \"Consiglio dei Comyn\". Sono passati quindici anni dagli eventi narrati ne La matrice ombra e \"Mikhail Lanart-Hastur\" e \"Marguerida Alton\" hanno potuto coronare il loro sogno, hanno una famiglia, e il loro primogenito, \"Domenic Hastur-Alton \", \u00e8 destinato a diventare Reggente di Darkover. Ma nubi minacciose si addensano all'orizzonte, e quando Regis Hastur muore improvvisamente Mikhail e Marguerida si ritrovano a dover gestire una situazione impossibile.\nLa Federazione preme e si prepara a un attacco contro Darkover, il Concilio dei Comyn \u00e8 spezzato e pronto a ribaltare il nuovo Reggente e consorte, mentre il popolo di Darkover, stanco dei soprusi e della tirannia sia dei nobili che dei terrestri, si sta per sollevare come non era mai accaduto nei duemila anni precedenti.\nNote.\nIl romanzo fu scritto da Marion Zimmer Bradley con la collaborazione di Adrienne Martine-Barnes, che tuttavia non \u00e8 accreditata come coautrice. Attacco a Darkover, assieme a La sfida degli Alton e La matrice ombra forma una trilogia di romanzi interna alla saga.\nLa particolarit\u00e0 di questa trilogia \u00e8 che, per la prima volta nella storia della Saga di Darkover, viene a mancare il \"canone darkovano\" e cio\u00e8 l'indipendenza di ogni volume dal quello precedente o quello successivo. In questo caso, infatti, i tre romanzi sono fortememte legati fra loro come una trilogia tradizionale, e bisogna per questo seguirne l'ordine di lettura per comprendere nella loro completezza i fatti narrati.\nAltra particolarit\u00e0 di questo volume, \u00e8 che esistono due versioni di questo romanzo. La prima versione, quella pubblicata anche in Italia, rispecchia la pubblicazione americana in edizione cartonata, dove \u00e8 presente il rito funebre di Regis Hastur celebrato da un gruppo di \"Sacerdoti di Hastur\". Scena che nella successiva versione economica statunitense \u00e8 stata poi rivista e modificata senza questa particolare confraternita."}
{"id": "2920207", "revid": "287204", "url": "https://it.wikipedia.org/wiki?curid=2920207", "title": "Cronologia della scoperta delle particelle", "text": "Questa \u00e8 una cronologia delle scoperta delle particelle subatomiche, comprendenti tutte le particelle scoperte che sembrano essere elementari (vale a dire, indivisibili) date le migliori prove al momento disponibili. Vi sono incluse anche le scoperte delle particelle composte e le antiparticelle che sono state di particolare importanza storica.\nPi\u00f9 specificamente, i criteri di inclusione sono: \n\u00c8 da notare che sono state scoperte molte altre particelle composte; come i mesoni ed i barioni."}
{"id": "2920209", "revid": "1305772", "url": "https://it.wikipedia.org/wiki?curid=2920209", "title": "Robert Guillin", "text": ""}
{"id": "2920212", "revid": "36426", "url": "https://it.wikipedia.org/wiki?curid=2920212", "title": "Richa", "text": ""}
{"id": "2920213", "revid": "270102", "url": "https://it.wikipedia.org/wiki?curid=2920213", "title": "Ricky Ramirez", "text": ""}
{"id": "2920217", "revid": "1573940", "url": "https://it.wikipedia.org/wiki?curid=2920217", "title": "Trichogaster pectoralis", "text": "Trichogaster pectoralis \u00e8 un pesce osseo d'acqua dolce appartenente alla famiglia Osphronemidae.\nDistribuzione e habitat.\n\u00c8 endemico del bacino del Mekong in Asia sudorientale. Presente anche nel Chao Phraya. Risulta introdotto e naturalizzato in varie aree tropicali nel mondo tra cui la Colombia e quasi tutti i paesi tropicali asiatici, talvolta comportandosi come una pericolosa specie aliena e danneggiando le popolazioni ittiche autoctone.\nVive in ambienti con acque ferme o quasi, poco profonde e ricche di piante acquatiche. Comune nelle foreste inondate.\nDescrizione.\nIl corpo \u00e8 piuttosto appiattito e compresso lateralmente. La pinna dorsale \u00e8 unica: ha una parte anteriore di brevi raggi spinosi seguiti dalla\nparte molle con raggi pi\u00f9 lunghi. La pinna caudale \u00e8 leggermente incisa al centro. Le pinne ventrali hanno il primo raggio allungatissimo (arriva alla pinna caudale), con funzioni sensoriali. Il corpo \u00e8 coperto di fasce scure oblique e incrociate, talvolta poco visibili. Una fascia scura, pi\u00f9 o meno continua o suddivisa in macchie allineate, va dall'occhio al peduncolo caudale. Misura fino a 25 cm per 500 grammi di peso, comunemente misura fino a 15 cm.\nComportamento.\n\u00c8 in grado di respirare aria atmosferica.\nAlimentazione.\nPrevalentemente vegetariano.\nPesca.\nLa carne di questo pesce \u00e8 molto apprezzata nelle regioni di origine, viene consumata alla griglia o in zuppa. In Thailandia esiste un fiorente mercato di individui essiccati tra le zone di pesca della specie e le regioni dove questa non \u00e8 presente. Viene inoltre allevato in piscicoltura sia per il mercato acquariofilo che come pesce da consumo.\nAcquariofilia.\nPu\u00f2 essere allevato negli acquari domestici anche se raggiunge dimensioni piuttosto grandi.\nConservazione.\nLa vastit\u00e0 dell'areale e l'acclimatazione della specie in aree estranee all'areale naturale fanno s\u00ec che questa specie sia considerata a rischio minimo. Alcune popolazioni tuttavia sono in diminuzione a causa dell'inquinamento (non tollerato da \"T. pectoralis\") e della distruzione dell'habitat. Quasi tutti gli individui sul mercato, sia acquariofilo che alimentare, provengono da allevamenti."}
{"id": "2920220", "revid": "455046", "url": "https://it.wikipedia.org/wiki?curid=2920220", "title": "Commissario europeo della Slovacchia", "text": "Il commissario europeo della Slovacchia \u00e8 un membro della Commissione europea proposto al Presidente della Commissione dal Governo della Slovacchia.\nLa Slovacchia ha diritto ad un commissario europeo dal 1\u00ba maggio 2004, anno della sua adesione all'Unione europea."}
{"id": "2920221", "revid": "2110845", "url": "https://it.wikipedia.org/wiki?curid=2920221", "title": "Louis Devoti", "text": ""}
{"id": "2920223", "revid": "767487", "url": "https://it.wikipedia.org/wiki?curid=2920223", "title": "Olavo Rodrigues Barbosa", "text": "Caratteristiche tecniche.\nGiocava come difensore, pi\u00f9 precisamente come centrale, sebbene avesse iniziato la carriera come laterale sinistro.\nCarriera.\nClub.\nCrebbe nel settore giovanile dell'Internacional, con cui debutt\u00f2 nel 1942; fece parte del cosiddetto \"Rolo Compressor\" (rullo compressore), squadra che vinse otto campionati statali in nove stagioni, facendo ottenere a Nena la convocazione in Nazionale nel 1947. Fu soprannominato \"Parada 18\" (Fermata 18), da una fermata di autobus del quartiere di Tristeza. Lasci\u00f2 il club nel 1951, trasferendosi nello stato di San Paolo per giocare con la Portuguesa; l\u00ec fece parte di una delle formazioni pi\u00f9 talentuose della storia della societ\u00e0, che tra gli altri annoverava nei suoi ranghi Noronha (con lui e con il portiere Muca, Nena costitu\u00ec una solida linea difensiva), Julinho e Pinga. Chiuse la carriera nel 1958.\nNazionale.\nHa giocato sei partite con il , venendo convocato per il mondiale di ; fu inoltre uno dei primi giocatori provenienti dallo Stato di Rio Grande do Sul a venire selezionato per la Nazionale."}
{"id": "2920225", "revid": "36426", "url": "https://it.wikipedia.org/wiki?curid=2920225", "title": "Via Martelli", "text": ""}
{"id": "2920226", "revid": "1543377", "url": "https://it.wikipedia.org/wiki?curid=2920226", "title": "American Soccer League 1927-1928", "text": "Il Campionato dell'American Soccer League 1927-28 fu il settimo campionato della lega e il 28\u00ba di prima divisione statunitense di calcio.\nSquadre.\nDopo tre anni nella lega gli Indiana Flooring cambiano proprietario, acquistati da \"Charles Stoneham\" (gi\u00e0 proprietario della squadra di baseball dei New York Giants) che rinomina la societ\u00e0 New York Nationals. Dopo un solo anno i Springfield Babes lasciano la lega per far posto ai Hartford Americans.\nCampionato.\nFormula.\nAlla fine della stagione regolare divisa in un campionato di andata ed in uno di ritorno, le prime quattro squadre classificate al termine di ogni girone sarebbero passate ai play-off.\nPlayoff.\nVerdetti.\n Campione degli Stati Uniti 1927-1928"}
{"id": "2920227", "revid": "682087", "url": "https://it.wikipedia.org/wiki?curid=2920227", "title": "Giuseppe Richa", "text": "Biografia.\nNato dal commendatore dell'Ordine di San Lazzaro Pietro Paolo Richa, studi\u00f2 nel Collegio Cicognini a Prato sotto i padri gesuiti. Nel 1747 decise, mentre si trovava a Roma, di diventare a sua volta gesuita e nel 1748, dopo aver gi\u00e0 ricoperto vari incarichi in altre citt\u00e0, giunse a Firenze, dove divenne oratore per la chiesa di San Giovannino della Congregazione di Santa Maria Maddalena penitente.\nTenne le sue prime lezioni sulla vita di santi e beati fiorentini e dal 1750 si orient\u00f2 sulla storie delle chiese fiorentine. Per preparare le sue lezioni serali comp\u00ec una vastissima opera di ricerca e di studio, che culmin\u00f2 nella pubblicazione delle \"Notizie istoriche delle chiese fiorentine divise ne' suoi quartieri\" in dieci volumi, dato alle stampe dal 1754 al 1762 per la Tipografia Viviani. Si tratta una ricostruzione storica e di una puntuale descrizione dello stato degli edifici sacri e dei loro possedimenti, anche artistici, all'epoca, estremamente preziosa per risalire alle origini di tanto patrimonio fiorentino alla vigilia delle dispersioni che seguirono le soppressioni monastiche. In gran parte si bas\u00f2 sulla lettura dell'opera in gran parte inedita di Ferdinando Leopoldo Del Migliore, composta di ben 120 spogli sulla storia fiorentina conservati nella Biblioteca Magliabechiana di Firenze, che Richa arricch\u00ec con ricerche in archivi pubblici e privati e con sopralluoghi appositamente programmati.\nL'idea della pubblicazione era nata grazie al sostegno di un pubblico ampio e colto che affollava San Giovannino, tra cui spicc\u00f2 Ignazio Orsini, che si assunse l'onere delle spese tipografiche. Richa fu socio dal 1754 dell'Accademia fiorentina e della Societ\u00e0 Colombaria (per la quale scelse il nome di \"Agguagliato\"), che sostennero il suo progetto.\nPer i gesuiti ricopr\u00ec anche gli incarichi di Procuratore del collegio di San Giovannino e di Prefetto della musica, inoltre si impegn\u00f2 per rinnovare artisticamente la chiesa e ammodernare l'organo.\nColpito da una progressiva paralisi, mor\u00ec nel luglio 1761 a Firenze.\nNel 1925 gli venne dedicata una via a Firenze, in zona Statuto."}
{"id": "2920231", "revid": "300067", "url": "https://it.wikipedia.org/wiki?curid=2920231", "title": "Ricardo Primitivo Gonz\u00e1lez", "text": "Carriera.\n\u00c8 stato capitano della Nazionale Argentina di basket che vinse il primo campionato mondiale di Basket svoltosi a Buenos Aires nel 1950.\nEra un giocatore del Club Atletico Palermo, fondato nel 1914 nel quartiere di Palermo a Buenos Aires.\nDurante il periodo della \"Revoluci\u00f3n Libertadora\", fu sospeso a vita dall'attivit\u00e0 di giocatore perch\u00e9 accusato di \"profesionalismo\", ovvero di praticare attivit\u00e0 sportiva professionistica retribuita, in un'epoca in cui ci\u00f2 era vietato. Tale sospensione gli fu revocata solo molti anni dopo; tuttavia Gonz\u00e1lez non ritorn\u00f2 pi\u00f9 a giocare. Il film \"Tiempo muerto\" (premiato nel 2010 al 25\u00ba Festival internazionale del cinema di Mar del Plata) documenta questi eventi.\nIl nome di Ricardo Primitivo Gonz\u00e1lez figura nel FIBA Hall of Fame dal 2009."}
{"id": "2920234", "revid": "686936", "url": "https://it.wikipedia.org/wiki?curid=2920234", "title": "Rolando McClain", "text": "Carriera universitaria.\nMcClain al college gioc\u00f2 con gli Alabama Crimson Tide nella SEC dal 2007 al 2009 in 41 partite, di cui 37 da titolare, totalizzando 275 tackle, 8 sack, 2 fumble recuperati e 5 intercetti.\nRiconoscimenti vinti\nCarriera professionistica.\nOakland Raiders.\nMcClain fu scelto dai Raiders nel corso del primo giro del Draft 2010. Il 28 luglio firm\u00f2 un contratto di 5 anni per un totale di 40 milioni di dollari, di cui 23 milioni garantiti. Debutt\u00f2 nella NFL il 12 settembre 2010 contro i Tennessee Titans. Il 28 novembre contro i Miami Dolphins fece registrare il primo intercetto in carriera. Nella sua stagione da rookie salt\u00f2 solamente la partita del 12 dicembre contro i Jacksonville Jaguars per un problema al piede. Chiuse al 5\u00ba posto nella classifica dei rookie della lega per tackle totali.\nIl 25 settembre 2011, contro i New York Jets, McClain mise a segno un primato in carriera con 12 tackle totali. L'11 dicembre contro i Green Bay Packers fece registrare la prima safety in carriera.\nIl 28 ottobre 2012 contro i Kansas City Chiefs mise a segno primo sack e forz\u00f2 il suo primo fumble in carriera. Il 28 novembre durante l'allenamento venne allontanato dal capo allenatore Dennis Allen a causa di un diverbio con la squadra. La sera stessa sulla pagina personale di Facebook di McClain appar\u00ec il messaggio: \"Non sono pi\u00f9 un membro degli Oakland Raiders\". Il giorno seguente venne comunicato al giocatore da Allen di non presentarsi agli allenamenti. Il 30 novembre venne sospeso per 2 partite per condotta negativa. Il 10 dicembre venne reinserito in squadra ma solo come riserva negli special team. Il 16 dicembre, contro i Kansas City Chiefs, nella prima partita dopo il rientro non venne convocato.\nIl 5 aprile 2013, McClain venne svincolato per liberare spazio salariale.\nBaltimore Ravens.\nIl 10 aprile 2013, McClain firm\u00f2 un contratto con i Baltimore Ravens. Il 15 maggio 2013 il giocatore annunci\u00f2 il proprio ritiro dal football professionistico all'et\u00e0 di soli 23 anni.\nDallas Cowboys.\nSuccessivamente, McClain torn\u00f2 sui suoi passi e il 1\u00ba giugno 2014 i suoi diritti, assieme a una scelta del settimo giro del draft 2015, furono acquistati dai Dallas Cowboys in cambio di una scelta del sesto giro del draft. Nella settimana 2 guid\u00f2 la sua squadra con 7 tackle, un sack e un intercetto su Jake Locker nella vittoria in casa dei Tennessee Titans. Il giocatore divenne una colonna della difesa di Dallas, che torn\u00f2 a qualificarsi per i playoff per la prima volta dal 2009. La sua stagione regolare si concluse con 81 tackle, un sack, due intercetti e un fumble forzato, saltando l'ultima partita a causa di un'influenza.\nIl 2 luglio 2015, McClain fu sospeso per le prime quattro partite della stagione per essere risultato positivo ai test antidoping. Torn\u00f2 in campo nel quinto turno contro i Patriots, mettendo subito a segno un sack su Tom Brady. Nella settimana 11 segn\u00f2 il primo touchdown in carriera dopo avere ritornato un intercetto su Ryan Tannehill per 12 yard.\nProblemi legali.\nIl 28 gennaio 2011 McClain fu chiamato verso le 19 ora locale dalla polizia perch\u00e9 nella portiera del passeggero del suo SUV venne sparato un colpo da arma da fuoco. Dopo i vari accertamenti venne trovato accanto alla macchina il proiettile che non era riuscito a penetrare nella lamiera. Il caso venne chiuso per mancanza di testimoni.\nIl 1\u00ba dicembre 2011 McClain venne arrestato dalla polizia di Decatur (Alabama) perch\u00e9 trovato in possesso di un'arma da fuoco e accusato per aver percosso e minacciato con l'arma un uomo. Nella prima sentenza il giudice gli diede 6 mesi di prigione, mentre nella successiva, dopo che fu visionato un video della scena che non ritraeva McClain commettere i fatti, l'accusatore ritir\u00f2 le accuse. Nel novembre 2012 venne archiviato il caso e McClain fu completamente assolto.\nIl 9 gennaio 2013 McClain venne nuovamente arrestato dalla polizia di Decatur per aver fornito false generalit\u00e0 a un pubblico ufficiale durante un controllo stradale. Fu liberato dopo aver pagato una multa di dollari.\nFamiglia.\n\u00c8 cugino del fullback Le'Ron McClain che gioc\u00f2 nella NFL dal 2007 al 2013."}
{"id": "2920235", "revid": "1543377", "url": "https://it.wikipedia.org/wiki?curid=2920235", "title": "American Soccer League 1926-1927", "text": "Il Campionato dell'American Soccer League 1926-27 fu il sesto campionato della lega ed il 27\u00ba di prima divisione statunitense di calcio.\nSquadre.\nDopo un solo campionato i Shawsheen Indians non si riscrivono e vennero sostituiti da un'altra squadra del Massachusetts, i Springfield Babes. Gli storici Philadelphia Field Club cambiano propriet\u00e0 venendo rinominati Philadelphia Celtic.\nCampionato.\nClassifica finale.\nVerdetti.\n Campione degli Stati Uniti 1926-1927"}
{"id": "2920239", "revid": "767487", "url": "https://it.wikipedia.org/wiki?curid=2920239", "title": "Igor' \u010cugajnov", "text": ""}
{"id": "2920240", "revid": "455046", "url": "https://it.wikipedia.org/wiki?curid=2920240", "title": "Commissario europeo della Slovenia", "text": "Il commissario europeo della Slovenia \u00e8 un membro della Commissione europea proposto al Presidente della Commissione dal Governo della Slovenia.\nLa Slovenia ha diritto ad un commissario europeo dal 1\u00ba maggio 2004, data della sua adesione all'Unione europea."}
{"id": "2920241", "revid": "72396", "url": "https://it.wikipedia.org/wiki?curid=2920241", "title": "Igor Chugainov", "text": ""}
{"id": "2920242", "revid": "659685", "url": "https://it.wikipedia.org/wiki?curid=2920242", "title": "Bob Mathias", "text": "Biografia.\nInizi\u00f2 a praticare il decathlon su suggerimento del suo allenatore, Virgil Jackson, alla Tulare Union High School all'inizio del 1948. Nonostante la giovanissima et\u00e0, durante l'estate super\u00f2 i trials e si qualific\u00f2 per i Giochi Olimpici di Londra, dove vinse la medaglia d'oro. Nel 1949 entr\u00f2 alla Stanford University, giocando per due anni nella squadra di football dell'ateneo ed entrando a far parte della confraternita Phi Gamma Delta. Mathias stabil\u00ec poi nel 1950 il primo record del mondo del decathlon e nel 1952 condusse Stanford alla partecipazione nel Rose Bowl.\nNello stesso anno vinse nuovamente la medaglia d'oro ai Giochi Olimpici, diventando il primo atleta di sempre a difendere il titolo olimpico nel decathlon. Compiuta questa impresa abbandon\u00f2 l'atletica leggera, mondo a cui si riavvicin\u00f2 solo molti anni pi\u00f9 tardi, quando fu nominato come primo direttore dello United States Olympic Training Center, incarico retto fra il 1977 ed il 1983.\nFra il 1967 ed il 1975 venne eletto quattro volte alla Camera dei Rappresentanti degli Stati Uniti come esponente del Partito Repubblicano per il distretto comprendente la San Joaquin Valley. Per riuscirvi, nel 1966 aveva sconfitto il democratico Harlan Hagen, che deteneva il seggio da 14 anni. Dal giugno all'agosto del 1975, Mathias lavor\u00f2 come vicedirettore del Selective Service. Mathias fu coinvolto anche nella infruttuosa campagna elettorale del 1976 per la rielezione del Presidente Gerald Ford.\nMor\u00ec di cancro a Fresno all'et\u00e0 di 75 anni, il 2 settembre 2006."}
{"id": "2920243", "revid": "767487", "url": "https://it.wikipedia.org/wiki?curid=2920243", "title": "Ra\u00fal P\u00e9rez Varela", "text": ""}
{"id": "2920244", "revid": "6923", "url": "https://it.wikipedia.org/wiki?curid=2920244", "title": "Tulig\u0142owy (Lublino)", "text": ""}
{"id": "2920251", "revid": "287204", "url": "https://it.wikipedia.org/wiki?curid=2920251", "title": "Tulig\u0142owy", "text": "Tulig\u0142owy pu\u00f2 riferirsi a diversi toponimi della Polonia:"}
{"id": "2920252", "revid": "1543377", "url": "https://it.wikipedia.org/wiki?curid=2920252", "title": "American Soccer League 1928-1929", "text": "Il Campionato dell'American Soccer League 1928-29 fu l'ottavo campionato della lega e il 29\u00ba di prima divisione statunitense di calcio.\nSquadre.\nDopo tre anni nella lega i Providence F.C. cambiano denominazione in Providence Gold Bugs. Dopo un solo anno gli Hartford Americans lasciano la lega. I Philadelphia Celtic cambiano propriet\u00e0 venendo rinominati nuovamente Philadelphia Field Club. I J&amp;P Coats Pawtucket, ultima squadra a rimanere costantemente nella lega dalla sua nascita, cambia denominazione in Pawtucket Rangers.\nCampionato.\nFormula.\nAlla fine della stagione regolare divisa in un campionato di andata ed in uno di ritorno, le prime quattro squadre classificate al termine di ogni girone sarebbero passate ai play-off.\nGirone di ritorno.\nVerdetti.\n Campione degli Stati Uniti 1928-1929"}
{"id": "2920254", "revid": "287204", "url": "https://it.wikipedia.org/wiki?curid=2920254", "title": "Raul Perez Varela", "text": ""}
{"id": "2920256", "revid": "300067", "url": "https://it.wikipedia.org/wiki?curid=2920256", "title": "Raul Perez", "text": ""}
{"id": "2920258", "revid": "22475", "url": "https://it.wikipedia.org/wiki?curid=2920258", "title": "La caduta di Neskaya", "text": "La caduta di Neskaya (\"The fall of Neskaya\") \u00e8 un romanzo fantascientifico con elementi fantasy del 2001 scritto da Marion Zimmer Bradley e Deborah J. Ross.\n\u00c8 il primo dei romanzi del Ciclo di Darkover pubblicati dopo la morte di Marion Zimmer Bradley dalla coautrice che ne ha ereditato la saga, Deborah J. Ross. Il romanzo \u00e8 stato scritto basandosi su note e capitoli incompiuti lasciati dalla Zimmer Bradley prima della sua morte. \"La caduta di Neskaya\", assieme ai romanzi \"Gli inferni di Zandru\" e \"A Flame in Hali\", forma una trilogia di romanzi interna alla saga.\nQuesto mini-ciclo, rispetto a quello della Matrice Ombra (\"La sfida degli Alton\", \"La matrice ombra\" e \"Attacco a Darkover\") segue il \"canone darkovano\".\nIl romanzo \u00e8 stato pubblicato per la prima volta in Italia nel 2007 da Longanesi.\nTrama.\nNel bel mezzo delle \"Et\u00e0 del Caos\", si svolgono i fatti che narrano della distruzione della Torre di Neskaya e dell'incontro fra uno dei suoi Custodi, \"Corin Leynier\" e la giovane principessa esiliata dal suo regno \"Taniquel Hastur-Acosta\". Mentre infuriano le guerre con le pietre matrici, la polvere mangiaossa e la pece stregata, che devastano il loro mondo, i due giovani, legati da un sentimento che va oltre l'amore stesso, dovranno percorrere una lunga strada da soli prima di potersi incontrare e vivere serenamente.\nUna strada che li porter\u00e0 nel bel mezzo di una delle pi\u00f9 sanguiose guerre di Darkover, voluta da \"Damian Deslucido\" e dal suo oscuro fratello, il \"laranzu\" della Torre di Neskaya, \"Rumail\". Una famiglia, la loro, ambiziosa quanto crudele e che mira solo a una cosa: spodestare una volta per tutte gli Hastur dal loro trono."}
{"id": "2920260", "revid": "61051", "url": "https://it.wikipedia.org/wiki?curid=2920260", "title": "Bates", "text": ""}
{"id": "2920264", "revid": "73843", "url": "https://it.wikipedia.org/wiki?curid=2920264", "title": "Battle Creek", "text": ""}
{"id": "2920269", "revid": "300067", "url": "https://it.wikipedia.org/wiki?curid=2920269", "title": "Rafael Lled\u00f3", "text": ""}
{"id": "2920271", "revid": "287204", "url": "https://it.wikipedia.org/wiki?curid=2920271", "title": "Rafael Lledo", "text": ""}
{"id": "2920273", "revid": "686936", "url": "https://it.wikipedia.org/wiki?curid=2920273", "title": "Lamarr Houston", "text": "Carriera professionistica.\nOakland Raiders.\nHouston fu scelto nel corso del secondo giro del draft 2010 dagli Oakland Raiders. Il 26 luglio firm\u00f2 un contratto quadriennale per un valore di 4,33 milioni di dollari, inclusi 1,675 milioni di bonus alla firma. Debutt\u00f2 come professionista il 12 settembre contro i Tennessee Titans ricoprendo il ruolo di defensive end. Il 19 settembre contro i St. Louis Rams fece registrare il primo sack della carriera, mentre il 10 ottobre contro i San Diego Chargers recuper\u00f2 il suo primo fumble, mentre il secondo fumble recuperato lo fece il 24 dello stesso mese contro i Denver Broncos. Il 31 ottobre forz\u00f2 il suo primo fumble contro i Seattle Seahawks. Il 12 settembre 2011 contro i Broncos recuper\u00f2 il suo 3\u00ba fumble. Il 9 ottobre contro gli Houston Texans fece il suo primo intercetto della sua carriera. Il 10 novembre contro i Chargers recuper\u00f2 il suo 4\u00ba fumble in carriera.\nNella stagione successiva il 30 settembre 2012 contro i Broncos recuper\u00f2 un fumble importante sulle 4 yard della met\u00e0 campo dei Raiders. Il 21 ottobre contro i Jacksonville Jaguars grazie ad un'ottima prestazione con 8 tackle totali, un sack e un fumble forzato nell'overtime poi recuperato dal proprio compagno Joselio Hanson, vinse il titolo di miglior difensore della AFC della settimana. Il 25 novembre contro i Cincinnati Bengals venne espulso perch\u00e9 prese parte a uno scontro a partita ferma con il giocatore dei Bengals Andrew Whitworth. Il 2 dicembre contro i Cleveland Browns fece il suo secondo sack stagionale ai danni di Brandon Weeden. Il 6 contro i Broncos realizz\u00f2 il suo terzo sack ai danni di Peyton Manning.\nNella settimana 1 del 2013 contro gli Indianapolis Colts fece il suo primo sack stagionale di 2 yard ai danni di Andrew Luck. Nella settimana 3 contro i Denver Broncos fece un sack di 2 yard ai danni di Peyton Manning e forzandolo al fumble, poi recuperato dal compagno di squadra Jason Hunter. Nella settimana 5 contro i San Diego Chargers fece un sack di 10 yard ai danni di Philip Rivers. Nella settimana 8 contro i Pittsburgh Steelers fece un sack di 9 yard ai danni di Ben Roethlisberger. Nella settimana 10 contro i New York Giants forz\u00f2 un fumble sulle 20 yard avversarie ai danni di Peyton Hillis, poi recuperato dallo stesso Lamarr. Nella settimana successiva contro gli Houston Texans fece un sack di 15 yard ai danni di Case Keenum. Nella settimana 14 contro i New York Jets venne multato di 7.875 dollari per un eccesso di violenza ai danni di Geno Smith.\nChicago Bears.\nL'11 marzo 2014, Houston firm\u00f2 coi Chicago Bears un contratto quinquennale del valore di 35 milioni di dollari, 15 milioni dei quali garantiti."}
{"id": "2920275", "revid": "300067", "url": "https://it.wikipedia.org/wiki?curid=2920275", "title": "Omar Monza", "text": ""}
{"id": "2920278", "revid": "287204", "url": "https://it.wikipedia.org/wiki?curid=2920278", "title": "Jared Veldheer", "text": "Fu scelto nel corso del terzo giro (69\u00ba assoluto) del Draft NFL 2010 dagli Oakland Raiders. Gioc\u00f2 a football universitario all'Hillsdale College.\nCarriera universitaria.\nVeldheer frequent\u00f2 l'Hillsdale College dal 2006 al 2009, dove gioc\u00f2 a football per gli Hillsdale Chargers, che competono della NCAA Division II. Alla fine della stagione 2006 fu nominato miglior \"offensive lineman\" \"freshman\" dell'anno. Nel 2007, da \"sophomore\", venne inserito nella seconda formazione ideale All-GLIAC. Al termine della stagione 2008, da \"junior\", fu inserito nella prima formazione ideale All-GLIAC. Nel 2009, come \"senior\", gioc\u00f2 tutte le tredici partite della stagione da titolare e venne nominato nella prima formazione ideale All-America della Division II dalla AFCA.\nCarriera professionistica.\nOakland Raiders.\nVeldheer fu scelto nel corso del terzo giro del Draft NFL 2010 dagli Oakland Raiders. Il 9 luglio firm\u00f2 un contratto quadriennale per un totale di 2,685 milioni di dollari, inclusi 895.000 di bonus alla firma. Debutt\u00f2 come professionista il 12 settembre del 2010 contro i Tennessee Titans nel ruolo di centro. A causa della prestazione negativa del turno precedente, nella seconda partita venne sostituito dal veterano Samson Satele. Il capo allenatore Tom Cable decise di spostarlo nel ruolo di riserva dell'offensive tackle Mario Henderson e dopo poche partite Veldheer si guadagn\u00f2 il posto da titolare contro i Denver Broncos. Chiuse la stagione disputando tutte le 16 partite. Nell'anno successivo gioc\u00f2 16 partite tutte da titolare, contribuendo a rendere i Raiders la terza squadra della lega per minor numero di sack concessi agli avversari (25).\nNella stagione 2012 le prestazioni di Veldheer furono in leggero calo, concludendo tuttavia ancora una volta con 16 partite da titolare. Il 13 agosto 2013 dopo una risonanza magnetica gli venne riscontrata una parziale lacerazione del tricipite. Il 16 dello stesso mese venne operato. Con l'inizio della stagione regolare il 7 settembre venne spostato in lista infortunati abili al rientro. Il 13 novembre riprese gli allenamenti mentre il 27 dello stesso mese venne reinserito nel roster ufficiale dei Raiders.\nArizona Cardinals.\nL'11 marzo 2014, Veldheer firm\u00f2 con gli Arizona Cardinals un contratto quinquennale del valore di 37,5 milioni di dollari, 17,5 milioni dei quali garantiti.\nDenver Broncos.\nIl 23 marzo 2018 viene ceduto ai Denver Broncos per una scelta al sesto giro del draft 2018."}
{"id": "2920279", "revid": "287204", "url": "https://it.wikipedia.org/wiki?curid=2920279", "title": "Pagliaio", "text": " Il pagliaio \u00e8 un caratteristico mucchio di paglia, impilata attorno ad un palo centrale (detto stollo) a formare un cono. Tale paglia \u00e8 destinata ad essere usata come foraggio o lettiera per il bestiame.\nStoria.\nI pagliai erano diffusissimi sino agli inizi degli anni settanta sono oggi sostituiti da sistemi meccanizzati d'imballaggio della paglia allo scopo di ridurre le spese di movimentazione ed aumentarne la praticit\u00e0 d'uso.\nNegli ambienti rurali e pastorali di tutto il continente europeo con il termine pagliaio si intendeva anche un tipo di rifugio temporaneo abitato da una famiglia o da un gruppo di lavoratori stagionali che vi soggiornavano per un determinato periodo dell'anno. Di norma era costituito da un unico ambiente, pi\u00f9 o meno esteso, in cui ci si rifugiava e si raccoglievano le masserizie. Esso aveva carattere pi\u00f9 o meno provvisorio ed era costruito per lo pi\u00f9 con paglia disposta su una intelaiatura a capanna; in casi meno frequenti e per tipologie poco estese il pagliaio aveva pareti di pietra a secco, o pi\u00f9 raramente di tronchi, con il tetto di paglia. Nelle varie tipologie era abitato dai carbonai nelle foreste durante il periodo della carbonificazione, dai pastori in altura durante il periodo estivo -quando seguivano le greggi nella transumanza estiva- oppure anche dagli agricoltori, nei periodi prossimi al raccolto di produzioni pregiate, per scoraggiare fenomeni di furto."}
{"id": "2920280", "revid": "767487", "url": "https://it.wikipedia.org/wiki?curid=2920280", "title": "Rub\u00e9n Menini", "text": ""}
{"id": "2920281", "revid": "88740", "url": "https://it.wikipedia.org/wiki?curid=2920281", "title": "Live in Orange County", "text": ""}
{"id": "2920282", "revid": "287204", "url": "https://it.wikipedia.org/wiki?curid=2920282", "title": "Ruben Menini", "text": ""}
{"id": "2920284", "revid": "300067", "url": "https://it.wikipedia.org/wiki?curid=2920284", "title": "Rub\u00e9n Pagliari", "text": ""}
{"id": "2920285", "revid": "486946", "url": "https://it.wikipedia.org/wiki?curid=2920285", "title": "Elektrotechnika Riga", "text": ""}
{"id": "2920286", "revid": "287204", "url": "https://it.wikipedia.org/wiki?curid=2920286", "title": "Ruben Pagliari", "text": ""}
{"id": "2920287", "revid": "455046", "url": "https://it.wikipedia.org/wiki?curid=2920287", "title": "Commissario europeo della Svezia", "text": "Il commissario europeo della Svezia \u00e8 un membro della Commissione europea proposto al Presidente della Commissione dal Governo della Svezia.\nLa Svezia ha diritto ad un commissario europeo dal 1\u00ba gennaio 1995, anno della sua adesione all'Unione europea."}
{"id": "2920288", "revid": "599013", "url": "https://it.wikipedia.org/wiki?curid=2920288", "title": "Juan Gazs\u00f3", "text": ""}
{"id": "2920289", "revid": "834", "url": "https://it.wikipedia.org/wiki?curid=2920289", "title": "Altered Carbon", "text": ""}
{"id": "2920290", "revid": "1005847", "url": "https://it.wikipedia.org/wiki?curid=2920290", "title": "Stanis\u0142aw Zaj\u0105c", "text": "Carriera.\n\u00c8 stato deputato al Sejm (la camera bassa del Parlamento) dal 1991 al 1993 e di nuovo dal 1997 al 2001; il 25 settembre 2005 fu rieletto deputato per il partito Diritto e Giustizia, ottenendo 25.225 voti nel Distretto di Krosno. Alle elezioni parlamentari del 2007 non fu eletto.\nIl 22 giugno 2008 vinse le elezioni suppletive per il Senato della Polonia tenutesi nella circoscrizione di Krosno, a seguito della morte del Senatore Andrzej Mazurkiewicz.\nEra tra le persone che il 10 aprile 2010 si stavano recando alla commemorazione del massacro di Katyn' a bordo del Tupolev Tu-154, che trasportava il Presidente della Polonia Lech Kaczy\u0144ski, insieme alla moglie Maria e altre persone, tra cui moltissimi importanti esponenti della vita politica, economica e militare polacca. L'aereo si \u00e8 schiantato in fase di atterraggio presso la base aerea di Smolensk, in Russia, uccidendo tutti i 96 passeggeri."}
{"id": "2920291", "revid": "599013", "url": "https://it.wikipedia.org/wiki?curid=2920291", "title": "Ignacio Poletti", "text": ""}
{"id": "2920301", "revid": "1372005", "url": "https://it.wikipedia.org/wiki?curid=2920301", "title": "Emil Ludwig", "text": "Biografia.\nNato da famiglia ebraica a Breslavia, allora territorio della Germania, oggi facente parte dello Stato polacco, da giovane studi\u00f2 legge ma abbandon\u00f2 la giurisprudenza per dedicarsi alla carriera letteraria. Giornalista, inizialmente si dedic\u00f2 alla stesura di commedie e novelle; nel 1906, vista la censura vigente nella Germania del kaiser, si trasfer\u00ec in Svizzera, salvo poi tornare in patria durante la Prima guerra mondiale: tra il 1914 e il 1918 oper\u00f2 come corrispondente del \"Berliner Tageblatt\" presso Vienna e Istanbul.\nNel 1932 acquis\u00ec la cittadinanza svizzera, ma quando lo Stato elvetico venne minacciato dalle potenze dell'Asse emigr\u00f2 negli Stati Uniti d'America (1940). Negli anni conclusivi della Seconda guerra mondiale si rec\u00f2 in Germania e lavor\u00f2 come giornalista (\u00e8 a lui che dobbiamo il recupero delle bare di Goethe e Friedrich Schiller, che erano scomparse da Weimar tra il 1943 e il 1944). Riapprodato in Svizzera dopo la guerra, mor\u00ec sessantasettenne a Moscia, frazione del borgo di Ascona.\nOpere.\nNel corso degli anni venti Ludwig ottenne fama internazionale per le sue biografie che divennero popolarissime grazie al suo stile, che univa la scrupolosa descrizione di fatti storici a eventi di finzione con una particolare importanza data all'analisi psicologica dei personaggi. Dopo la sua biografia di Goethe pubblicata nel 1920, ha narrato le gesta anche di Otto von Bismarck (1922-1924) e di Ges\u00f9 (1928). Le sue opere divennero immediatamente popolari anche al di fuori della Germania e furono ampiamente tradotte: da ci\u00f2 Ludwig trasse una discreta fortuna economica, forte soprattutto nel suo periodo statunitense. I suoi scritti vennero considerati particolarmente pericolosi da Goebbels, che parl\u00f2 di lui nel suo diario.\nEmil Ludwig intervist\u00f2 Benito Mussolini nel 1932 e raccolse le impressioni del duce nel libro \"Colloqui con Mussolini\". In precedenza aveva gi\u00e0 avuto un faccia a faccia anche con Josif Stalin a Mosca il 13 dicembre 1931: un estratto da questa intervista \u00e8 incluso nel libro di Stalin su Lenin, e inoltre Ludwig descrive questa intervista nella sua biografia sull'uomo d'acciaio.\nL'intervista-fiume che Ludwig fece a Tom\u00e1\u0161 Masaryk, fondatore e per lungo tempo presidente della Cecoslovacchia, venne pubblicata nel 1936 in un libro dall'emblematico titolo di \"Difensore della democrazia\": Masaryk \u00e8 uno dei pochissimi personaggi politici, se non l'unico, su cui Ludwig espresse un giudizio soggettivo. Sempre nel 1936 viene pubblicata con il titolo di \"Crociere d'Oriente\" la traduzione italiana di \"Die Fahrten der Goeben und der Breslau, der Emden und die Ayesha\", dove si narrano le vicende belliche di alcuni incrociatori della Real Marina Tedesca nel 1914.\nNel 1943, il suo nome appare come soggettista ne \"Il pazzo di Hitler\" (\"Hitler's Madman\"), un film antinazista girato da Douglas Sirk negli USA.\nLe seguenti edizioni francesi dei libri di Emil Ludwig sono state pubblicate nel periodo 1926-1940:\nLe biografie di Goethe, Napoleone, Bismarck e Guglielmo Hohenzollern sono disponibili in inglese presso la casa editrice GP Putnam's Sons (New York e Londra).\nEmil Ludwig rimane molto celebre per una biografia di Napoleone pubblicata in inglese nel 1926, poco dopo la sua pubblicazione originaria in lingua tedesca: tale opera \u00e8 ancor oggi leggibile e godibile, nonostante i passi in avanti compiuti nel frattempo dalla storiografia napoleonica, soprattutto perch\u00e9 Ludwig rievoca un'epoca scomparsa con una prosa semplice e scorrevole; il libro risulta cos\u00ec di immediata comprensione, quasi che i fatti descritti siano contemporanei al lettore. L'opera venne pubblicata da Boni &amp; Liveright, una casa editrice di New York celebre per le sue pubblicazioni di interesse intellettuale e accademico.\nIl \"Napoleone\" di Emil Ludwig (italianizzato sul volume Emilio Ludwig) fu tradotto in italiano da Lavinia Mazzucchetti e pubblicato per Mondadori nel 1929 (571 pagine)."}
{"id": "2920302", "revid": "599013", "url": "https://it.wikipedia.org/wiki?curid=2920302", "title": "Paul Ifill", "text": "Carriera.\nClub.\nDopo aver giocato nelle giovanili del Watford e del Saltdean United, dal 1998 al 2005 gioca al Millwall. Nel 2005 si trasferisce allo Sheffield United. Dopo due stagioni, nel 2007 viene acquistato dal Crystal Palace. Nel 2009 si trasferisce al Wellington Phoenix, in cui milita fino al 2015. Nel 2015, dopo una breve esperienza al Wairarapa United, si trasferisce all'Hawke's Bay United. Nel 2016 si trasferisce al Tasman United.\nNazionale.\nDal 2004 al 2008 ha collezionato 10 partite e 6 gol con la Nazionale barbadiana."}
{"id": "2920304", "revid": "1005847", "url": "https://it.wikipedia.org/wiki?curid=2920304", "title": "Presidenti della Camera dei deputati italiana", "text": ""}
{"id": "2920307", "revid": "1305772", "url": "https://it.wikipedia.org/wiki?curid=2920307", "title": "Beautiful Girls", "text": ""}
{"id": "2920308", "revid": "599013", "url": "https://it.wikipedia.org/wiki?curid=2920308", "title": "Bryan Sallier", "text": ""}
{"id": "2920310", "revid": "287204", "url": "https://it.wikipedia.org/wiki?curid=2920310", "title": "Beautiful Girls (singolo)", "text": ""}
{"id": "2920314", "revid": "287204", "url": "https://it.wikipedia.org/wiki?curid=2920314", "title": "Volejbol'nyj Klub Radiotechnik", "text": "Il Volejbol'nyj Klub Radiotechnik \u00e8 un club pallavolistico sovietico e, dopo il 1991, lettone di Riga.\nDurante gli anni settanta sal\u00ec alla ribalta europea grazie alla vittoria di 3 coppe continentali, con il nome di Elektrotechnika Riga.\nStoria.\nIl debutto della formazione nel campionato sovietico risale al 1947, ma il primo risultato di rilievo \u00e8 il secondo posto del 1960. Da quel momento in poi la squadra fu una delle pi\u00f9 forti del panorama pallavolistico dell'Unione Sovietica.\nDal 1973 al 1983 non scese mai sotto il 5\u00ba posto, e durante quel decennio seppe affermarsi in Europa grazie alla vittoria di 3 Coppe delle Coppe, due delle quali consecutive. Nel 1984 ottenne il massimo traguardo della sua storia: vinse il campionato, riuscendo nell'impresa di interrompere la striscia di 14 vittorie consecutive del CSKA Mosca.\nCon il titolo di \"Campione dell'Unione Sovietica\" partecip\u00f2 nel 1985 alla Coppa dei Campioni, dove venne eliminata ai quarti di finale dai futuri campioni della Pallavolo Parma. Dopo essersi piazzata terza nelle edizioni del 1990 e del 1991 del campionato sovietico, nel 1992 domin\u00f2 il neonato campionato lettone, creatosi a causa del crollo dell'Unione Sovietica.\nL'ultimo risulstato di rilievo \u00e8 la conquista della finale della Coppa CEV del 1991 (allora il terzo trofeo continentale). Anche questa volta a sconfiggerla fu una squadra italiana, la Sisley Treviso\nSulla squadra di Riga aleggiano diverse leggende. Una di queste racconta che, nonostante la natura cosmopolita della squadra, i componenti parlassero esclusivamente lettone, affinch\u00e9 gli avversari non comprendessero le loro parole."}
{"id": "2920318", "revid": "110157", "url": "https://it.wikipedia.org/wiki?curid=2920318", "title": "Launch Entry Suit", "text": "La Launch Entry Suit, o LES, \u00e8 stata una tuta parzialmente pressurizzata indossata dagli equipaggi dello Space Shuttle durante le fasi di lancio e rientro dei voli delle missioni da STS-26 (1988) a STS-65 (1994). \u00c8 stata poi sostituita all'inizio del 1995 dalla ACES. Questa tuta \u00e8 stata prodotta dalla David Clark Company presso Worcester (Massachusetts).\nCaratteristiche.\nLa Launch Entry Suit \u00e8 anche conosciuta come Modello David Clark S1032, ed \u00e8 una diretta discendente della tuta pressurizzata per alte altitudini, modello S1031, sviluppata per la U.S. Air Force.\nOgni tuta pesava in totale 43\u00a0kg ed \u00e8 dimensionata individualmente. Essa mantiene una pressione interna di 2,8-psi ed \u00e8 utile sopra i 30 km."}
{"id": "2920321", "revid": "7077", "url": "https://it.wikipedia.org/wiki?curid=2920321", "title": "Wilhelm Kissel", "text": "Biografia.\nFiglio di una famiglia di addetti alle ferrovie, dopo aver conseguito la maturit\u00e0, Kissel segue un periodo di apprendistato alla Benz &amp; Cie., dove a partire dal 1\u00ba luglio del 1904 viene definitivamente assunto come corrispondente presso la Casa di Mannheim. Distinguendosi per il suo zelo, nel 1908 viene promosso direttore delle vendite, nel 1917 diventa procuratore e nel 1922 verr\u00e0 nominato direttore della Benz &amp; Cie.\nWilhelm Kissel \u00e8 stato, assieme ad Hans Nibel, uno dei pi\u00f9 convinti sostenitori della fusione tra la Benz stessa e la Daimler Motoren Gesellschaft, entrambe in difficolt\u00e0 economiche dopo la fine della Prima guerra mondiale. Inoltre, come se non bastasse, la Benz doveva far fronte ad una ardita operazione di speculazione borsistica avviata da Jakob Schapiro, il quale intendeva appropriarsi personalmente della Benz &amp; Cie.\nNel 1924 divenne presidente della Benz &amp; Cie, e tra le priorit\u00e0 che si impose vi fu proprio quella di annullare ogni tentativo di Schapiro. Il modo migliore era appunto quello di fondere la DMG con la Benz. Avviando le trattative tra le due aziende, nel 1925 Kissel entra a far parte anche del consiglio di amministrazione della DMG.\nQuando il 1\u00ba luglio del 1926 nacque la Daimler-Benz, Schapiro tent\u00f2 anche di impadronirsi delle quote della ex-DMG, ma Kissel, in collaborazione con alcuni suoi uomini fidati e con l'aiuto della Deutsche Bank, riusc\u00ec a bloccare ogni tentativo di Schapiro, il quale vide crollare il valore delle sue fette azionarie e nel 1929 venne costretto a dimettersi dal consiglio di amministrazione della Daimler-Benz.\nIn realt\u00e0, i primi tempi di Kissel alla Daimler-Benz non furono facili, perch\u00e9 i vertici di quella che era la DMG non vedevano di buon grado gli ex membri della Benz. Kissel stesso venne accompagnato alla DMG a bordo di una Benz economica e sistemato a lavorare in un piccolo ufficio. Ma dopo qualche anno, i fatti diedero ragione a Kissel, che si dimostr\u00f2 una persona assai valente, tanto che divenne il presidente del consiglio di amministrazione della Daimler-Benz.\nNel 1933, Kissel ottiene la laurea ad honorem.\nA met\u00e0 degli anni '30, Kissel entra nel Partito Nazista e collabora alla preparazione dei primi prototipi sperimentali di quello che pi\u00f9 tardi diverr\u00e0 noto come K\u00e4fer.\nAlla fine del decennio scoppia la seconda guerra mondiale: Wilhelm Kissel deve salutare il suo unico figlio che parte per il fronte. Ma quando nel 1941, il figlio di Kissel cadr\u00e0 sul campo, Kissel ne avr\u00e0 un tale trauma psicofisico da vedere le proprie condizioni di salute crollare improvvisamente. Morir\u00e0 di infarto il 18 luglio 1942"}
{"id": "2920325", "revid": "599013", "url": "https://it.wikipedia.org/wiki?curid=2920325", "title": "Macchina in corrente continua", "text": "La macchina in corrente continua (brevemente macchina CC o macchina DC, dall'inglese \"Direct Current\") \u00e8 stata la prima macchina elettrica realizzata, ed \u00e8 tuttora utilizzata ampiamente per piccole e grandi potenze, da generatore o da motore. Sono a corrente continua (o comunque alimentabili in corrente continua) numerosi motori di piccola potenza per usi domestici, come anche motori per trazione ferroviaria e marina della potenza di molte centinaia di kW.\nCaratteristiche.\nTutte le macchine CC (a magneti permanenti e no) hanno un comportamento reversibile: possono comportarsi sia da motori che da generatori (dinamo) in relazione al rapporto esistente tra direzione di rotazione, direzione del campo magnetico induttore e direzione del campo magnetico indotto.\nIl rendimento massimo di tali macchine si ottiene con un carico compreso tra i \u00be e il carico massimo.\nStoria.\nLa prima macchina elettromagnetica rotante conosciuta, \u00e8 stata inventata da Michael Faraday nel 1821: consisteva in un filo conduttore tenuto fermo verticalmente alla sua estremit\u00e0 superiore in modo che l'estremit\u00e0 inferiore fosse immersa in un piatto contenente mercurio. Un magnete permanente circolare era sistemato al centro del piatto. Quando una corrente elettrica veniva fatta scorrere nel filo, questo ruotava attorno al magnete mostrando che la corrente generava un campo magnetico attorno al filo. Questo \u00e8 un esperimento didattico utilizzabile in una lezione di fisica, anche se al posto del mercurio (tossico) conviene usare un altro liquido conduttore come acqua molto salata; in quest'ultimo caso bisogner\u00e0 porre il magnete su di un galleggiante.\nModello dinamico.\nCircuito magnetico.\nPer il circuito magnetico statore-rotore per flusso magnetico abbastanza basso per cui non si manifesta saturazione del ferromagnetico vale la legge di Hopkinson:\ndove Ns \u00e8 il numero di avvolgimenti statorici e RH \u00e8 la riluttanza di un traferro tra statore e rotore:\ncon \"l\" ed \"r\" \u00e8 indicato lo spessore ed il raggio del rotore, \"\u03b1\" l'angolo dell'espansione polare, \"\u03b4\" e \"\u03bc\" sono lo spessore e la permeabilit\u00e0 magnetica del traferro: pi\u00f9 aumenta la dimensione della macchina e pi\u00f9 il rapporto tra raggio e spessore cala, insieme con la riluttanza.\nMaglia elettrica principale del prim'ordine.\nUna differenza tra la tensione elettrica di linea e quella della nostra macchina (sia da generatore che da motore) provoca lo scorrimento di una corrente elettrica nella maglia elettrica principale (rotore-spazzole) in base alla legge di Kirchoff delle tensioni: \nformula_3\nquesta passa in parallelo attraverso le due semicorone cilindriche uguali che costituiscono il rotore, perci\u00f2 la resistenza e l'autoinduttanza di rotore sono in realt\u00e0 un quarto di quelle in serie che si avrebbero se la corrente nel rotore girasse in circolo:\nformula_4\nformula_5\nin realt\u00e0 andrebbero considerate anche le resistenze, induttanza delle spazzole e la capacit\u00e0 elettrica dei contatti striscianti, che per\u00f2 trascureremo.\nForza elettromotrice rotorica.\nSi pu\u00f2 dimostrare che la forza elettromotrice del rotore \u00e8 proporzionale al flusso statorico, infatti cominciando a numerare gli avvolgimenti da una delle due spazzole, se queste vengono disposte alla massima distanza dai canali di flusso, per la legge di Faraday:\ndove \"p\" \u00e8 il numero di coppie polari dello statore, ed \"a\" \u00e8 il numero di avvolgimenti per cava, \"Nr\" \u00e8 il numero di avvolgimenti rotorici, \"\u03c9R\" \u00e8 la velocit\u00e0 angolare del rotore.\nCoppia rotorica.\nSi pu\u00f2 dimostrare che il momento meccanico del rotore \u00e8 anch'esso proporzionale al flusso statorico imponendo un bilancio energetico al rotore che trascuri l'attrito radente delle spazzole e la saturazione magnetica:\nEquazioni dinamiche.\nPerci\u00f2 le equazioni dinamiche del prim'ordine a coefficienti costanti che regolano la macchina sono, trascurando il flusso rotorico, e impostandole per un motore:\nV \u00e8 la tensione di linea (alle spazzole), M \u00e8 la coppia del carico, \u0394M \u00e8 la coppia netta, I il momento di inerzia del rotore (e di quello che gli \u00e8 attaccato).\nModello black box.\nEffettuando la trasformata di Laplace nella variabile x, tralasciando le due equazioni alle differenze pi\u00f9 semplici\nche \u00e8 poi semplificabile come:\nIl sistema \u00e8 visualizzabile un modello black box, ed invertibile per il funzionamento da generatore.\nConnessione e controllo.\nConnessione statorica.\nIl circuito elettrico statorico pu\u00f2 essere indipendente, alimentato a batteria o a magneti permanenti, oppure pu\u00f2 essere connesso in parallelo o in serie al circuito.\nBont\u00e0.\nEric Laithwaite nel 1965 ha formulato un fattore compreso tra 0 e 1 in grado di esprimere la bont\u00e0 di una macchina elettrica a elettromagneti. Egli la impieg\u00f2 nello sviluppo della levitazione magnetica.\ndove:\nDa questa si evince che i motori diventano migliori aumentando in dimensione:\nMacchina a magneti permanenti.\nSono i motori elettrici pi\u00f9 classici e semplici da costruire, ma possono essere alimentati solo da correnti continue o pilotati da impianti elettronici.\nMacchina a spazzole.\nLa classica macchina in corrente continua ha una parte che gira detta rotore o armatura, e una parte che genera un campo magnetico fisso (nell'esempio i due magneti colorati) detta statore.\nUn interruttore rotante detto commutatore o collettore a spazzole inverte due volte ad ogni giro la direzione della corrente elettrica che percorre i due avvolgimenti generando un campo magnetico che entra ed esce dalle parti arrotondate dell'armatura. Nascono forze di attrazione e repulsione con i magneti permanenti fissi (indicati con N ed S nelle figure).\nLa velocit\u00e0 di rotazione dipende da:\nLa coppia generata \u00e8 proporzionale alla corrente ed il controllo pi\u00f9 semplice agisce sulla tensione d'alimentazione, mentre nei sistemi pi\u00f9 complessi si usa per la tensione un controllo in retroazione.\nLa coppia \u00e8 inversamente proporzionale alla frequenza meccanica; ci\u00f2 \u00e8 molto utile per la trazione in quanto il massimo spunto si ha con veicolo fermo, inoltre il sistema tende da solo alla autoregolazione sulla velocit\u00e0.\nInoltre da questo si pu\u00f2 intuire la sua capacit\u00e0 di agire anche da freno, talvolta usato anche per il recupero dell'energia nei mezzi ibridi; nel caso pi\u00f9 semplice collegando alle spazzole un resistore, l'energia meccanica trasmessa all'albero si dissipa in calore su questo resistore. \nRiassumendo si pu\u00f2 affermare che il motore CC ha tutte le funzioni necessarie per un mezzo mobile: oltre alla funzione di motore pu\u00f2 recuperare l'energia funzionando da dinamo quando serve l'azione frenante o agire semplicemente da freno.\nIl suo limite principale \u00e8 nella necessit\u00e0 del commutatore a spazzole: \nLa presenza di avvolgimenti elettrici sul rotore ha anche due aspetti negativi:\nMacchina senza spazzole.\nI problemi illustrati si potrebbero evitare scambiando il rotore con lo statore (cio\u00e8 se gli avvolgimenti venissero messi sulla parte fissa e i magneti fossero montati sul rotore). Scomparirebbe il collettore a spazzole, e gli avvolgimenti elettrici potrebbero smaltire pi\u00f9 facilmente il calore generato.\n\u00c8 quello che si fa nei motori \"brushless\" (in inglese letteralmente: senza spazzole). Essi permettono inoltre di ridurre ulteriormente le dimensioni del rotore (e quindi le sue inerzie) usando materiali magnetici pi\u00f9 efficienti come le leghe di samario-cobalto o meglio, Neodimio/Ferro/Boro. In questi motori il circuito di alimentazione deve essere pi\u00f9 sofisticato, dato che le funzioni del collettore meccanico sono svolte tramite un controllo elettronico di potenza.\nMacchina CC ad eccitazione indipendente.\nNei motori CC lo statore pu\u00f2 essere realizzato non con magneti permanenti ma, similmente al rotore, con avvolgimenti su materiale ad alta permeabilit\u00e0 in cui viene fatta passare una corrente: questo circuito \u00e8 detto di eccitazione. In questo modo si rende tale motore funzionante anche con le correnti alternate, infatti un motore in corrente continua tradizionale non pu\u00f2 lavorare con correnti alternate in quanto il campo rotorico s'inverte di continuo, questo fa s\u00ec che le forze tra rotore e statore non lavorino in modo congiunto, mentre nel motore universale l'inversione avviene su entrambi, permettendo un funzionamento analogo con entrambe le alimentazioni.\nMotore passo-passo.\nI motori passo passo, a differenza di tutti gli altri, hanno come scopo quello di mantenere fermo l'albero in una posizione di equilibrio: se alimentati si limitano infatti a bloccarsi in una ben precisa posizione angolare. Solo indirettamente \u00e8 possibile ottenerne la rotazione: occorre inviare al motore una serie di impulsi di corrente, secondo un'opportuna sequenza, in modo tale da far spostare, per scatti successivi, la posizione di equilibrio.\nLe posizioni di equilibrio dell'albero sono determinate meccanicamente con estrema precisione. Di conseguenza, per far ruotare l'albero nella posizione e alla velocit\u00e0 voluta, \u00e8 necessario contare il numero di impulsi inviati ed impostarne la frequenza.\nIl motore, che appare come una coppia di ruote dentate affiancate e solidali all'albero, permanentemente magnetizzate, una come NORD e l'altra come SUD. Tra le due ruote \u00e8 presente uno sfasamento esattamente pari ad 1/2 del passo dei denti: il dente di una delle due sezioni corrisponde quindi alla valle dell'altra. Nel rotore non sono presenti fili elettrici e quindi manca completamente ogni connessione elettrica tra la parte in movimento e quella fissa.\nLo statore presenta piccoli denti che si affacciano esattamente a quelli del rotore. O meglio, sono esattamente affacciati al rotore solo un gruppo di denti ogni quattro; gli altri sono sfalsati di 1/4, 1/2 e 3/4 del passo dei denti. Avvolti intorno ai poli magnetici dello statore, dei fili generano il campo magnetico quando vengono percorsi da corrente. In ogni momento, per far compiere un passo al motore, si applica corrente alla parte di statore esattamente di fronte ai denti del rotore: la forza repulsiva tra poli magnetici opposti far\u00e0 spostare il rotore."}
{"id": "2920332", "revid": "647919", "url": "https://it.wikipedia.org/wiki?curid=2920332", "title": "Gurami blu", "text": ""}
{"id": "2920334", "revid": "1543377", "url": "https://it.wikipedia.org/wiki?curid=2920334", "title": "Advanced Crew Escape Suit", "text": "La Advanced Crew Escape Suit modello S1035, chiamata anche ACES, \u00e8 una tuta pressurizzata completa, utilizzata per gli equipaggi delle missioni Space Shuttle nelle fasi di lancio e rientro del volo. La tuta \u00e8 una diretta discendente delle tute per alte altitudini sviluppate dalla U.S. Air Force per vestire gli equipaggi del SR-71 Blackbird, per i piloti degli U-2 e dell'X-15, e per gli astronauti delle missioni del programma Gemini. \u00c8 molto simile anche alla Launch Entry Suit utilizzata dagli astronauti a partire dalla missione STS-26 (il primo volo dopo il Disastro del Challenger).\nLa tuta \u00e8 stata utilizzata dalla NASA a partire dalla missione STS-64 (1995) ed \u00e8 attualmente in uso.\n\u00c8 prodotta dalla David Clark Company presso Worcester (Massachusetts)."}
{"id": "2920335", "revid": "647919", "url": "https://it.wikipedia.org/wiki?curid=2920335", "title": "Gurami di Sumatra", "text": ""}
{"id": "2920337", "revid": "647919", "url": "https://it.wikipedia.org/wiki?curid=2920337", "title": "Trichogaster trichopterus sumatranus", "text": ""}
{"id": "2920343", "revid": "1514393", "url": "https://it.wikipedia.org/wiki?curid=2920343", "title": "Gurami chiaro di luna", "text": ""}
{"id": "2920344", "revid": "1514393", "url": "https://it.wikipedia.org/wiki?curid=2920344", "title": "Osphromenus microlepis", "text": ""}
{"id": "2920348", "revid": "455046", "url": "https://it.wikipedia.org/wiki?curid=2920348", "title": "Commissario europeo del Portogallo", "text": "Il commissario europeo del Portogallo \u00e8 un membro della Commissione europea proposto al Presidente della Commissione dal Governo del Portogallo.\nIl Portogallo ha diritto ad un commissario europeo dal 1\u00ba gennaio 1986, anno della sua adesione alla Comunit\u00e0 Economica Europea."}
{"id": "2920349", "revid": "767487", "url": "https://it.wikipedia.org/wiki?curid=2920349", "title": "Leucocyte", "text": "Leucocyte \u00e8 un album che \u00e8 stato pubblicato nel 2008, fu registrato in due giorni nel gennaio 2007, a Sydney (in Australia), ed \u00e8 stato pubblicato postumo la morte di Esbj\u00f6rn Svensson. \u00c8 stato premiato, nel 2009, con il Grammy svedese come il miglior album jazz dell'anno."}
{"id": "2920351", "revid": "838137", "url": "https://it.wikipedia.org/wiki?curid=2920351", "title": "Horn\u00ed He\u0159manice", "text": "Horn\u00ed He\u0159manice pu\u00f2 riferirsi a diversi toponimi della Repubblica Ceca:"}
{"id": "2920352", "revid": "287204", "url": "https://it.wikipedia.org/wiki?curid=2920352", "title": "Horni Hermanice", "text": ""}
{"id": "2920361", "revid": "2024225", "url": "https://it.wikipedia.org/wiki?curid=2920361", "title": "Altice Arena", "text": "LAltice Arena \u00e8 un'arena coperta di Lisbona.\nCostruita per l'Expo 1998, \u00e8 stata progettata dall'architetto Regino Cruz in collaborazione con l'Ufficio di SOM architettura (Skidmore, Owings &amp; Merrill), e da allora ospita varie attivit\u00e0 come convegni, spettacoli ed eventi sportivi. \nOriginariamente chiamata \"Pavilh\u00e3o da Utopia\", fino al 2013 la struttura era nota come \"Pavilh\u00e3o Atl\u00e2ntico\". Nello stesso anno Portugal Telecom ne ha rilevato i diritti di denominazione, rinominandola \"MEO Arena\" (sfruttando il suo marchio di telefonia mobile). Con l'acquisizione di Portugal Telecom da parte di Altice, dal 2017 \u00e8 nota come \"Altice Arena\"."}
{"id": "2920364", "revid": "729019", "url": "https://it.wikipedia.org/wiki?curid=2920364", "title": "Haim Bar-Lev", "text": "Biografia.\nNato a Vienna nel 1924 col nome di Haim Brotzlewsky, Bar-Lev emigr\u00f2 in Palestina (aliyah) nel 1939 nel periodo del mandato britannico della Palestina.\nDal 1942 al 1948 Bar-Lev prest\u00f2 servizio in varie unit\u00e0 militari ebraiche, come il Palmach. Fu sia pilota che paracadutista, il che gli sarebbe poi servito nello sviluppo di entrambe queste forze militari nelle giovani forze di difesa israeliane.\nNel 1946 fece saltare in aria il ponte di Allenby presso Gerico per evitare l'entrata di miliziani arabi della Giordania in citt\u00e0 ebraiche ad ovest del fiume Giordano.\nNella guerra arabo-israeliana del 1948 comand\u00f2 l'8\u00ba battaglione meccanizzato nella 12\u00aa Brigata \"Negev\", impegnata nella parte meridionale del paese e nel Sinai.\nDurante la crisi di Suez del 1956 comand\u00f2 la 27\u00aa brigata corazzata, che prese la Striscia di Gaza prima di girare a sud-ovest e raggiungere il Canale di Suez.\nA partire dal 1964 divenne Direttore delle Operazioni all'interno delle Forze di difesa israeliane (IDF).\nNella guerra dei sei giorni del giugno 1967 prest\u00f2 servizio come Vice Capo di Stato Maggiore della IDF.\nAlla fine del 1968 accolse la proposta del generale Avraham Adan di costruire un alto muro di sabbia lungo la sponda orientale del Canale di Suez, per evitare che l'esercito egiziano osservasse le difese israeliane lungo il Canale. Dietro la muraglia di sabbia fu costruita una linea di fortificazioni fisse, nota come la Linea Bar-Lev.\nTra 1968 e il 1971 Bar-Lev serv\u00ec come capo di stato maggiore dell'IDF, raggiungendo il grado pi\u00f9 alto come ufficiale militare.\nDurante la guerra del Kippur dell'ottobre 1973, anche se si era ritirato dall'IDF ed era l'allora ministro del Commercio e dell'Industria, fu richiamato in servizio attivo dal primo ministro Golda Meir e inviato sul fronte del Sinai per affiancare, come rappresentante con pieni poteri del capo di stato maggiore David Elazar, il generale Shmuel Gonen \"Gorodish\", comandante in capo del Comando meridionale israeliano.\nBar-Lev svolse un ruolo fondamentale nella guerra. Prima della sua nomina il fronte meridionale era in disordine al punto che il collasso totale era vicino e Gonen si stava rivelando incapace di controllare efficacemente la situazione. In pratica Bar-Lev divenne il reale comandante e lavor\u00f2, collaborando efficacemente con Gonen, per stabilizzare il fronte. Le sue capacit\u00e0 politiche e negoziali si dimostrarono importanti anche nel controllare i suoi generali di campo che erano in competizione tra loro, dato che ognuno aveva le proprie idee, a volte tra loro in contrasto, su come la guerra nel Sud dovesse essere portata avanti. L'effetto che l'arrivo di Bar-Lev ebbe sul quartier generale del caotico comando meridionale \u00e8 stato descritto dal vice di Gonen, Uri Ben-Ari, nella testimonianza al reparto storico dell'esercito israeliano:\nBar-Lev rimase Ministro del Commercio e dell'Industria, finch\u00e9 il governo di cui faceva parte fu sconfitto e sostituito dal Likud, sotto la guida di Menachem Begin, a seguito delle elezioni del 1977, in cui Bar-Lev fu eletto alla Knesset per la prima volta.\nTra il 1977 e il 1984 fu Segretario Generale del Partito Laburista Israeliano.\nQuando il suo partito entr\u00f2 a far parte dei governi di unit\u00e0 nazionale che furono in carica tra il 1984 e il 1990, Bar-Lev fu ministro della sicurezza interna e membro del \"gabinetto interno\".\nSi ritir\u00f2 dalla Knesset al momento delle elezioni del 1992 e fu nominato ambasciatore in Russia, rimanendovi fino al 1994.\nMor\u00ec a Tel Aviv il 7 maggio 1994.\nSuo figlio Omer Bar-Lev \u00e8 membro del partito laburista."}
{"id": "2920365", "revid": "11959", "url": "https://it.wikipedia.org/wiki?curid=2920365", "title": "Haim Bar Lev", "text": ""}
{"id": "2920366", "revid": "1793900", "url": "https://it.wikipedia.org/wiki?curid=2920366", "title": "Little Colorado", "text": "Il Little Colorado \u00e8 un fiume dell'Arizona di 507\u00a0km ed uno dei principali affluenti del Colorado. Nasce nella zona centro-orientale dell'Arizona e scorre in direzione nord-ovest attraversando il Deserto Dipinto. Nella sua parte finale si dirige verso nord entrando nel territorio della Riserva Navajo e percorrendo il margine meridionale del Colorado Plateau su cui incide una serie di profonde gole prima di confluire nel fiume Colorado nella parte est del Grand Canyon."}
{"id": "2920367", "revid": "991694", "url": "https://it.wikipedia.org/wiki?curid=2920367", "title": "Colorado River", "text": ""}
{"id": "2920374", "revid": "767487", "url": "https://it.wikipedia.org/wiki?curid=2920374", "title": "St. Tiernach's Park", "text": "St. Tiernach's Park \u00e8 uno stadio di propriet\u00e0 della Gaelic Athletic Association situato a Clones, nella contea di Monaghan, in Irlanda ed ospita le partite casalinghe della squadra di calcio gaelico della contea. Ha ospitato le finali della provincia irlandese di Ulster dal 1970 al 2004, diventando il \"successore\" di Casement Park. La finale \u00e8 stata disputata tra 2004 e 2006 a Croke Park, per via della sua maggiore capienza. Nel 2007 la finale torn\u00f2 a Clones e vide il successo di Tyrone su Monaghan per 1-15 a 1-13. \u00c8 l'impianto pi\u00f9 all'avanguardia dell'intero Ulster e conta 36000 posti a sedere e ci sono indiscrezioni riguarda un probabile finanziamento di 30 milioni di Euro da parte della citt\u00e0 di Clones per migliorare ulteriormente lo stadio.\nTribune.\nUna delle tribune \u00e8 chiamata : \" Tribuna Gerry Arthurs\" e prende il suo nome da Gerry Arthurs ( 1904- 1991) il tesoriere del Concilio dell'Ulster per 32 anni e che fu nominato da un giornale irlandese, il Sunday Tribune, come una tra le prime 125 persone pi\u00f9 influenti nella storia della Gaelic Athletic Association. Le altre due tribune sono la Pat McGrane (posti a sedere) e la The Hill."}
{"id": "2920385", "revid": "339392", "url": "https://it.wikipedia.org/wiki?curid=2920385", "title": "Giudizi di legittimit\u00e0", "text": ""}
{"id": "2920389", "revid": "1494169", "url": "https://it.wikipedia.org/wiki?curid=2920389", "title": "Ossoli\u0144ski", "text": ""}
{"id": "2920401", "revid": "336009", "url": "https://it.wikipedia.org/wiki?curid=2920401", "title": "Comandi vocali", "text": ""}
{"id": "2920414", "revid": "1573940", "url": "https://it.wikipedia.org/wiki?curid=2920414", "title": "Corydoras sarareensis", "text": "Corydoras sarareensis \u00e8 un pesce osseo d'acqua dolce, appartenente alla famiglia Callichthyidae.\nDistribuzione e habitat.\n\u00c8 endemica del bacino del Guapor\u00e9, in Brasile. Il \"locus typicus\" \u00e8 il Sarar\u00e9, uno degli affluenti.\nDescrizione.\nMisura 4,4\u00a0cm di lunghezza massima.\nAcquariofilia.\nNon \u00e8 una specie comune negli acquari."}
{"id": "2920418", "revid": "324090", "url": "https://it.wikipedia.org/wiki?curid=2920418", "title": "Pearse Stadium", "text": "Pearse stadium \u00e8 il principale stadio della Gaelic Athletic Association della contea di Galway, in Irlanda. \nStoria.\nLo stadio venne aperto il 16 giugno 1957 e 16000 persone accorsero a vedere la rappresentativa della contea battere Tipperary, per quanto riguarda l'Hurling e Kerry, per quanto riguarda il calcio gaelico e il vescovo Michael Browne benedire la struttura. L'area su cui lo stadio venne costruito per 34000 \u00a3 prende il nome di \" The Boggers\". L'area di 69000\u00a0m\u00b2 venne offerta alla GAA dal segretario della citt\u00e0, Sean Gillan. La maggior parte della terra era davvero umida e acquitrinosa. In quel periodo, visto che era in corso l'abbassamento artificiale del letto del fiume Corrib, il materiale estratto venne impiegato per realizzare parte del terreno di gioco. Lo stadio ha ospitato grandi eventi sia sportivi che musicali, tuttavia cade in disuso negli anni novanta, per essere migliorato nel 2002 e riaperto al pubblico nel 2003. Grazie all'ampliamento avvenuto in tali anni, che ha portato la capienza a 34000 posti, lo stadio \u00e8 diventato la sede delle finali del campionato di calcio gaelico della provincia del Connacht.\nNegli ultimi anni l'impianto si \u00e8 contraddistinto per avere ospitato concerti di famose star internazionali del calibro di Andrea Bocelli, Bryan Adams e Bob Dylan. Nel 2006 lo stadio ha ospitato le International series tra Irlanda e Australia divenendo il primo impianto ad ospitare tale evento, dopo Croke Park."}
{"id": "2920424", "revid": "599013", "url": "https://it.wikipedia.org/wiki?curid=2920424", "title": "Ruslan Pimenov", "text": "\u00c8 il padre di Kristina Pimenova."}
{"id": "2920425", "revid": "31624628", "url": "https://it.wikipedia.org/wiki?curid=2920425", "title": "Antisuyo", "text": ""}
{"id": "2920432", "revid": "838137", "url": "https://it.wikipedia.org/wiki?curid=2920432", "title": "Horn\u00ed Lhota", "text": "Horn\u00ed Lhota pu\u00f2 riferirsi a diversi toponimi della Repubblica Ceca:"}
{"id": "2920433", "revid": "287204", "url": "https://it.wikipedia.org/wiki?curid=2920433", "title": "Horni Lhota", "text": ""}
{"id": "2920434", "revid": "599013", "url": "https://it.wikipedia.org/wiki?curid=2920434", "title": "Horn\u00ed Po\u0159\u00ed\u010d\u00ed", "text": "Horn\u00ed Po\u0159\u00ed\u010d\u00ed pu\u00f2 riferirsi a diversi toponimi della Repubblica Ceca:"}
{"id": "2920435", "revid": "6923", "url": "https://it.wikipedia.org/wiki?curid=2920435", "title": "Fernando Af\u00e1n de Ribera, duca di Alcal\u00e1", "text": "Biografia.\nFernando Enriquez d'Affan de la Riviera era figlio di Fernando Enr\u00edquez de Ribera y Cort\u00e9s, IV marchese di Tarifa e di sua moglie, Ana T\u00e9llez-Gir\u00f3n, figlia di Pedro T\u00e9llez-Gir\u00f3n, I duca di Osuna.\nEgli inizi\u00f2 la propria carriera come diplomatico divenendo ambasciatore spagnolo presso la Santa Sede e fu vicario generale in Italia durante il regno di Urbano VIII. Successivamente venne nominato vicer\u00e9 di Catalogna, Napoli, Sicilia ed infine fu governatore del Ducato di Milano.\nAmante dell'arte e della letteratura, fu patrono di molti artisti tra i quali vi fu Jusepe de Ribera, collezionando molti dipinti che pose nella sua abitazione di Siviglia.\nMor\u00ec nel 1637 a Villach, mentre era diretto a Colonia per una missione diplomatica per conto del re Filippo IV di Spagna al fine di negoziare la fine della Guerra dei Trent'anni. Le sue spoglie vennero fatte tornare in Spagna e sepolte nel monastero di Santa Maria de las Cuevas.\nMatrimonio e figli.\nEgli spos\u00f2 Beatriz de Moura, figlia di Crist\u00f3bal de Moura dalla quale ebbe cinque figli:\nEgli ebbe anche numerosi figli illegittimi tra i quali si ricorda:"}
{"id": "2920436", "revid": "287204", "url": "https://it.wikipedia.org/wiki?curid=2920436", "title": "Horni Porici", "text": ""}
{"id": "2920437", "revid": "647919", "url": "https://it.wikipedia.org/wiki?curid=2920437", "title": "Fernando Af\u00e1n de Ribera", "text": ""}
{"id": "2920438", "revid": "1958640", "url": "https://it.wikipedia.org/wiki?curid=2920438", "title": "Engelbert Kaempfer", "text": "La sua notoriet\u00e0 a livello scientifico deriva dall'aver descritto e classificato per primo il Ginkgo biloba; estremamente significativi sotto il punto di vista etnografico risultano i suoi resoconti sulle culture asiatiche, in particolare il Giappone, con le quali ebbe modo di venire a contatto nel corso di numerosi viaggi.\nFu anche colui che nel suo resoconto \"Amoenitates Exoticae\" (1712) defin\u00ec per primo il termine di \"scrittura cuneiforme\" dopo avere raccolto e copiato delle iscrizioni sui muri delle rovine di Istakhr nell'antica citt\u00e0 di Persepoli."}
{"id": "2920441", "revid": "767487", "url": "https://it.wikipedia.org/wiki?curid=2920441", "title": "Ant\u014dn\u012bs Rikka", "text": " \nCarriera.\nClub.\nNella sua carriera ha giocato con Marsiglia, Skoda Xanthi, Niki Volos, per poi trasferirsi all' il 16 maggio 2008.\nNazionale.\nHa rappresentato l'Under-19 e l'Under-21 greche."}
{"id": "2920442", "revid": "838137", "url": "https://it.wikipedia.org/wiki?curid=2920442", "title": "Horn\u00ed \u00dajezd", "text": "Horn\u00ed \u00dajezd pu\u00f2 riferirsi a diversi toponimi della Repubblica Ceca:"}
{"id": "2920443", "revid": "287204", "url": "https://it.wikipedia.org/wiki?curid=2920443", "title": "Horni Ujezd", "text": ""}
{"id": "2920444", "revid": "1798099", "url": "https://it.wikipedia.org/wiki?curid=2920444", "title": "Bipolarone", "text": ""}
{"id": "2920445", "revid": "1305772", "url": "https://it.wikipedia.org/wiki?curid=2920445", "title": "Fernando Af\u00e1n de Ribera y Enr\u00edquez", "text": ""}
{"id": "2920452", "revid": "152625", "url": "https://it.wikipedia.org/wiki?curid=2920452", "title": "Modern Tech Noises According To Gabry Ponte", "text": ""}
{"id": "2920457", "revid": "200568", "url": "https://it.wikipedia.org/wiki?curid=2920457", "title": "Ho\u0161tice", "text": ""}
{"id": "2920460", "revid": "110157", "url": "https://it.wikipedia.org/wiki?curid=2920460", "title": "Sukth", "text": "Sukth \u00e8 una frazione del comune di Durazzo in Albania (prefettura di Durazzo).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Ish\u00ebm, Katund i Ri, Man\u00ebz e Rrashbull a costituire la municipalit\u00e0 di Durazzo."}
{"id": "2920461", "revid": "599013", "url": "https://it.wikipedia.org/wiki?curid=2920461", "title": "Aleksandr Filimonov", "text": "Carriera.\nCalcio.\nFiglio di un allenatore di calcio, debutta diciassettenne nella quarta serie nazionale (Soviet Second League B) prima con la maglia dello poi con quella del Druzhba Yoshkar-Ola.\nNel 1992 avviene invece l'esordio nel massimo campionato russo con il Fakel Vorone\u017e, club che a fine anno retrocede. Nel 1994 passa al Tekstilshchik Kamyshin con cui ha anche modo di giocare per la prima volta la Coppa UEFA.\nComplice il contratto in scadenza col Kamyshin e la precaria situazione economica della societ\u00e0, Filimonov viene contattato dallo Spartak Mosca in cerca di un portiere dopo la partenza di Stanislav Cherchesov. Durante la sua permanenza nella squadra moscovita Filimonov era inizialmente panchinaro, ma si conquist\u00f2 poi il posto da titolare ai danni di Ruslan Nigmatullin.\nNel 1998 arriva la prima convocazione nella nazionale russa, in occasione di un'amichevole in trasferta contro la Francia.\nIl 9 ottobre 1999 \u00e8 stato un giorno importante, in negativo, per la sua carriera. Le nazionali di Russia e Ucraina giocano l'ultima partita delle qualificazioni agli Europei 2000: fino all'88\u00ba minuto i russi vincono 1-0 e sono virtualmente qualificati per gli spareggi, ma l'errore di Filimonov su un defilato tiro-cross di Andrij \u0160ev\u010denko vale il pareggio e l'eliminazione. Il suo rapporto con la nazionale dura solamente altre 4 gare, tutte amichevoli.\nNel 2001 passa alla Dinamo Kiev per rimpiazzare l'infortunato Oleksandr Shovkovskiy, ma a fine anno perse il posto in favore di Vitaliy Reva. Si trasferisce quindi all'Uralan Elista, rimanendovi due anni. Poi firma con l'FK Mosca ma colleziona presenze in prima squadra solo nel corso della prima stagione, senza essere schierato nelle altre due annate. Nel gennaio 2007 vola a Cipro ingaggiato dal Nea Salamis Famagosta, poi torna in Russia al Kuban' e va infine in Uzbekistan al Lokomotiv Tashkent.\nBeach soccer.\nDopo essersi ritirato dal calcio professionistico, dal 2011 Filimonov ha optato per il beach soccer diventando il portiere della Lokomotiv Mosca e della nazionale russa di questa disciplina."}
{"id": "2920463", "revid": "110157", "url": "https://it.wikipedia.org/wiki?curid=2920463", "title": "Gjepalaj", "text": "Gjepalaj \u00e8 una frazione del comune di Shijak in Albania (prefettura di Durazzo).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Maminas, Shijak e Xhafzotaj a costituire la municipalit\u00e0 di Shijak.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2920464", "revid": "599013", "url": "https://it.wikipedia.org/wiki?curid=2920464", "title": "Hracholusky", "text": "Hracholusky pu\u00f2 riferirsi a diversi toponimi della Repubblica Ceca:"}
{"id": "2920465", "revid": "767487", "url": "https://it.wikipedia.org/wiki?curid=2920465", "title": "La donna della spiaggia", "text": "La donna della spiaggia (\"The Woman on the Beach\") \u00e8 un film del 1947 diretto da Jean Renoir.\nTrama.\nScott Burnett \u00e8 un ufficiale della Guardia Costiera. \nSoffre di incubi ricorrenti che riguardano la traumatica esperienza vissuta nella guerra appena finita: una nave avanza in un mare agitato, scoppia una mina, la nave \u00e8 colpita e affonda. Vede se stesso sprofondare e camminare su scheletri in fondo al mare, mentre una donna bionda vestita di bianco gli si fa incontro. Divampa un incendio e lui si sveglia in preda all'angoscia.\nEva, la figlia di un costruttore di battelli che lavora nel cantiere del padre, \u00e8 la sua fidanzata. Col suo carattere dolce e positivo gli trasmette una sicurezza e una calma che lo aiutano a superare l'inquietudine e la tensione nervosa. Eva ha una forte somiglianza con la bionda spettrale dei suoi incubi.\nCavalcando in riva al mare sul suo cavallo, un giorno Scott incontra Peggy Butler, una donna bruna, la moglie misteriosa di Tod, un pittore newyorkese cieco. Peggy si sente colpevole della cecit\u00e0 del marito provocata da lei stessa, quando, ubriaca, nel corso di una lite, gli aveva scagliato in faccia un bicchiere tagliente.\nI due scoprono molte affinit\u00e0 e sentono una forte attrazione. Il pittore cerca di fare amicizia con Scott per capire fino a che punto potrebbe arrivare la relazione con sua moglie.\nScott sospetta che Tod non sia cieco e lo finga per tenere legata Peggy. Durante una gita lo conduce vicino al bordo di una scogliera, convinto che egli sia in grado di evitare il dirupo. Tod cade veramente.\nUn secondo tentativo di omicidio-suicidio avviene quando Scott invita Tod a una battuta di pesca su una piccola barca in un giorno di tempesta.\nIl tentativo non riesce perch\u00e9 Peggy avvisa le autorit\u00e0. Tod e Scott sono salvati dalla Guardia Costiera. Eva fa parte della squadra di soccorso.\nTod, con un gesto imprevedibile, brucia tutti i suoi quadri insieme con la casa nella quale lui e Peggy vivono. Peggy cerca inutilmente di fermarlo e di salvare i dipinti che valgono una fortuna. A Scott che gli domanda perch\u00e9 l'abbia fatto, Tod confessa che i dipinti erano un simbolo dell'ossessione della sua precedente vita vedente. Ora che l'ossessione con il suo passato \u00e8 stata eliminata, \u00e8 libero di andare avanti con la sua vita. Chiede a Peggy di portarlo a New York, dove hanno bei ricordi. Peggy lo abbraccia e lo segue. Anche Scott ritrover\u00e0 la comprensione e la dolcezza di Eva.\nProduzione.\nUltimo film americano di Renoir per la casa cinematografica RKO.\nIl regista lament\u00f2 pesanti intromissioni dei produttori che lo costrinsero a tagliare molte scene, a rigirarne altre, a montarlo due volte.\nSoggetto.\nIl soggetto \u00e8 tratto dal romanzo \"None Too Blind\" di Mitchell Wilson.\nDel romanzo Renoir dice:\n\u00abEra meno semplice di quello che avevo immaginato. Il soggetto trattato era la solitudine. \u00c8 una delle grandi preoccupazioni della nostra epoca. [...] Quel soggetto era il contrario di ci\u00f2 che fino ad allora avevo cercato nel cinema. In tutti i miei film precedenti mi ero sforzato di rendere percettibili i legami che congiungono un individuo al suo ambiente\u00bb.\nRiprese.\nFebbraio-aprile 1946.\nPrima.\nLa prima si ebbe l'8 giugno 1947, Palace, New York.\nAccoglienza.\nIl film fu un insuccesso.\nRenoir lo commenta cos\u00ec:\n\u00abIl fiasco di \"La femme sur la plage\" segnava la fine della mia avventura hollywoodiana. Non avrei mai pi\u00f9 girato in un teatro di posa americano. Quello che mi rimproveravano non era solo il fallimento de \"La femme sur la plage\". Zanuck, che di registi se ne intendeva, spieg\u00f2 il mio caso a un gruppo di gente del cinema. Era un apprezzamento lusinghiero, e non esito a menzionarlo: \"\"Renoir\" - disse - \"ha molto talento, ma non \u00e8 dei nostri\"\"\u00bb.\nCritica.\nAndr\u00e9 Bazin:\n\u00ab\u00c8 un film strano, ostinato, sincero, sotterraneo, ma oscuro. Renoir dice che ha voluto raffigurare l'attrazione sessuale pura, ma fra chi e chi? La sensualit\u00e0 certo \u00e8 presente ma si sposta dall'uno all'altro come una palla di fuoco oscura. Non si sa dove sia\u00bb.\nFran\u00e7ois Truffaut:\n\u00abCi\u00f2 che mi piace in \"The woman on the beach\" \u00e8 che si vedono contemporaneamente due film. Il dialogo non parla mai d'amore, i personaggi si scambiano parole cortesi, educate. L'essenziale non \u00e8 dunque nelle battute che pronunciano ma negli sguardi che si scambiano e che esprimono cose torbide, segrete e tuttavia molto precise.\u00bb\nTemi e personaggi.\nGiorgio De Vincenti:\n\u00abLa malattia attraversa il film da capo a fondo, ne costituisce l'argomento e il clima [...] E la malattia di questi personaggi ha a che fare con il passato: l'abisso di Burnett, che non dipende solo dal trauma rimosso, ma riassume il suo rapporto irrisolto con la femminilit\u00e0, la sensualit\u00e0 e il mistero; il senso di colpa coltivato da Peggy con perversione masochistica e con un'ambiguit\u00e0 da cui non \u00e8 alieno un certo interesse economico che la porta sull'orlo del delitto; il vittimismo violento e compiaciuto di Butler che solo alla fine avr\u00e0 il coraggio di tagliare con il suo passato...\u00bb\nSequenza iniziale.\nDaniele Dottorini:\n\u00abCosa c'\u00e8 di pi\u00f9 fantastico della sequenza d'apertura de \"La donna della spiaggia\"? Il sogno di Robert Ryan che precipita sul fondo dell'oceano ed incontra una giovane e bellissima donna che si avvicina a lui camminando sul fondale marino \u00e8 un'immagine che si rivela essere un sogno, ma la cui atmosfera non abbandona il film, perch\u00e9 la luce in cui \"La donna della spiaggia\" \u00e8 immerso, la dimensione onirica e delirante che lo pervade, rimangono ben ancorate al suo interno\u00bb.\nTecnica cinematografica.\nJacques Rivette:\n\u00abIl primo film di una trilogia di capolavori. Per quanto mutilato, rispetto al film iniziale, lo si pu\u00f2 giudicare come \"Greed\" di Stroheim. [...] \u00c8 il punto d'arrivo di ci\u00f2 che non osiamo chiamare il secondo tirocinio di Renoir: ogni virtuosismo tecnico sembra abolito, i movimenti di macchina, rari e brevi, lasciano definitivamente la parte alta dello schermo al raccordo sull'asse o al classico campo-controcampo. Ormai Renoir pone dei fatti, gli uni dopo gli altri, e la bellezza nasce qui dall'intransigenza; non c'\u00e8 altro che una successione bruta di atti; ogni piano \u00e8 un evento\u00bb."}
{"id": "2920468", "revid": "767487", "url": "https://it.wikipedia.org/wiki?curid=2920468", "title": "Ish\u00ebm", "text": "Ish\u00ebm \u00e8 una frazione del comune di Durazzo in Albania (prefettura di Durazzo).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Katund i Ri, Man\u00ebz, Rrashbull, Sukth a costituire la municipalit\u00e0 di Durazzo.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2920476", "revid": "1728", "url": "https://it.wikipedia.org/wiki?curid=2920476", "title": "Ares del Maestre", "text": ""}
{"id": "2920477", "revid": "110157", "url": "https://it.wikipedia.org/wiki?curid=2920477", "title": "Katund i Ri", "text": "Katund i Ri \u00e8 una frazione del comune di Durazzo in Albania (prefettura di Durazzo).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Ish\u00ebm, Man\u00ebz, Rrashbull, Sukth a costituire la municipalit\u00e0 di Durazzo.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2920479", "revid": "110157", "url": "https://it.wikipedia.org/wiki?curid=2920479", "title": "Maminas", "text": "Maminas \u00e8 una frazione del comune di Shijak in Albania (prefettura di Durazzo).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Gjepalaj, Shijak e Xhafzotaj a costituire la municipalit\u00e0 di Shijak.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2920480", "revid": "1573940", "url": "https://it.wikipedia.org/wiki?curid=2920480", "title": "Lygosoma boehmei", "text": "Lygosoma boehmei \u00e8 una specie di sauro della famiglia Scincidae. Noto in Vietnam come \"bue-me\", \u00e8 stato scoperto nel 2005 nel Parco nazionale di Phong Nha-Ke Bang e riconosciuto specie rara e autoctona del parco."}
{"id": "2920482", "revid": "1728", "url": "https://it.wikipedia.org/wiki?curid=2920482", "title": "Benasal", "text": ""}
{"id": "2920483", "revid": "110157", "url": "https://it.wikipedia.org/wiki?curid=2920483", "title": "Rrashbull", "text": "Rrashbull \u00e8 una frazione del comune di Durazzo in Albania (prefettura di Durazzo).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Ish\u00ebm, Katund i Ri, Man\u00ebz e Sukth a costituire la municipalit\u00e0 di Durazzo.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2920484", "revid": "100721015", "url": "https://it.wikipedia.org/wiki?curid=2920484", "title": "Xhafzotaj", "text": "Xhafzotaj \u00e8 una frazione del comune di Shijak in Albania (prefettura di Durazzo).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Gjepalaj, Maminas e Shijak a costituire la municipalit\u00e0 di Shijak.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2920485", "revid": "1728", "url": "https://it.wikipedia.org/wiki?curid=2920485", "title": "La Torre d'En Besora", "text": ""}
{"id": "2920486", "revid": "767487", "url": "https://it.wikipedia.org/wiki?curid=2920486", "title": "Il mondo nelle mie braccia", "text": "Il mondo nelle mie braccia (\"The World in His Arms\") \u00e8 un film del 1952 diretto da Raoul Walsh in Technicolor.\nTrama.\nNel 1850 a San Francisco, la contessa russa Marina Selanova si sottrae al matrimonio con il principe Semyon. Riesce ad ottenere un passaggio sulla nave del \"Messicano\" fino a Sitka, dove suo zio, il Governatore Ivan Vorashilov, potr\u00e0 proteggerla. Quando il rivale del Messicano, il capitano Jonathan Clark, libera il suo equipaggio, lei invia un uomo a negoziare la sua libert\u00e0. Tuttavia Jonathan odia tutti i russi e rifiuta l'offerta. Presa dalla disperazione, Marina va da lui e lo costringe a cambiare idea. Lui le mostra le bellezze della citt\u00e0 in una notte di follie e i due si innamorano. Jonathan le propone di sposarlo e lei accetta volentieri. Tuttavia, il principe Semyon trova Marina e la porta via da Sitka.\nCredendo in un tradimento di Marina, Jonathan fa una gara con il Messicano per raggiungere l'Alaska e, incautamente, scommette la sua nave come premio per chi arriver\u00e0 primo. Jonathan vince, ma questo non ferma il Messicano dal provare a rubargliela. Mentre entrambi gli equipaggi sono coinvolti in una rissa, appare una nave russa che li cattura tutti e li porta a Sitka. Qui, il principe Semyon costringe Marina ad accettarlo in matrimonio in cambio della libert\u00e0 di Jonathan.\nMa Jonathan e i suoi uomini riescono a fuggire, a salvare Marina e a portarla via con loro."}
{"id": "2920487", "revid": "1391549", "url": "https://it.wikipedia.org/wiki?curid=2920487", "title": "Fush\u00eb-Kruj\u00eb", "text": "Fush\u00eb-Kruj\u00eb \u00e8 una frazione del comune di Croia in Albania (prefettura di Durazzo).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Croia, Bubq, Cudhi, Kod\u00ebr Thuman\u00eb e Nik\u00ebl a costituire la municipalit\u00e0 di Croia.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2920489", "revid": "1305772", "url": "https://it.wikipedia.org/wiki?curid=2920489", "title": "Hradec", "text": "Hradec pu\u00f2 riferirsi a diversi toponimi della Repubblica Ceca:"}
{"id": "2920495", "revid": "1728", "url": "https://it.wikipedia.org/wiki?curid=2920495", "title": "Villafranca del Cid", "text": ""}
{"id": "2920497", "revid": "106850929", "url": "https://it.wikipedia.org/wiki?curid=2920497", "title": "Andreas K\u00fcttel", "text": "Biografia.\nIn Coppa del Mondo ha esordito il 2 dicembre 1995 a Lillehammer (23\u00b0), ha ottenuto il primo podio il 11 gennaio 2004 a Liberec (3\u00b0) e la prima vittoria il 3 dicembre 2005 a Lillehammer. Nel 2005-2006, la sua migliore stagione, ha chiuso al terzo posto la classifica generale e al secondo quella del Nordic Tournament.\nIn carriera ha preso parte a tre edizioni dei Giochi olimpici invernali, (22\u00b0 nel trampolino normale, 6\u00b0 nel trampolino lungo, 7\u00b0 nella gara a squadre), (5\u00b0 nel trampolino normale, 6\u00b0 nel trampolino lungo, 7\u00b0 nella gara a squadre) e (35\u00b0 nel trampolino normale, 24\u00b0 nel trampolino lungo), a sette dei Campionati mondiali, vincendo una medaglia, e a cinque dei Mondiali di volo (6\u00b0 sia nell'individuale sia nella gara a squadre a Tauplitz 2006 i migliori risultati)."}
{"id": "2920499", "revid": "599013", "url": "https://it.wikipedia.org/wiki?curid=2920499", "title": "Hradi\u0161tko", "text": "Hradi\u0161tko pu\u00f2 riferirsi a diversi toponimi della Repubblica Ceca:"}
{"id": "2920501", "revid": "287204", "url": "https://it.wikipedia.org/wiki?curid=2920501", "title": "Hradistko", "text": ""}
{"id": "2920509", "revid": "110157", "url": "https://it.wikipedia.org/wiki?curid=2920509", "title": "Bubq", "text": "Bubq \u00e8 una frazione del comune di Croia in Albania (prefettura di Durazzo).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Croia, Cudhi, Fush\u00eb Kruj\u00eb, Kod\u00ebr Thuman\u00eb e Nik\u00ebl a costituire la municipalit\u00e0 di Croia.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2920516", "revid": "481349", "url": "https://it.wikipedia.org/wiki?curid=2920516", "title": "J\u00fcdischer Ordnungsdienst", "text": "Il J\u00fcdischer Ordnungsdienst (\"Servizio di Polizia Ebraica\") o J\u00fcdische Ghetto-Polizei (\"Polizia del Ghetto Ebraico\"), chiamata anche \"Polizia Ebraica degli Ebrei\", erano le unit\u00e0 di polizia ausiliarie organizzate all'interno dei ghetti nazisti dai locali Judenrat (consigli ebraici).\nDescrizione.\nI membri della polizia ebraica di solito non avevano uniformi ufficiali, spesso indossavano solo un bracciale identificativo, un cappello e un distintivo, e non erano autorizzati a portare armi da fuoco, sebbene avessero in dotazione i manganelli. Nei ghetti in cui lo Judenrat era resistente agli ordini tedeschi, la polizia ebraica veniva spesso utilizzata (come riferito a Lutsk) per controllare o sostituire il consiglio. Una delle pi\u00f9 grandi unit\u00e0 di polizia ebraica si trovava nel ghetto di Varsavia, dove il \"J\u00fcdischer Ordnungsdienst\" contava circa 2.500 individui, mentre il ghetto di \u0141\u00f3d\u017a ne contava circa 1.200 e il ghetto di Lw\u00f3w 500.\nAnatol Chari, un poliziotto del ghetto di \u0141\u00f3d\u017a, nelle sue memorie descrive il suo lavoro di protezione dei depositi di cibo, di controllo dei dipendenti della panetteria e di pattuglie volte alla confisca del cibo ai residenti del ghetto; racconta il coinvolgimento dei poliziotti ebrei nella truffa delle razioni di cibo e nel costringere le donne a fornire servizi sessuali in cambio di pane.\nLo storico ebreo polacco e archivista del ghetto di Varsavia Emanuel Ringelblum, ha descritto la crudelt\u00e0 della polizia ebraica del ghetto come \"a volte maggiore di quella dei tedeschi, degli ucraini e dei lettoni\". La polizia ebraica del ghetto alla fine ha condiviso lo stesso destino con tutti i suoi compagni di ghetto.\nAlla liquidazione dei ghetti (1942-1943), furono uccisi sul posto o mandati nei campi di sterminio."}
{"id": "2920518", "revid": "767487", "url": "https://it.wikipedia.org/wiki?curid=2920518", "title": "Da Capo (Ace of Base)", "text": "Da Capo \u00e8 un album del gruppo musicale pop svedese Ace of Base, pubblicato il 30 settembre 2002 dall'etichetta discografica Polydor."}
{"id": "2920519", "revid": "1573940", "url": "https://it.wikipedia.org/wiki?curid=2920519", "title": "Dinastia \u0110inh", "text": "La Dinastia \u0110inh (vietnamita: \"Nh\u00e0 \u0110inh\"; sino-vietnamita: \u4e01\u671d, \"\u0110inh Tri\u1ec1u\") \u00e8 una dinastia annamita che ha regnato tra il 968 e il 981.\nSotto i \u0110inh a met\u00e0 del X secolo si raggiunse l'indipendenza dalla Cina. Tra i grandi cambiamenti che seguirono, il Buddhismo fu proclamato religione nazionale, si instaur\u00f2 un sistema di monetazione che port\u00f2 alla creazione e circolazione delle prime monete fuse del Vietnam, il Van vietnamita."}
{"id": "2920523", "revid": "767487", "url": "https://it.wikipedia.org/wiki?curid=2920523", "title": "French Cancan", "text": "French Cancan \u00e8 un film del 1955 diretto da Jean Renoir.\nRicostruisce la nascita del Moulin Rouge e dello spettacolo di variet\u00e0 francese, raccontando la vita di un impresario.\nTrama.\nParigi, 1889. Zizi Danglard \u00e8 un imprenditore teatrale: produttore, regista, talent scout, manager. Dirige un teatro a Montmartre, le \"Paravent Chinois\". La sua amante, Lola De Castro, cantante e danzatrice, si esibisce nello spettacolo chiamato la \"Belle Abbesse\", e ne \u00e8 la vedette.\nIl film inizia con uno spettacolo e una scena dietro le quinte dove sta per debuttare l'ultima scoperta di Danglard: un Pierrot che fischia come un usignolo.\nNel pubblico ci sono Alexandre, il principe ereditario di un piccolo paese dei Balcani, il barone Adrien Walter, finanziatore del locale, anch'egli amante della bella Lola, il capitano Valorgueil, pure innamorato di Lola.\nIl gruppo si sposta al ballo de \"La Reine Blanche\", un locale popolare dove si danno convegno i giovani del quartiere.\nQui Danglard incontra Nini, una piccola lavandaia, graziosa e agile, che balla spontaneamente con grande talento, accompagnata dal suo innamorato, il fornaio Paulo. \nDanglard intuisce che pu\u00f2 diventare una futura artista, una attrazione sicura per il progetto che ha in mente di realizzare: rilanciare una danza passata di moda, il \"cancan\", e far costruire un nuovo teatro il \"Moulin Rouge\".\nConvince Nini a prendere lezioni da una maestra di danza che era stata ballerina di cancan nella sua giovinezza. Vengono selezionate anche altre ragazze da preparare e iniziano i lavori di costruzione del nuovo teatro.\nMa il tenero legame che si instaura fra Danglard e la piccola lavandaia suscita la gelosia di Lola, la quale ottiene che Danglard non abbia i finanziamenti necessari all'impresa. Tutto sembra ormai perduto e Danglard \u00e8 senza un soldo.\nAnche il principe Alessandro \u00e8 innamorato di Nini. Le fa una corte romantica e serrata ma lei \u00e8 sincera e gli dichiara che non pu\u00f2 contraccambiare. La gelosia tormenta Alessandro e in un momento di disperazione tenta il suicidio sparandosi un colpo di pistola. Fortunatamente sopravvive e una volta ristabilito e guarito decide di lasciare Parigi. Prima di farlo, con nobile magnanimit\u00e0 si congeda da Nini e le consegna in suo ricordo una spilla preziosa e una donazione che consente a Danglard di riprendere il progetto interrotto.\nTutto \u00e8 ormai pronto per lo spettacolo di inaugurazione del nuovo locale completato. Danglard prepara il numero di Esther Georges, una cantante di variet\u00e0, ultima sua scoperta. Nini li sorprende a baciarsi e, rosa dalla gelosia, minaccia di abbandonare il teatro. La sua decisione \u00e8 accolta dall'unanime disapprovazione della compagnia di artisti e Danglard dichiara che l'unica cosa che gli sta a cuore \u00e8 la riuscita del suo spettacolo, con o senza Nini.\nLa ragazza comprende, ricaccia indietro le lacrime e indossa il suo costume: \u00e8 pronta ad esibirsi. Il pubblico attende impaziente. Il \"cancan\" ottiene un successo clamoroso.\nProduzione.\n\u00c8 il primo film di Renoir dopo l'esilio americano: il regista era assente dalla Francia da 15 anni.\nSoggetto.\nDa un'idea di Andr\u00e9 Paul Antoine. Liberamente ispirato alla biografia di Charles Zidler, uno dei fondatori del \"Moulin Rouge\".\nRiprese.\nLe riprese ebbero luogo dal 4 ottobre al 20 dicembre 1954. Il film fu interamente girato in interni, nello studio di Joinville.\nCast.\nLo stesso Renoir racconta:\n\u00abMi piace \"French Cancan\" perch\u00e9 mi ha dato l'occasione di lavorare ancora con Jean Gabin. Per me fu un ritorno al passato: ritrovavo il mio compagno de \"Les Bas-fonds\" de \"La grande illusione\" e de \"L'angelo del male\". Ringrazio il cinema per avermi dato questo incontro.[...] Accanto a Gabin cos\u00ec misurato, avevamo una donna forte Mar\u00eda F\u00e9lix, la grande star americana. Dall'alto della sua statura dominava la situazione. Dominava soprattutto Fran\u00e7oise Arnoul che interpretava il ruolo della rivale nel cuore di Gabin che accanto a lei aveva l'aria di una libellula\u00bb.\nCamei.\n\"French Cancan\" \u00e8 ricco di preziosi camei di cantanti di music-hall; alcuni di essi interpretano artisti altrettanto famosi durante la \"belle \u00e9poque\" : \nMusica.\nPer il film, Jean Renoir stesso scrive le parole della canzone \"Complainte de la Butte\", omaggio a Montmartre, luogo della memoria e dell'arte di fine secolo. La canzone, nel film \u00e8 cantata da Cora Vaucaire e musicata da Georges Van Parys. Diventata poi molto popolare fu interpretata da molti altri cantanti famosi.\n\"Complainte de la Butte\" (Lamento di Montmartre).\nDa You Tube, La complainte de la Butte, sequenza di French Cancan\nPrima.\nLa prima si ebbe a Parigi il 29 aprile 1955.\nSequenze celebri.\nSequenza della lite fra le due rivali.\nCos\u00ec la racconta Jean Renoir:\n\u00abFran\u00e7oise Arnoul involontariamente graffi\u00f2 Mar\u00eda F\u00e9lix col suo braccialetto. La lotta degener\u00f2 in un'autentica battaglia. Maria F\u00e9lix, furiosa, sferr\u00f2 uno schiaffo a Fran\u00e7oise che per fortuna non la raggiunse: le avrebbe svitato la testa. Fran\u00e7oise si difendeva magnificamente con graffi e pedate. Maria F\u00e9lix la sollevava per aria: tememmo che le spezzasse le reni. Le macchine erano pronte e ripresero la scena, che riuscii a interrompere prima che fosse necessario chiamare un'ambulanza\u00bb.\nTecnica cinematografica.\n\u00abIl soggetto di \"French Cancan\" \u00e8 assolutamente infantile e poco sorprendente come quello di un western. Sono sempre pi\u00f9 attratto verso storie abbastanza deboli da lasciarmi libero di divertirmi a fare del cinematografo. Senza essere un esperto di greco so che significa \"descrivere dei movimenti\". I movimenti che io amo non sono necessariamente prodotti da cavalli che galoppano o da automobili che corrono nelle strade. Il gesto di una ragazza che si aggiusta i capelli, il respiro di una bella donna che dorme nuda sul suo letto, o un gatto che si stira a me bastano. In \"French cancan\" ho cercato di riprendere alcuni movimenti di questo tipo: Fran\u00e7oise Arnoul che sorregge il suo cesto della biancheria, i gesti dei negozianti delle strade di Parigi, gli esercizi delle ballerine durante le prove in teatro.\u00bb\nAccoglienza.\nIl film non fu accolto positivamente dai critici, ma il pubblico lo premi\u00f2 con un grande successo al botteghino.\nCritica.\nFran\u00e7ois Truffaut:\n\u00ab\"French Cancan\" \u00e8 un omaggio al music-hall come \"La carrozza d'oro\" lo era alla commedia dell'arte [...] Ha segnato una data nella storia del colore nel cinema. Jean Renoir ha voluto fare un film pittorico e in questo senso si presenta come un anti \"Moulin Rouge\" (1953) nel quale John Huston aveva proceduto a mescolare i colori attraverso l'impiego di filtri di gelatina; qui nient'altro che colori puri. In \"French Cancan\" ogni inquadratura \u00e8 una stampa popolare, una \"image d'Epinal\" in movimento. Ah! che neri, che marroni, che beige!\u00bb\nJacques Rivette:\n\u00abTra i film di Renoir il pi\u00f9 amato dai dilettanti, il meno stimato dai puristi: ci si chiede perch\u00e9. Si tratta certamente di un film di transizione, squilibrato dai tagli massicci [...]La grandezza di questa ode a tutti i piaceri fisici \u00e8 prima di tutto la sua inattualit\u00e0 - ma una inattualit\u00e0 attiva e combattente. Ci si \u00e8 meravigliati di ascoltare dopo la pura musica de \"La carrozza d'oro\" degli accordi pi\u00f9 popolari.\n[...] Il panico febbrile del cancan finale compensa abbondantemente le lacune del film. In questa furia di ragazze e di biancheria, possiamo vedere l'inno pi\u00f9 trionfante che il cinema abbia mai dedicato alla sua anima, al movimento per mezzo del quale spostando le linee, le crea\u00bb."}
{"id": "2920526", "revid": "599013", "url": "https://it.wikipedia.org/wiki?curid=2920526", "title": "Hradi\u0161t\u011b", "text": "Hradi\u0161t\u011b pu\u00f2 riferirsi a diversi toponimi della Repubblica Ceca:"}
{"id": "2920535", "revid": "1988230", "url": "https://it.wikipedia.org/wiki?curid=2920535", "title": "Urna funeraria", "text": "Un'urna funeraria (anche chiamata urna cineraria, dal latino \"cinis, -eris\", cenere) \u00e8 un vaso destinato a raccogliere le ceneri di un defunto dopo la cremazione.\nStoria.\nL'usanza di cremare i corpi e raccoglierne le ceneri in un vaso \u00e8 documentata da reperti almeno dal VII millennio a.C. in Cina, nel sito arcaico di Jiahu (almeno 32 sepolture), a Laoguantai nello Shaanxi e, databili al 5000-3000 a.C., sullo Yangshao, dove sono state rinvenute circa 700 sepolture pertinenti soprattutto a bambini. \nIn Occidente la cinerazione \u00e8 documentata almeno dall'Et\u00e0 del Bronzo, in Europa centrale (Cultura dei campi di urne) e in Italia centro-settentrionale (Terramare, Cultura di Canegrate, Cultura protovillanoviana). Le urne erano in terracotta .\nLa cinerazione continu\u00f2, anche in parallelo all'inumazione nelle culture greca, etrusca e poi romana, con urne in pietra locale (travertino, alabastro...), in terracotta o in marmo. Era un'usanza comune presso alcune trib\u00f9 celtiche, per gli Anglosassoni e per alcune civilt\u00e0 precolombiane. Col Cristianesimo in Europa la cinerazione fu accantonata, tornando tra le possibili opzioni di sepoltura solo nel XIX secolo.\nDescrizione.\nLe urne cinerarie possono essere composte di vari materiali tra i quali la pietra, il metallo (ad es. il bronzo), il marmo, l'alabastro, la ceramica, la terracotta o il vetro. Generalmente i contenitori hanno una forma circolare e sono chiusi da un coperchio; spesso erano sprovvisti di anse.\nL'urna fu impiegata in molte civilt\u00e0 del passato che praticavano il rito funerario della cremazione, come la cultura dei campi di urne, i vasi biconici in Etruria e l'olla nell'antica Roma, che veniva custodita all'interno di colombari."}
{"id": "2920537", "revid": "599013", "url": "https://it.wikipedia.org/wiki?curid=2920537", "title": "Hradiste", "text": ""}
{"id": "2920539", "revid": "120766339", "url": "https://it.wikipedia.org/wiki?curid=2920539", "title": "Club Atl\u00e9tico de Madrid 1969-1970", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1969-1970.\nStagione.\nAssunto il francese Marcel Domingo alla guida tecnica, l'Atl\u00e9tico Madrid vinse il suo sesto titolo nazionale dopo aver lottato, nel corso del campionato, contro l'. Il risultato fu raggiunto anche grazie alle 32 reti segnate complessivamente (su 53 totali) da Luis Aragon\u00e9s e Jos\u00e9 Eulogio G\u00e1rate, vincitori del Pichichi con 16 gol per parte. In Coppa del Generalissimo il cammino dei Colchoneros si arrest\u00f2 agli ottavi di finale proprio per mano dei rivali di Bilbao.\nMaglie e sponsor.\nLa divisa della squadra \u00e8 costituita dalla tradizionale maglia bianca con strisce rosse e coletto a girocollo, calzoncini blu e calzettoni rossi con banda bianca.\nOrganigramma societario.\nArea direttiva\nArea tecnica"}
{"id": "2920540", "revid": "767487", "url": "https://it.wikipedia.org/wiki?curid=2920540", "title": "From Gagarin's Point of View", "text": "From Gagarin's Point of View \u00e8 un album degli E.S.T., pubblicato nel 1999 dalla ACT. Il CD \u00e8 un chiaro tributo a Jurij Alekseevi\u010d Gagarin, astronauta sovietico, il primo uomo a volare nello spazio. \u00c8 il primo album importante del trio svedese, in quanto \u00e8 stato distribuito dall'etichetta tedesca ACT in tutta Europa."}
{"id": "2920543", "revid": "88740", "url": "https://it.wikipedia.org/wiki?curid=2920543", "title": "Hrad\u010dany", "text": "Hrad\u010dany pu\u00f2 riferirsi a diversi toponimi della Repubblica Ceca:"}
{"id": "2920544", "revid": "339392", "url": "https://it.wikipedia.org/wiki?curid=2920544", "title": "Hradcany", "text": ""}
{"id": "2920547", "revid": "121699054", "url": "https://it.wikipedia.org/wiki?curid=2920547", "title": "Veronica, il volto dell'amore", "text": "Veronica, il volto dell'amore (\"Ver\u00f3nica: El rostro del amor\") \u00e8 una telenovela argentina del 1982.\nDescrizione.\nLa telenovela \u00e8 interpretata dall'attrice messicana Ver\u00f3nica Castro assieme a Jorge Mart\u00ednez e German Kraus. \u00c8 un remake di \"Minha Doce Namorada\", serial brasiliano del 1971 scritto da Vicente Sesso e mai trasmesso in Italia.\nIn Argentina \"Veronica, il volto dell'amore\" fu trasmessa da Canal 11 dal settembre '82 fino al marzo '83, prolungandosi del previsto visto il successo riscontrato, andando oltre le aspettative e superando piu volte la soglia dei 30 punti. Contava su un cast di prima grandezza, tra cui la celebre attrice argentina Chela Castro nel ruolo della perfida Zia Sara. In Italia, dove arriv\u00f2 sul circuito Euro Tv nel 1984 \u00e8 stato uno dei lavori pi\u00f9 replicati della Castro sulle tv locali tanto che nel 1990 venne ritrasmessa a livello nazionale da Rete4 e tutt'oggi viene ritrasmessa su diversi canali satellitari minori visibili su Sky.\nLa sigla originale \"Juntos\" \u00e8 interpretata da Ver\u00f3nica Castro. In Italia per il passaggio sulle reti locali venne scelto il brano \"Secondo amore\" cantato da Andrea Pompei (musica di Paolo Piccirilli e testo di Pasquale Panella) con interpreti vari, mentre per la sola trasmissione su Rete 4 si adott\u00f2 il brano \"Un angelo blu\" di Maurizio Vandelli. \nIl doppiaggio nell'edizione italiana venne curato dalla Arizona di Roma: Silvia Pepitoni prest\u00f2 la voce al personaggio di Ver\u00f3nica, Luciano Roffi a Fabio e Anna Teresa Eugeni a Sara.\nTrama.\nVeronica \u00e8 una umile ragazza messicana che, a seguito di una minaccia di morte, fugge in Argentina e trova lavoro in un luna park di Buenos Aires. Nella capitale argentina conosce il ricco Renato e il fotografo Fabio, due uomini che finiscono con l'innamorarsi di lei: Veronica, lasciato ormai alle spalle il passato, grazie al bel Fabio diventa la modella di una ditta di cosmetici - la \"Profumeria Fuxia\" - sotto lo slogan \"il volto dell'amore\" e dopo tante vicissitudini coroner\u00e0 il suo sogno d'amore sposando Fabio."}
{"id": "2920551", "revid": "1906976", "url": "https://it.wikipedia.org/wiki?curid=2920551", "title": "Emblema dell'Arabia Saudita", "text": "L'emblema dell'Arabia Saudita (\u0634\u0639\u0627\u0631 \u0627\u0644\u0645\u0645\u0644\u0643\u0629 \u0627\u0644\u0639\u0631\u0628\u064a\u0629 \u0627\u0644\u0633\u0639\u0648\u062f\u064a\u0629) \u00e8 formato, in accordo con la costituzione dello Stato, da due spade incrociate ai piedi di una palma. Le due spade richiamano il trionfo militare del fondatore del regno Abd al-Aziz, che nel 1926 complet\u00f2 la conquista dell'attuale territorio dello Stato, e rappresentano il trionfo militare dell'Islam. Inoltre, esse simboleggiano la giustizia e l'onest\u00e0. L'emblema \u00e8 stato adottato ufficialmente dalla casa reale saudita nel 1950."}
{"id": "2920554", "revid": "838137", "url": "https://it.wikipedia.org/wiki?curid=2920554", "title": "Hrobice", "text": "Hrobice pu\u00f2 riferirsi a diversi toponimi della Repubblica Ceca:"}
{"id": "2920557", "revid": "1543377", "url": "https://it.wikipedia.org/wiki?curid=2920557", "title": "Goffredo Ridello", "text": "Abile condottiero al servizio dei fratelli Altavilla Roberto e Ruggero, secondo Amato di Montecassino, Goffredo Ridello ha guidato nel 1061 la spedizione normanna in Sicilia.\nVassallo del Principe Riccardo I di Aversa, fu Conte di Pontecorvo, Console e Duca di Gaeta, e Barone di San Giovanni Incarico.\nMor\u00ec nel 1086. A Goffredo Ridello successe il figlio Rainaldo.\nSua figlia Eva (detta Anna) sposa il Duca Giovanni VI di Napoli."}
{"id": "2920558", "revid": "1964823", "url": "https://it.wikipedia.org/wiki?curid=2920558", "title": "Stefano Botta", "text": "Caratteristiche tecniche.\nIl suo ruolo naturale \u00e8 quello di ala sinistra, ma pu\u00f2 adattarsi a giocare anche a centrocampo.\nCarriera.\nHa iniziato la sua carriera nella Porlezzese, club della provincia di Como, approdando in seguito nelle giovanili del Lugano.\nNella stagione 2004-2005 passa alla prima squadra e partecipa al campionato svizzero, precisamente alla Challenge League (seconda divisione), collezionando 31 presenze. Nel 2005 si svincola dal Lugano e si trasferisce al Genoa, dove trascorre due stagioni: la prima in serie C1 e la seconda in Serie B, nella quale colleziona 25 presenze e 2 reti.\nPer la stagione 2007-2008 si trasferisce in prestito al . Qui colleziona 27 presenze di cui 24 da titolare; l'annata culmina per\u00f2 con la retrocessione della squadra romagnola.\nRientrato al , il 1\u00ba settembre 2008 passa al Vicenza in prestito con diritto di riscatto a favore dei biancorossi. Il 4 ottobre 2008 segna il suo primo gol con il Vicenza nel derby con il Cittadella. Al termine della stagione \u00e8 stato riscattato dai vicentini che hanno versato nelle casse rossoblu la somma di 200\u00a0000 euro.\nIl 9 agosto 2012 dopo essere rimasto svincolato firma un biennale con la e conclude la prima stagione collezionando 21 presenze. Nell'annata successiva gioca altre sole 6 partite di campionato.\nIl 31 gennaio 2014 si trasferisce in Lega Pro Prima Divisione all'Entella, club del levante ligure. Debutta il 23 febbraio in Entella-S\u00fcdtirol 2-0 subentrando al compagno Adri\u00e1n Ricchiuti al 90\u00ba. Gioca la sua prima partita da titolare il 14 marzo in Entella-Reggiana 1-0, la partita del Centenario biancoceleste. Con 9 presenze complessive contribuisce alla storica promozione in Serie B. Nella stagione 2014-2015 si conferma titolare a centrocampo giocando quasi sempre in coppia con il capitano Gennaro Volpe ma con 33 presenze e 1 gol non riesce ad evitare la retrocessione dei biancocelesti dopo aver perso i play-out contro il . A fine stagione rimane svincolato.\nIl 28 dicembre 2015 firma un contratto con la Lucchese, squadra militante nel girone B di Lega Pro.\nIl 28 agosto 2016 dopo anni di corteggiamento, il Ds Gabriele Martino riesce a portarlo alla .\nStatistiche.\nPresenze e reti nei club.\n\"Statistiche aggiornate al 30 giugno 2019.\""}
{"id": "2920559", "revid": "594360", "url": "https://it.wikipedia.org/wiki?curid=2920559", "title": "Tigre (Ben 10)", "text": ""}
{"id": "2920562", "revid": "599013", "url": "https://it.wikipedia.org/wiki?curid=2920562", "title": "Hru\u0161ky", "text": "Hru\u0161ky pu\u00f2 riferirsi a diversi toponimi della Repubblica Ceca:"}
{"id": "2920563", "revid": "287204", "url": "https://it.wikipedia.org/wiki?curid=2920563", "title": "Hrusky", "text": ""}
{"id": "2920575", "revid": "3115", "url": "https://it.wikipedia.org/wiki?curid=2920575", "title": "Accademia scacchistica italiana", "text": "L'Accademia scacchistica italiana, in acronimo ASI, \u00e8 un'associazione che gestisce il movimento problemistico italiano e, dal 1967, organizza il Campionato italiano di soluzione. Fondata nel novembre del 1951 dal maestro Giovanni Ferrantes, venne inserita come unit\u00e0 collaterale nelle attivit\u00e0 della Federazione scacchistica italiana (FSI). Dalla sua fondazione sino al 1970 gest\u00ec il gioco per corrispondenza.\nOriginariamente fu chiamata Associazione scacchistica italiana ed era costituita da due sezioni distinte chiamate ASIPS (problemisti e solutori) e ASIGC (giocatori per corrispondenza); dopo quasi vent'anni di attivit\u00e0 con 285 tornei organizzati, compresi 21 Campionati italiani, nel febbraio del 1970 la Federazione sciolse la sezione giocatori per corrispondenza. Infatti, l'Associazione scacchistica italiana giocatori per corrispondenza (ASIGC) divenne autonoma conservando lo stesso nome.\nDopo lo scioglimento della sezione giocatori per corrispondenza, l'Associazione venne a poco a poco ricostituita come continuazione della prima dallo stesso fondatore, prendendo in seguito la nuova denominazione di Accademia Scacchistica Italiana (ASI).\nOrgano ufficiale dell'ASI \u00e8 la rivista \"L'Italia Scacchistica\".\nLa sezione problemisti e solutori dell'ASI si svilupp\u00f2 dal 1979, a Levico; senza pretese di ufficialit\u00e0 si concretizz\u00f2, a Bologna, nel Congresso nazionale dell'8 aprile 1979, con coordinatore Oscar Bonivento. Composta nella maggioranza dai soci dell'Associazione problemistica italiana (API) si proponeva, e si propone, un'opera di affiancamento e di sollecitazione per realizzare alcune iniziative, presenti nello statuto dell'API, ritenute non procrastinabili: Congressi periodici di problemisti e solutori con gare a tavolino, classificazione dei problemisti e solutori, come preteso dal CONI, incontri con squadre straniere, corsi per principianti, Campionati Italiani di composizione.\nLa sezione problemisti e solutori organizza ininterrottamente, a partire dalla 16\u00aa edizione disputatasi nel 1967, il Campionato italiano di soluzione (rif. albo d'oro Campionati italiani di soluzione). Le prime 15 edizioni, a partire dal 1937 e sino al 1966, furono organizzate dal Gruppo problemistico italiano (GPI)."}
{"id": "2920580", "revid": "339392", "url": "https://it.wikipedia.org/wiki?curid=2920580", "title": "Bender Piegare Rodriguez", "text": ""}
{"id": "2920581", "revid": "1632387", "url": "https://it.wikipedia.org/wiki?curid=2920581", "title": "Alaska y los Pegamoides", "text": "Alaska y los Pegamoides sono stati un gruppo musicale di genere pop, new wave e post punk spagnolo attivo tra il 1979 e il 1982.\nIl gruppo era composto da Alaska, Nacho Canut, Carlos Berlanga, Ana Curra, Eduardo Benavente, Toti Pegamoide, Manolo Campoamor, Javier Hamilton, Poch, \u00c1lvaro de Torres, Javier de Amez\u00faa e Juan Luis Vizcaya.\nStoria.\nCostituitosi nel 1979 in seguito alla disgregazione del precedente Kaka de Luxe, di cui facevano parte quattro dei membri poi ritrovatisi in Alaska y los Pegamoides (Alaska, Nacho Canut, Manolo Campoamor e Carlos Berlanga), il gruppo ha esordito nel 1980 pubblicando numerosi singoli come \"Horror en el Hipermercado\", \"Otra dimensi\u00f3n\" e \"Bailando\".\nIl primo album, uscito nel 1982, era intitolato \"Grandes \u00e9xitos\", mentre nel 1983 \u00e8 stato pubblicato un disco che raccoglieva tutti i singoli gi\u00e0 precedentemente pubblicati, l'eponimo \"Alaska y los Pegamoides\". Entrambi sono stati pubblicati dall'etichetta discografica Hispavox.\nIn seguito alla disgregazione del gruppo, tre componenti, Alaska, Nacho Canut e Carlos Berlanga, hanno proseguito l'attivit\u00e0 musicale con la costituzione degli Alaska y Dinarama e in seguito dei Fangoria, diventando tra gli artisti di maggior successo in Spagna nei decenni successivi.\nIn seguito sono state pubblicate anche delle raccolte del gruppo, pubblicate per le etichette Disky Records, Subterfuge e EMI."}
{"id": "2920588", "revid": "599013", "url": "https://it.wikipedia.org/wiki?curid=2920588", "title": "Hru\u0161ovany", "text": "Hru\u0161ovany pu\u00f2 riferirsi a diversi toponimi:"}
{"id": "2920590", "revid": "287204", "url": "https://it.wikipedia.org/wiki?curid=2920590", "title": "Hrusovany", "text": ""}
{"id": "2920591", "revid": "92723", "url": "https://it.wikipedia.org/wiki?curid=2920591", "title": "Giovanni di Polo", "text": "Biografia.\nGli storici discordano sulla sua famiglia di provenienza: per Placido Puccinelli Giovanni apparteneva alla famiglia \"Rotellia\", mentre per alcuni come Vincenzo Maria Fontana faceva parte dei \"De Polo\" romani; altri ancora, come ad esempio Ferdinando Ughelli, lo annoverano nella casata dei \"Provinciali\".\nI dubbi vengono fugati da un documento presente nell'Archivio di Stato di Perugia e contenente l'elenco dei priori del convento domenicano di Santa Maria in Gradi a Viterbo. Qui compare nel 1292 come \"magister\" Giovanni dei conti di Poli, Provinciale romano dal 1290 al 1297, proveniente dal convento domenicano della Minerva di Roma.\nFu eletto arcivescovo di Pisa da papa Bonifacio VIII il 2 febbraio del 1299 e vi rimase fino al 10 maggio del 1312, quando fu trasferito da papa Clemente V alla diocesi cipriota di Nicosia, dove mor\u00ec nel 1332."}
{"id": "2920595", "revid": "88740", "url": "https://it.wikipedia.org/wiki?curid=2920595", "title": "Za\u0142uski (disambigua)", "text": ""}
{"id": "2920596", "revid": "1543377", "url": "https://it.wikipedia.org/wiki?curid=2920596", "title": "Saboula", "text": "Saboula \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 5 nuclei abitati:"}
{"id": "2920597", "revid": "200568", "url": "https://it.wikipedia.org/wiki?curid=2920597", "title": "Spannocchia", "text": ""}
{"id": "2920600", "revid": "3115", "url": "https://it.wikipedia.org/wiki?curid=2920600", "title": "Ente siciliano per la promozione industriale", "text": "L'Ente siciliano per la promozione industriale, in acronimo ESPI, venne costituito, con la legge regionale n\u00b0 18 del 7 marzo 1967, dalla Regione Siciliana, con il concorso del Banco di Sicilia, Irfis, Sicilcassa. L'Ente nacque con lo scopo di promuovere lo sviluppo industriale dell'isola, succedendo alla Sofis. \u00c8 un ente dotato di personalit\u00e0 giuridica di diritto pubblico.\nDal 1999 \u00e8 in liquidazione.\nStoria.\nCon la legge 20 marzo 1950 n\u00b0 29, la Regione Siciliana costitu\u00ec un fondo speciale per l'acquisto di partecipazioni azionarie in societ\u00e0 industriali.\nNel 1962 il fondo speciale venne soppresso, ma le finalit\u00e0 vennero affidate alla SO.FI.s spa Societ\u00e0 finanziaria siciliana per azioni.\nLa nuova societ\u00e0, attraverso acquisizioni di partecipazione, mirava a favorire il rinnovo degli stabilimenti industriali e lo sviluppo industriale della Sicilia. Venuto meno il sostegno alle imprese in via di sviluppo, la So.Fi.S, venne posta in liquidazione, ed in sua vece si costitu\u00ec l'Ente siciliano per la promozione industriale. Tra gli scopi costituzionali dell'ente, vi era la possibilit\u00e0 di costituire S.p.a o la partecipazione in altre societ\u00e0.\nNel 1973, la Regione Siciliana con la legge n\u00b0 50 autorizz\u00f2 l'Espi ad emettere prestiti obbligazionari garantiti dalla Regione Siciliana.\nDal 1962 al 1980 i conti degli enti regionali siciliani, (EMS Ente minerario siciliano - AZASI - ESPI) si possono sintetizzare come segue:\nDa questi dati, emerge che una grossa fetta di denaro erogato dalla Regione, serviva a ripianare i debiti contratti dagli enti, a causa della notevoli perdite di esercizio delle societ\u00e0 per azioni collegate.\nIl Governo Regionale, considerato l'enorme spesa annuale che gravava pesantemente sui bilanci regionali, inizi\u00f2 l'iter legislativo per la privatizzazione e nel caso degli enti economici, la soppressione, ponendo fine all'esperienza della regione imprenditrice.\nLo scioglimento dell'ente.\nI disegni di legge del 1997 di iniziativa del Governo regionale per la privatizzazione, completano l'iter della legge della Regione Siciliana n\u00b0 5 del 20 gennaio 1999. Viene cos\u00ec dato l'avvio alla liquidazione dei tre enti, con la nomina di un commissario, Rosalba Alessi, che al 2017 non ha ancora completato la privatizzazione. Nel 2018 il governo Musumeci revoca l'incarico alla Alessi.\nStruttura.\nL'Assemblea dei partecipanti aveva competenze sull'approvazione del bilancio e nella nomina di alcuni consiglieri di amministrazione.\nIl Consiglio di amministrazione durava in carica 4 anni.\nRapporti con la Regione.\nIl consiglio di amministrazione dell'Espi, era tenuto a comunicare al presidente della Regione Siciliana e agli assessorati competenti: Assessorato Regionale per l'Industria e Assessorato allo Sviluppo economico, tutte le deliberazioni dell'ente.\nL'Assessorato per l'Industria poteva sospendere o annullare le deliberazioni del consiglio di amministrazione.\nSociet\u00e0 collegate.\nAl momento della soppressione facevano parte del gruppo ESPI 24 societ\u00e0 controllate o collegate. Tra queste:"}
{"id": "2920605", "revid": "196390", "url": "https://it.wikipedia.org/wiki?curid=2920605", "title": "Societ\u00e0 Colombaria", "text": ""}
{"id": "2920607", "revid": "647919", "url": "https://it.wikipedia.org/wiki?curid=2920607", "title": "Ahn Tuan Hoang", "text": ""}
{"id": "2920610", "revid": "122923063", "url": "https://it.wikipedia.org/wiki?curid=2920610", "title": "Noelia (album)", "text": "Noelia \u00e8 l'album di debutto della cantante pop portoricana Noelia, pubblicato il 16 febbraio 1999 dall'etichetta discografica Fonovisa.\nL'album \u00e8 stato promosso dai singoli \"T\u00fa\", \"Toco la luz\" e in particolare \"Candela\", tormentone estivo nel 2001 in Europa."}
{"id": "2920614", "revid": "1543377", "url": "https://it.wikipedia.org/wiki?curid=2920614", "title": "S\u00e9b\u00e9koro", "text": "S\u00e9b\u00e9koro \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 16 nuclei abitati:"}
{"id": "2920618", "revid": "287204", "url": "https://it.wikipedia.org/wiki?curid=2920618", "title": "Sebekoro", "text": ""}
{"id": "2920619", "revid": "767487", "url": "https://it.wikipedia.org/wiki?curid=2920619", "title": "Tesourinha", "text": " Fu uno dei migliori giocatori della storia dell'Internacional, nonch\u00e9 tra i pi\u00f9 forti calciatori brasiliani degli anni 1940. Per diverso tempo fu considerato il primo calciatore di colore ad aver mai vestito la maglia del Gr\u00eamio, nel 1952, ma la notizia si rivel\u00f2 poi essere falsa, dato che gi\u00e0 negli anni 1910 Antunes aveva stabilito tale primato. Mor\u00ec il 17 giugno 1979 a causa di un tumore dello stomaco.\nCaratteristiche tecniche.\nTesourinha era un attaccante in grado di ricoprire il ruolo di ala con abilit\u00e0 grazie al suo dribbling, eseguito spesso in uno spazio ridottissimo, tanto che il suo stile di gioco fu, tempo dopo, paragonato a quello di Garrincha. Spesso partiva dalla fascia sinistra del campo per poi accentrarsi e tirare con il piede destro; con l'arrivo di Carlitos, anch'egli ala sinistra, all'Internacional, cambi\u00f2 fascia e si spost\u00f2 a destra. Oltre all'affinata capacit\u00e0 tecnica e di dribbling, era dotato di una grande velocit\u00e0, che gli permetteva di superare facilmente i difensori; possedeva inoltre un tiro potente e preciso, che lo rese uno dei migliori marcatori della storia della societ\u00e0 di Porto Alegre.\nCarriera.\nClub.\nDopo i primi anni di vita passati a giocare nella sua citt\u00e0 natale, fece un provino con l'Internacional, che lo integr\u00f2 nella sua rosa; debutt\u00f2 in prima squadra nel 1939 contro il Cruzeiro, in una partita terminata 1-1. A causa della sua corporatura esile, ricevette una speciale autorizzazione dalla dirigenza della societ\u00e0 per poter bere ogni giorno due litri di latte, in modo da fortificare e irrobustire la propria costituzione. Proprio negli anni 1940, l'Internacional visse uno dei suoi periodi migliori: la squadra, soprannominata \"Rolo compressor\" (rullo compressore) per la sua apparente invincibilit\u00e0, vinse otto titoli statali, di cui sei consecutivi, durante la permanenza di Tesourinha. Form\u00f2 con Carlitos, Ad\u00e3ozinho e Villalba uno dei migliori attacchi della storia della societ\u00e0, e ottenne anche, nel 1949, il premio di \"Melhoral dos craques brasileiros\", assegnato dai tifosi della varie squadre, con quasi quattro milioni di voti, vincendo cos\u00ec una residenza a Tijuca. Proprio nello stesso anno, venne ceduto al Vasco da Gama per un'ingente cifra, ma si infortun\u00f2 al ginocchio poco tempo dopo e il suo gioco sub\u00ec un lieve calo qualitativo. Nel 1952 pass\u00f2 dunque al Gr\u00eamio, squadra rivale dell'Internacional, dove fu salutato come uno dei primi calciatori di colore della storia del club (all'epoca, come il primo, seppur, come detto in precedenza, erroneamente) e vi rimase fino al 1955. Nel 1955 ricevette un'offerta dal Nacional-RS per giocare saltuariamente, che accett\u00f2; si leg\u00f2 dunque a tale club fino al 1957, anno del suo ritiro. In seguito al termine della sua carriera, furono indette varie partite d'addio. Nel 1968 partecip\u00f2 all'ultima partita giocata all'Est\u00e1dio dos Eucaliptos, al termine della quale stacc\u00f2 una rete da una delle due porte, portandola con s\u00e9 come ricordo.\nNazionale.\nHa giocato ventitr\u00e9 partite con il , segnando dieci reti e partecipando a tre edizioni del Campeonato Sudamericano de Football: , e , vincendo quest'ultima. In seguito ad uno scontro con Bigode si infortun\u00f2 al ginocchio, venendo dunque escluso dalle convocazioni per il . Form\u00f2 uno dei migliori attacchi di sempre della Nazionale con Zizinho, Jair ed altri."}
{"id": "2920621", "revid": "86343", "url": "https://it.wikipedia.org/wiki?curid=2920621", "title": "Sefeto", "text": ""}
{"id": "2920623", "revid": "86343", "url": "https://it.wikipedia.org/wiki?curid=2920623", "title": "S\u00e9f\u00e9to", "text": "Il toponimo S\u00e9f\u00e9to pu\u00f2 riferirsi a diverse localit\u00e0:"}
{"id": "2920629", "revid": "48514550", "url": "https://it.wikipedia.org/wiki?curid=2920629", "title": "Recettori serotoninergici", "text": ""}
{"id": "2920633", "revid": "179980", "url": "https://it.wikipedia.org/wiki?curid=2920633", "title": "Osmar Fortes Barcellos", "text": ""}
{"id": "2920635", "revid": "767487", "url": "https://it.wikipedia.org/wiki?curid=2920635", "title": "Casement Park", "text": "Casement Park \u00e8 il principale stadio della Gaelic Athletic Association di Belfast, nell'Irlanda del Nord ed \u00e8 l'impianto di casa delle squadre di calcio gaelico e hurling della contea di Antrim. Lo stadio, che prende il nome da uno dei partecipanti della Rivolta di Pasqua, del 1916, Roger Casement, ha una capienza di 32600 posti.\nCasement Park fu aperto per la prima volta nel giugno 1953 e la partita inaugurale ha visto contrapposte le squadre di calcio gaelico di Armagh e Antrim. Lo stadio avrebbe ospitato, meno di un mese dopo, la finale del campionato provinciale dell'Ulster che vide trionfare Armagh contro la franchigia allora campione d'Irlanda in carica: Cavan.\nCasement Park ha ospitato otto finali del campionato provinciale fino a quando la sede venne trasferita allo St. Tiernach's Park di Clones dove il match si sarebbe disputato fino al trasferimento a Croke Park, avvenuto nel 2005. In seguito al rifacimento del 2000 vennero e vengono disputati molti pi\u00f9 match nell'impianto dove, nel 2006, sono stati aggiunti i riflettori, consentendo la disputa di partite in notturna."}
{"id": "2920637", "revid": "838137", "url": "https://it.wikipedia.org/wiki?curid=2920637", "title": "Frattone (fisica)", "text": "Un frattone \u00e8 una vibrazione quantizzata collettiva su un substrato con una struttura di frattale.\nI frattoni sono gli analoghi frattali dei fononi. Questi sono il risultato dell'applicazione della simmetria traslazionale per il potenziale in un'equazione di Schr\u00f6dinger. L'auto-similarit\u00e0 del frattale pu\u00f2 essere pensata come una simmetria talvolta comparabile alla simmetria traslazionale, ovvero la simmetria in base allo spostamento o mutamento di posizione, mentre l'auto-similarit\u00e0 \u00e8 la simmetria in base al mutamento di scala. Le soluzioni della meccanica quantistica per tale problema in generale portano a un continuum di stati con diverse frequenze. In altre parole, una banda di frattone \u00e8 comparabile a una di fonone. I modi vibrazionali sono limitati ad una parte del substrato e non sono quindi completamente delocalizzati, a differenza dei modi vibrazionali fononici. Invece vi \u00e8 una gerarchia di modi vibrazionali che comprendono parti sempre pi\u00f9 piccole del substrato."}
{"id": "2920642", "revid": "110157", "url": "https://it.wikipedia.org/wiki?curid=2920642", "title": "PalaBorsani", "text": "Il PalaBorsani \u00e8 il palazzetto dello sport \u00e8 situato al confine tra i comuni di Castellanza, (provincia di Varese) e di Legnano (provincia di Milano), in Lombardia.\nStoria e caratteristiche.\nInaugurato il 21 aprile 1985, \u00e8 situato nei pressi del fiume Olona. Intitolato nel 2005 a Piera Borsani, cestista, discobola e giavellottista castellanzese degli anni venti, ha una capienza di posti a sedere. \u00c8 stato ristrutturato nel 2010. Nella struttura polivalente sono inclusi campi da pallavolo, pallacanestro, tennis e calcio a 5.\nUtilizzi.\nL'impianto sportivo \u00e8 anche utilizzato da diverse societ\u00e0 cestistiche e pallavolistiche, nonch\u00e9 da sodalizi sportivi di arti marziali, ginnastica ritmica, ecc, sia professionistici che amatoriali. Il PalaBorsani ha ospitato diversi eventi nazionali, sia sportivi che di altro tipo, come spettacoli teatrali, concerti musicali, feste, cenoni, ecc. \nPer quanto riguarda le societ\u00e0 sportive professionistiche, viene utilizzato per gli incontri casalinghi delle squadra di pallacanestro maschile del Legnano Basket Knights (che milita in Serie A2) e dal SAB Volley Legnano (militante in Serie A1 di pallavolo femminile). \u00c8 stato anche il campo di gioco della G.S.O. Villa Cortese, squadra sciolta nel 2013 che militava in Serie A1 di pallavolo femminile e che ha vinto due Coppe Italia di pallavolo femminile (2009-2010, 2010-2011) raggiungendo anche la finale scudetto.\nNel palazzetto \u00e8 inoltre la nuova location della disciplina schermistica Trofeo Carroccio."}
{"id": "2920645", "revid": "1543377", "url": "https://it.wikipedia.org/wiki?curid=2920645", "title": "S\u00e9f\u00e9to Nord", "text": "S\u00e9f\u00e9to Nord \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 6 nuclei abitati:"}
{"id": "2920646", "revid": "287204", "url": "https://it.wikipedia.org/wiki?curid=2920646", "title": "Sefeto Nord", "text": ""}
{"id": "2920648", "revid": "287204", "url": "https://it.wikipedia.org/wiki?curid=2920648", "title": "Natural (Noelia)", "text": "Natural \u00e8 un album della cantante pop portoricana Noelia, pubblicato nel 2003 dall'etichetta discografica Fonovisa."}
{"id": "2920656", "revid": "1543377", "url": "https://it.wikipedia.org/wiki?curid=2920656", "title": "S\u00e9f\u00e9to Ouest", "text": "S\u00e9f\u00e9to Ouest \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 9 nuclei abitati:"}
{"id": "2920660", "revid": "287204", "url": "https://it.wikipedia.org/wiki?curid=2920660", "title": "Sefeto Ouest", "text": ""}
{"id": "2920667", "revid": "287204", "url": "https://it.wikipedia.org/wiki?curid=2920667", "title": "Elk Grove (California)", "text": "Elk Grove \u00e8 un centro abitato (\"City\") degli Stati Uniti d'America, situato nella contea di Sacramento dello Stato della California. Nel 2007 la popolazione era di 141.125 abitanti.\nGeografia fisica.\nSecondo i rilevamenti dell'United States Census Bureau, Elk Grove si estende su una superficie di 39,4 km\u00b2. La citt\u00e0 dista circa 15 minuti da Sacramento, raggiungibile con la Interstate 5."}
{"id": "2920668", "revid": "729019", "url": "https://it.wikipedia.org/wiki?curid=2920668", "title": "Breda A.4", "text": "Il Breda A.4, citato anche come Breda A4, era un aereo da ricognizione ad ala alta a parasole prodotto dall'azienda italiana Societ\u00e0 Italiana Ernesto Breda negli anni venti.\nCommercializzato sia per il mercato civile, come aereo da turismo, che per quello militare, venne adottato anche dalla Regia Aeronautica che lo utilizz\u00f2 nelle sue scuole di volo per l'istruzione al conseguimento del primo brevetto di pilota.\nStoria.\nSviluppo.\nIl prototipo apparve nel 1924.\nDescrizione tecnica.\nL'A.4 era un velivolo dall'aspetto, per il periodo, tradizionale: monomotore biplano a due posti in tandem e carrello fisso.\nLa fusoliera era caratterizzata da un unico abitacolo aperto a posti affiancati, destinati all'allievo pilota ed all'istruttore, dotato di doppi comandi e protetto da un parabrezza. Posteriormente terminava in una coda dall'impennaggio tradizionale monoderiva ed i piani orizzontali controventati.\nLa configurazione alare era biplana, con ala superiore ed inferiore allineate, la prima posizionata alta a parasole, collegata alla fusoliera da due coppie di montanti centrali, la seconda bassa sulla fusoliera, collegate tra loro da due coppie di montanti per lato integrate da tiranti in filo d'acciaio, ed un castello centrale tubolare. Entrambe le ali erano dotate di alettoni.\nIl carrello d'atterraggio era fisso ed integrato posteriormente da un pattino di coda.\nLa propulsione era affidata ad un motore Colombo 110/D da 130 CV (95,6 kW) abbinato ad un'elica bipala in legno a passo fisso.\nI velivoli vennero utilizzati anche dalla Scuola di Volo dall'Accademia Aeronautica che aveva sede all'Aeroporto di Capua."}
{"id": "2920670", "revid": "120636056", "url": "https://it.wikipedia.org/wiki?curid=2920670", "title": "J.W. Automotive Engineering Ltd.", "text": "La J.W. Automotive Engineering Ltd. era una casa automobilistica inglese attiva tra gli anni sessanta e gli anni settanta. A partire dalla stagione 1972 l'azienda venne ribattezzata Gulf Research Racing Company, dal nome della societ\u00e0 che ne era la maggiore finanziatrice, la Gulf Oil.\nLa nascita.\nVisti i risultati non all'altezza delle aspettative, la \"Ford America\" decise di chiudere nel 1966 la sua divisione inglese \"Ford Advanced Vehicles\" a Slough, nel Buckinghamshire e trasferire la propria produzione di sportprototipi in America, per poter esercitare maggior controllo sul progetto di sconfiggere in pista le vetture di Enzo Ferrari. A seguito di quella decisione John Wyer, l'ex team manager Aston Martin e capo del progetto Ford GT40 portato avanti proprio nella sede di Slough, e John Willment, un grosso distributore locale della Ford che aveva precedentemente gestito una grande squadra corse in Gran Bretagna, si misero in societ\u00e0 e acquistarono i locali, insieme con la licenza per costruire e fornire la manutenzione alle Ford GT40 sia stradali che da competizione presenti sul mercato europeo. Fu cos\u00ec fondata la J.W. Automotive Engineering Ltd., il cui nome derivava dalle iniziali dei due soci.\nGli inizi e la \"M1\".\nOltre a continuare a costruire le GT40 MKI e MKIII da strada, la JWAE vendeva anche le versioni da corsa ai privati e portava in pista una propria squadra. Divenne subito chiaro che le GT40 MKI non erano pi\u00f9 competitive contro le Ford GT40 MkII ufficiali dotate del motore \"Big Block\" da 7 litri e in uno sforzo per lottare ad armi pari con la squadra ufficiale americana, con le Ferrari P3 e le Porsche 907, John Wyer realizz\u00f2 per la stagione 1967 una versione molto alleggerita della GT40 originale, spinta da motori V8 Gurney-Weslake-Ford da 5,0 oppure 5,7 litri al posto del 4,7 litri standard (usato per i primi test e le prime gare). Questa vettura, che rientrava nella categoria \"prototipi\", fu denominata la \"Mirage-Ford M1\" e differiva esteriormente dal modello da cui derivava per il caratteristico tetto a goccia dalla sezione molto stretta.\nQuesta vettura ottenne un certo successo e vinse la 1000 km di Spa di quell'anno, ma l'inatteso annuncio della C.S.I. (Commissione Sportiva Internazionale) per la stagione 1968, quando fu abbassato a 3 litri il limite di cilindrata del motore dei prototipi, significava la fine della Mirage M1 e due delle tre vetture del costruite dal team furono riconvertite quasi del tutto alle specifiche originali della GT 40 per poter competere nel Gruppo 4, che, come stabilito dalla normativa per il 1968, raggruppava le vetture \"Sport\" spinte da motori di 5 litri. A sorpresa, la JWAE vinse nel 1968 il mondiale Marche per la Ford anche se la Porsche era considerata favorita all'inizio della stagione. \nLa maggior potenza del V8 5 litri permise alla scuderia inglese di imporsi sugli avversari sulle piste veloci, soprattutto a Le Mans, dove vinsero per due anni di fila nel 1968 e nel 1969 anche se le vetture erano surclassate dalla concorrenza nei tracciati tortuosi.\nLa \"M2\" e la \"M3\".\nJohn Wyer, nonostante fosse contrariato per il breve preavviso dato dalla CSI per il cambio di regolamento, commission\u00f2 all'ex capoprogettista Lotus Len Terry il progetto di una nuova vettura \"prototipo\" destinata ad essere propulsa dal motore BRM 3 litri. Tale vettura, denominata \"M2\", fu pronta durante l'ultima parte della stagione 1968, ma in quel momento il team stavano avendo successo con le GT 40 da 5 litri, riuscendo persino a vincere il Campionato, e quindi il progetto M2 non fu seguito con troppa convinzione. Purtroppo per il 1969 la CSI apport\u00f2 ulteriori modifiche al Gruppo 6 (dove si sarebbe iscritta la vettura) che interessavano la larghezza dell'abitacolo, il dimensionamento dei serbatoi di carburante e il peso totale tali da rendere obsoleto il prototipo Mirage prima ancora che questo mettesse le ruote in pista.\nNonostante ci\u00f2 la squadra prosegu\u00ec nel progetto, riducendo il peso ove possibile, ma in fase di collaudo si \u00e8 ben presto scoperto che il motore BRM V12 non si avvicinava neanche lontanamente alla potenza prevista, sebbene fosse allo studio una pi\u00f9 potente versione a 4 valvole per cilindro. Tuttavia, alla BRM ebbero problemi notevoli nello sviluppo di questa unit\u00e0 e la consegna fu frequentemente rinviata, con le prime unit\u00e0 a 4 valvole consegnate a fine luglio 1969, troppo tardi per la stagione agonistica. Il team di John Wyer aveva previsto questo ritardo e aveva ordinato per la \"prototipo\" un motore V8 Ford-Cosworth da poter\ninserire in un telaio modificato, denominato \"M3\", ma questo non fu ancora pronto fino a giugno, tanto che il team port\u00f2 avanti lo sviluppo della loro incredibilmente riuscita GT40, sponsorizzata dalla Gulf Oil.\nN\u00e9 la M2/200 spinta dal motore BRM a due valvole per cilindro da 375 CV, n\u00e9 la nuova Mirage M2/300 spinta dal motore Ford-Cosworth che apparve alla 1000 km del N\u00fcrburgring insieme alla versione con il motore BRM dotato di testata a quattro valvole in prestito dalla BRM, furono particolarmente veloci.\nSi and\u00f2 avanti con lo sviluppo della roadsster: la vettura spinta dal motore Ford fu notevolmente alleggerita mediante il taglio del tetto, trasformandola in una vettura aperta e denominandola \"M3\", ma fu afflitta da vari problemi. Alla 1000 km di Zeltweg del 1969, l'appuntamento sul circuito austriaco dell'\u00d6sterreichring che concluse il Campionato, l'automobile scoperta condusse a lungo la gara, ma alla fine si ritir\u00f2.\nIl telaio della M2/200 con motore BRM e della M2/300 con motore Ford erano sostanzialmente identici, con una sezione monoscocca centrale in lega di alluminio e con telaietto tubolare in acciaio nella parte posteriore a sostenere il motore. I serbatoi di carburante sono collocati nei pontoni laterali del telaio monoscocca, con una capacit\u00e0 totale di 26 galloni. La sospensione anteriore \u00e8 a doppi bracci oscillanti e gruppi molla-ammortizzatore, mentre al retrorotreno sono presenti un solo braccio superiore e doppi bracci in basso. Lo sterzo \u00e8 a cremagliera e i freni sono dischi ventilati da 11.95 pollici della Girling sulle quattro ruote.\nIl motore V12 BRM aveva un alesaggio di 73,81 millimetri e una corsa di 57,15 millimetri, per una cilindrata di 2,999.5\u00a0cm\u00b3, due valvole per cilindro azionato da quattro alberi a camme in testa mossi da una catena, un rapporto di compressione di 11,5:1 e una potenza tra i 375 e i 390 CV. Con quattro valvole per cilindro la potenza dichiarata \u00e8 450 CV. Abbinato al motore BRM vi era in cambio della tedesca ZF a cinque marce tutte sincronizzate.\nIl V8 Ford-Cosworth utilizzato dal team di John Wyer era esattamente lo stesso di quello utilizzato dai team di Formula 1, ad eccezione che il motore non veniva utilizzato come una parte portante del telaio, ma era installato nel sottotelaio tubolare. Il V8 aveva un alesaggio di 85,6 millimetri e una corsa di 64,8 millimetri per una cilindrata di 2.995\u00a0cm\u00b3, i quattro alberi a camme in testa sono azionati da una catena, \u00e8 dotato di iniezione Lucas e ha un rapporto di compressione di 11:1. Il motore \"serie 9\" del 1969, dotato di un sistema di scarico modificato aveva una potenza di 430 CV a 10.000 giri/min. Il cambio abbinato al motore Ford era uno Hewland DG300.\nLa \"M4\".\nLa Mirage M4 \u00e8 una vettura-laboratorio con carrozzeria barchetta concepita tra la fine del 1969 e i primi mesi del 1970 e derivata dall'accoppiamento del telaio della \"M3\" con il motore 5 litri della Ford GT40: essa aveva anche la carrozzeria modificata a causa dello spostamento nel frontale dei radiatori, con conseguente eliminazione delle prese d'aria sui parafanghi posteriori (e con l'aggiunta di un'ala posteriore), ma con la firma del contratto tra la JWAE e la Porsche per la stagione 1970 la \"M4\" fu messa da parte: attualmente la vettura \u00e8 stata restaurata e di nuovo equipaggiata con un Cosworth DFV, pur mantenendo la carrozzeria modificata (ma con l'ala rimossa). Spesso la denominazione \"M4\" \u00e8 confusa con la \"M5\" perch\u00e9 John Horsman, nel suo libro \"Racing in the Rain\" (poi ripreso da Ed McDonough, in \"Gulf-Mirage 1967 to 1982\"), a pag. 193, si riferisce a questo muletto come \"Mirage M5\".\nLa \"M5\".\nLa JWAE realizz\u00f2 nel 1969 una vettura di Formula Ford, denominata Mirage M5, dotata di un cambio \"Hewland Mk8\" e posta in vendita al prezzo di \u00a3 1195 dell'epoca. Il primo esemplare della vettura partecip\u00f2 al campionato britannico di Formula Ford sotto le insegne del \"Willement Group\" e ne furono prodotti 15-20 esemplari nel biennio 1970-'71.\nGli anni con la Porsche.\nNel 1970 e 1971 la JWAE ltd. strinse un accordo con la Porsche per portare in pista le Porsche 917 ufficiali con i colori della Gulf Oil. Grazie anche alla sagacia dei tecnici della squadra inglese la vettura, portata in pista in fretta e furia per la stagione 1969, venne evoluta in un'auto capace di vittorie a ripetizione, dando lustro alla Casa di Stoccarda insieme alle altre scuderie dotate della veloce vettura tedesca e sfiorando in entrambe le stagioni la vittoria alla 24 Ore di Le Mans.\nIl ritorno delle Mirage: la M6.\nDopo la messa al bando delle \"917\", John Wyer decise di realizzare di nuovo una vettura in proprio e ne affid\u00f2 la progettazione a Len Bailey, che era stato coinvolto nel progetto della Ford GT40 e della M1. Ci furono anche alcuni importanti cambiamenti in azienda, in quanto John Wyer si defil\u00f2, lasciando la condotta diretta delle operazioni a John Horsmam e la squadra venne ribattezzata Gulf Research Racing Company. La vettura, denominata \"Mirage M6\", era dotata di un telaio monoscocca rivettato di alluminio con paratie di rinforzo in acciaio, il motore era il classico Cosworth DFV da 3 litri, depotenziato a 400 CV per ottenere la necessaria affidabilit\u00e0 e utilizzato come elemento strutturale, mentre la carrozzeria era in vetroresina, con un'ala posteriore molto alta.\nIl primo esemplare fu completato nel marzo 1972, in tempo per la 12 Ore di Sebring, dove, a corto di collaudi, ebbe parecchi problemi di giovent\u00f9 e riusc\u00ec a completare solo 48 giri. Un secondo esemplare fu pronto a met\u00e0 stagione 1972 e un terzo fu dedicato allo sviluppo del motore Weslake V12, che avrebbe dovuto dare la svolta al progetto in quanto sulla carta pi\u00f9 potente del Cosworth, con meno vibrazioni (che erano una delle causa della carente affidabilit\u00e0), ma anche con un peso maggiore.\nDurante la stagione la M6 ottenne qualche piazzamento sul podio, ma molte delle risorse furono indirizzate ai test sul motore Weslake V12, che aveva le stesse prestazioni del Cosworth, menomate per\u00f2 da una ridotta affidabilit\u00e0, tanto che all'inizio del 1973 fu accantonato e le M6-Cosworth ottennero la doppietta alla 1000 km di Spa, prima vittoria di una sportprototipo spinta dal motore inglese. Nel resto della stagione non vi furono ulteriori soddisfazioni e alla fine del 1973 quattro dei cinque telai M6 furono utilizzati come base per la realizzazione del successivo modello, la \"GR7\".\nPer aumentare le probabilit\u00e0 di vittoria a Le Mans, nel 1973 il team JWAE allest\u00ec una versione della \"M6\" con carrozzeria chiusa e coda filante denominata \"M6 Coup\u00e9\". Fu schierata ai test della 24 Ore di Le Mans 1973 realizzandola sul telaio M6/603 originariamente dotato di carrozzeria aperta e portato a Daytona come muletto. Spinta da un motore Ford-Weslake V12 di 2995\u00a0cm\u00b3 e con pochi avversari in pista, la vettura segn\u00f2 il 3\u00ba tempo con Derek Bell, ma poi non partecip\u00f2 alla gara in quanto il motore non forniva le prestazioni sperate: il tempo sul giro era 16 secondi pi\u00f9 lento di quello segnato dalla M6-Cosworth e inoltre aveva problemi a riaccendersi dopo ogni rifornimento.\nLa GR7.\nAllestita per la stagione 1974, il suo nome deriva dal cambio di denominazione dell'azienda in \"Gulf Research Racing Company\". Come gi\u00e0 detto, fu realizzata modificando i telai delle M6 mediante l'uso di materiali ultraleggeri, per porre rimedio al peso eccessivo rispetto alla concorrenza che aveva afflitto le vetture del team l'anno precedente.\nLa GR8.\nJohn Wyer aveva progettato il suo ritiro dalle competizioni alla fine del 1974, ma non pot\u00e9 resistere all'opportunit\u00e0 di vincere nuovamente a Le Mans, poich\u00e9 per rispettare le nuove limitazioni sul consumo di carburante imposte dall'ACO (20 giri tra un rifornimento e l'altro), il motore Cosworth DFV poteva essere affidabile per tutta la gara, dovendo funzionare ad un regime pi\u00f9 basso per conformarvisi. Decise cos\u00ec di non ritirarsi quell'anno e di concentrare tutti gli sforzi della scuderia Gulf nella stagione 1975 verso la vittoria al Circuit de la Sarthe. Due nuove Gulf GR8 vennero progettate e costruite specificamente per la maratona francese, le vetture erano ampiamente derivate dalla Gulf GR7, con il passo maggiorato e una nuova carrozzeria che forniva un'aerodinamica aggiornata, ottimizzata per quel tracciato e per l'efficienza nei consumi.\nLa cessione.\nNel 1976 l'azienda fu venduta alla \"Grand Touring Cars, Inc.\", un'azienda americana che importava negli U.S.A. vetture Ferrari e Lamborghini e che aveva una propria squadra corse. Subito ottenne buoni risultati, tra cui il secondo posto alla 24 Ore di Le Mans 1976 con Jean-Louis Lafosse e Fran\u00e7ois Migault. La GTC us\u00f2 i telai delle GR8 negli anni successivi (abbinandoli a motori Renault nel 1977) e realizz\u00f2 in seguito altre vetture con il nome Mirage, continuando a gareggiare anche negli anni ottanta e attualmente si occupa di manutenzione e restauro delle Mirage finora prodotte."}
{"id": "2920671", "revid": "228587", "url": "https://it.wikipedia.org/wiki?curid=2920671", "title": "Becket", "text": ""}
{"id": "2920672", "revid": "1543377", "url": "https://it.wikipedia.org/wiki?curid=2920672", "title": "Senko", "text": "Senko \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 8 nuclei abitati:"}
{"id": "2920680", "revid": "104458", "url": "https://it.wikipedia.org/wiki?curid=2920680", "title": "Nikolay Kruglov", "text": ""}
{"id": "2920682", "revid": "339392", "url": "https://it.wikipedia.org/wiki?curid=2920682", "title": "John Wyer Automotive Engineering", "text": ""}
{"id": "2920684", "revid": "767487", "url": "https://it.wikipedia.org/wiki?curid=2920684", "title": "Fasone", "text": "Un fasone \u00e8 una quasiparticella che esiste nei quasicristalli a causa della loro specifica struttura di reticolo quasiperiodico. Simile al fonone, il fasone \u00e8 associato con il moto atomico. Tuttavia, mentre i fononi sono correlati alla \"traslazione\" degli atomi, i fasoni sono associati ai \"riordinamenti\" atomici. Da queste nuove disposizioni risultano onde che descrivono la posizione degli atomi nel cristallo, la fase di mutamento, perci\u00f2 il termine \"fasone\". \nLa teoria idrodinamica dei quasicristalli prevede che la tensione convenzionale (fonone) si attenui rapidamente. Diversamente, il rilassamento della tensione del fasone \u00e8 diffusivo ed \u00e8 molto pi\u00f9 lento. Pertanto, i quasicristalli metastabili cresciuti tramite il rapido raffreddamento della fusione mostrano la tensione del fasone incorporato associata agli spostamenti e agli ampliamenti dei raggi X e ai picchi di diffrazione elettronica. "}
{"id": "2920685", "revid": "1543377", "url": "https://it.wikipedia.org/wiki?curid=2920685", "title": "Sirakoro", "text": "Sirakoro \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 10 nuclei abitati:"}
{"id": "2920689", "revid": "104458", "url": "https://it.wikipedia.org/wiki?curid=2920689", "title": "Evgeny Ustyugov", "text": ""}
{"id": "2920690", "revid": "149587", "url": "https://it.wikipedia.org/wiki?curid=2920690", "title": "Giovani turchi", "text": ""}
{"id": "2920693", "revid": "767487", "url": "https://it.wikipedia.org/wiki?curid=2920693", "title": "Haakon III di Norvegia", "text": "Biografia.\nEra un figlio naturale di Sverre I di Norvegia e della sua concubina Astrid Roesdatter.\nApparteneva come il padre al partito Birkebeiner all'interno del quale fu capo dell'esercito in occasione di una battaglia combattuta a Oslo nel 1197 contro il Bagler.\nSul letto di morte il padre, che mor\u00ec il 9 marzo 1202, dichiar\u00f2 di non avere altro figlio all'infuori di H\u00e5kon. Scrisse inoltre una lettera al figlio consigliando di risolvere i conflitti con la Chiesa. Quando la notizia della morte di Sverre raggiunse la Birkebeiner assemblata a Nidaros, H\u00e5kon venne proclamato capo del partito.\nGiunse cos\u00ec ad un accordo con la chiesa, probabilmente cedendo ad ogni richiesta. La Norvegia venne liberata dalla interdizione che era stata posta durante il regno di Sverre.\nH\u00e5kon fu in rapporti amichevoli con i contadini e la gente comune e il partito Bagler perse molti sostenitori.\nNell'autunno del 1202, il capo Bagler Inge Magnusson venne ucciso dagli agricoltori locali a Oppland e il partito Bagler in Norvegia venne sciolto.\nH\u00e5kon ebbe un rapporto tormentato con la moglie di suo padre, Margherita. Dopo la morte di Sverre, tent\u00f2 di tornare con la figlia avuta da Sverre, Kristina, in Svezia. H\u00e5kon invece voleva tenere la sorellastra a corte e la separ\u00f2 dalla madre. Successivamente, anche Margherita rimase a corte.\nDurante il Natale nel 1203 H\u00e5kon si ammal\u00f2 dopo un salasso e il 1\u00ba gennaio 1204 mor\u00ec.\nSi sospett\u00f2 che la morte fosse avvenuta per avvelenamento e la matrigna venne accusata del delitto. Si apr\u00ec un processo contro uno degli uomini della regina che risult\u00f2 bruciarsi in seguito all'ordalia. Questo segno venne interpretato come prova della sua colpevolezza e Margherita dovette fuggire in Svezia.\nH\u00e5kon Sverresson non era sposato e non aveva figli noti. Gli succedette il nipote Guttorm Sigurdsson.\nH\u00e5kon fu sepolto nella cattedrale di Bergen, demolita nel 1531."}
{"id": "2920694", "revid": "125838939", "url": "https://it.wikipedia.org/wiki?curid=2920694", "title": "Marina Diamandis", "text": "Il suo precedente nome d'arte, reso graficamente come Marina &amp; the Diamonds, \u00e8 composto dal suo nome di nascita e dalla traduzione in lingua inglese del suo cognome, che in greco significa diamanti. Spesso \"Diamonds\" \u00e8 stato erroneamente attribuito alla band di supporto che la segue nelle esibizioni live, ma in realt\u00e0 si riferisce ai fan della cantante, come lei stessa ha tenuto a precisare sulla sua pagina di Myspace: \u00ab\"Io sono Marina. Voi siete i diamanti\"\u00bb.\nDopo aver realizzato due EP, nel febbraio del 2010 ha pubblicato l'album di debutto \"The Family Jewels\", che le \u00e8 valso il disco d'oro nella madrepatria e in Irlanda, a cui ha fatto seguito un terzo EP dal titolo \"The American Jewels EP\". Il 30 aprile 2012 \u00e8 stato pubblicato il suo secondo album in studio, \"Electra Heart\", che ha raggiunto la vetta delle classifiche irlandesi e britanniche, nonch\u00e9 quella degli album dance ed elettronici statunitense. Nel 2015 la cantante ritorna sulle scene musicali con un nuovo album, \"Froot\", che debutta alla 8\u00aa posizione nella Billboard 200, vendendo circa copie nei primi mesi dalla pubblicazione. Dopo una pausa dalle scene durata quattro anni, Diamandis ha messo in commercio il quarto album di inediti nell'aprile 2019, \"Love + Fear\", cui ha fatto seguito nel settembre dello stesso anno la pubblicazione dell'EP in versione acustica \"Love + Fear Acoustic EP\". Nel Novembre 2020 la Diamandis annuncia l\u2019uscita di un nuovo singolo intitolato \u201cMan\u2019s World\u201d uscito il 18 novembre.\nVocalmente paragonata a Bj\u00f6rk, Kate Bush e Regina Spektor, la cantautrice cita tra le sue influenze una vasta gamma di artisti tra cui Britney Spears, Blondie, Patti Smith, Tom Waits, Nirvana, PJ Harvey, Elliott Smith, Madonna, Dolly Parton e molti altri artisti.\nBiografia.\nInfanzia ed esordi.\nMarina Diamandis \u00e8 nata a Brynmawr, nel sud-est del Galles, da padre greco e madre gallese ed \u00e8 cresciuta a Pandy, un piccolo borgo della contea del Monmouthshire vicino Abergavenny. Ha frequentato la scuola femminile \"Haberdashers' Monmouth School\" nella quale, come lei stessa ha dichiarato, scopr\u00ec il proprio talento. Quando i suoi genitori si separarono, la Diamandis si trasfer\u00ec insieme al padre in Grecia all'et\u00e0 di sedici anni, per far ritorno in Galles dopo appena due anni. All'et\u00e0 di diciott'anni si trasfer\u00ec a Londra e studi\u00f2 danza per soli due mesi.\nDopo essersi stabilita a Londra, si \u00e8 iscritta a quattro universit\u00e0 senza laurearsi e ha sostenuto alcune audizioni tra cui quella per il musical del Teatro del West End, \"The Lion King\". Nel 2005 ha partecipato ad un'audizione per una boy band reggae tenuta dalla Virgin Records. Con lo scopo di farsi assumere si era travestita da ragazzo per farsi notare dagli organizzatori. Fu ricontattata dall'etichetta discografica una settimana dopo.\nI primi demo delle sue canzoni furono autoprodotti e composti tramite l'applicazione Apple GarageBand. Tramite Gumtree, un sito web di piccoli annunci, trov\u00f2 una persona disposta a produrre alcune canzoni per il quale la Diamandis pag\u00f2 500 \u00a3. Queste vennero incise nel suo EP di debutto intitolato \"Mermaid vs Sailor\", pubblicato il 23 novembre 2007 e venduto attraverso la sua pagina di Myspace. La Diamandis ha stimato che le copie vendute furono circa settanta.\nNel gennaio del 2008 la Diamandis viene scoperta da Derek Davies, un music scout dell'etichetta discografica Neon Gold Records. Successivamente viene notata dalla Warner Music Group che la mette sotto contratto, con la sua etichetta 679 Recordings, nell'ottobre dello stesso anno. Il suo singolo di debutto \u00e8 stato un doppio lato A, composto da \"Obsessions\" e \"Mowgli's Road\", pubblicato il 19 novembre 2008, che \u00e8 stato seguito dal suo secondo EP intitolato \"The Crown Jewels EP\", pubblicato il 1\u00ba giugno 2009, entrambi prodotti dalla Neon Gold Records. Successivamente la Diamandis ha registrato una nuova versione di \"Mowgli's Road\", pubblicata il 16 novembre 2009 dalla 679 Recordings, diventando il primo singolo prodotto con una major.\n2008\u20132010: il debutto musicale con \"The Family Jewels\".\nIl suo album di debutto dal titolo \"The Family Jewels\" \u00e8 stato pubblicato il 22 febbraio 2010 nel Regno Unito con l'etichetta 679 Recordings, raggiungendo il quinto posto nella Official Albums Chart. Il 25 maggio 2010 \u00e8 stato anche pubblicato negli Stati Uniti con la Chop Shop Records, etichetta controllata dalla Atlantic Records. Ha ricevuto il 19 febbraio 2010, prima di essere pubblicato, il disco d'argento e il 14 maggio 2010 il disco d'oro dalla BPI (Regno Unito). Oltre a nuove canzoni, l'album include anche \"Mowgli's Road\" e \"I Am Not a Robot\" gi\u00e0 pubblicati in EP precedenti. I singoli estratti da \"The Family Jewels\" sono stati \"Hollywood\", il 1\u00ba febbraio 2010, \"I Am Not a Robot\", il 26 aprile 2010, e \"Oh No!\", il 2 agosto 2010. Il 27 settembre 2010 viene pubblicato l'ultimo singolo estratto dall'album, \"Shampain\".\nPrima dell'uscita di \"The Family Jewels\" negli Stati Uniti, la Diamandis ha collaborato con la Chop Shop Records per la pubblicazione del suo terzo EP, \"The American Jewels\", il 23 marzo 2010 esclusivamente per il mercato statunitense.\nOltre ai singoli ufficiali, il 24 aprile 2010, \u00e8 entrato in classifica il singolo \"Numb\", posizionandosi alla posizione numero 135 della classifica inglese.\nLa cantante ha promosso il disco con il \"The Family Jewels Tour\", partito il 26 gennaio 2010 e conclusosi il 29 aprile successivo. Il tour ha toccato l'Europa e gli Stati Uniti con 20 concerti. \"The Family Jewels Tour\" si suddivide in altri due tour, \"The Gem Tour\" e \"The Burger Queen Tour\". Artisti come Clock Opera e Alan Pownall hanno accompagnato la cantante nel suo primo tour. \"The Gem Tour\" \u00e8 iniziato il 12 maggio 2010 ed \u00e8 finito il 17 settembre 2010. Il tour ha toccato il continente europeo, Canada e Stati Uniti con un totale di 53 esibizioni, delle quali 10 nei festival europei. \"The Burger Queen Tour\" \u00e8 iniziato il 19 ottobre 2010 ed \u00e8 terminato il 4 dicembre 2011. Il tour ha raggiunto l'Europa, l'Australia e gli Stati Uniti per un totale di 62 esibizioni dal vivo.\n2011\u20132013: \"Electra Heart\" ed il successo internazionale.\nL'8 agosto 2011, sul suo canale ufficiale YouTube, viene pubblicato il video non ufficiale del singolo \"Fear and Loathing\", che preannuncia il nuovo album in studio della cantante: \"Electra Heart\". La cantante, per il nuovo album, dice di aver preso ispirazione dalla mitologia greca e da alcuni cantanti iconiche come Dolly Parton, Madonna, Britney Spears e personaggi del passato come Maria Antonietta e Marilyn Monroe.\nAl riguardo ha detto in un'intervista: \u00ab\"\u00c8 ispirato da Marilyn Monroe, Madonna e Maria Antonietta. Madonna \u00e8 una persona coraggiosa, senza paura. \u00c8 stata demolita cos\u00ec tante volte! Volevo un modo per impersonare l'amore e il \u2018crepacuore\u2019. L'intera campagna \u00e8 rosa e morbida, \u00e8 sull'amore. Non voglio semplicemente raccontare una storia, ma deve essere qualcosa che \u00e8 successo nella mia vita\"\u00bb\nMarina ha inoltre detto che l'album sar\u00e0 incentrato sulla figura di una ragazza di nome Electra. Il 22 agosto dello stesso anno, Marina diffonde il video del singolo promozionale \"Radioactive\", che esce definitivamente il 3 ottobre 2011 e fa parte della versione \"Deluxe\" del nuovo album. Il singolo raggiunge la 25\u00aa posizione in Scozia e nel Regno Unito, mentre arriva al 37\u00ba posto in Irlanda. Il 20 novembre \u00e8 resa disponibile una demo di \"Starring Role\", altro singolo dell'album. La cantante ha annunciato il 9 febbraio 2012 su Twitter che il primo singolo ufficiale (\"Primadonna\") dell'album uscir\u00e0 il 16 aprile come CD e download digitale (solo negli USA \u00e8 uscito il 20 marzo come download e in Australia il 6 aprile sempre come download).\nIl 20 febbraio 2012, \u00e8 stato reso disponibile sul sito ufficiale di Marina il nuovo singolo, \"Homewrecker\",disponibile solo in formato download digitale. Esso potr\u00e0 essere scaricato solo con una password segreta, trovabile nel testo della \"canzone\" The Archetypes, pubblicata dalla Diamandis il 15 dicembre 2011. Il 30 marzo viene pubblicata la versione acustica. Il primo giorno di marzo, sulla pagina ufficiale Facebook della cantante, viene pubblicata la cover album e la tracklist ufficiale. Viene anche rivelato che la versione deluxe conterr\u00e0 4 tracce, \"Radioactive\" compresa.\nIl 9 marzo viene pubblicato un teaser trailer del primo singolo, \"Primadonna\", con un video pubblicato sul canale ufficiale della cantante. Inoltre, il 12 marzo, il singolo verr\u00e0 lanciato dalle radio britanniche in tutto il Regno Unito. \"Primadonna\" esce ufficialmente su YouTube il 12 marzo, accompagnato dal video ufficiale, che riceve in un mese 2 milioni di visualizzazioni. ed entra, prima della data ufficiale di distribuzione, nella classifica slovacca alla posizione 89 e la settimana successiva alla posizione 46 della medesima classifica. La settimana successiva viene pubblicata la versione acustica del singolo, e il 20 marzo la versione remix di Benny Benassi. Viene successivamente resa disponibile anche la versione remix \"Burns\",ma riceve critiche negative. Il 5 aprile viene pubblicata la versione acustica del singolo \"Lies\", con un video annesso. Anche le versioni remix \"Riva Starr\" e \"Evian Christ\" ricevono critiche negative. Dal 21 aprile \u00e8 possibile acquistare tramite sito web ufficiale della cantante, \"Primadonna Acoustic EP\", contenente le versioni acustiche di \"Lies\", \"Primadonna\" e \"Homewrecker\". Il 23 aprile viene pubblicata una versione acustica anche per il singolo \"Starring Role\".\n\"Electra Heart\" vende nel Regno Unito dopo 2 settimane 30.000 copie circa, classificandosi alla posizione numero 1 in Scozia, Irlanda e Regno Unito, e alla 30\u00aa posizione in Norvegia. Il secondo singolo estratto dall'album \u00e8 \"Power &amp; Control\", che esce definitivamente il 9 luglio, esclusivamente per il Regno Unito e l'Irlanda, mentre il video ufficiale viene pubblicato su YouTube il 31 maggio. I due remix ufficiali di \"Power &amp; Control\", (\"Krystal Klear Remix\" e \"Michael Woods Remix\") vengono pubblicati in maniera ufficiale su YouTube rispettivamente il 14 giugno e il 22 giugno, ed entrambi ricevono dal pubblico critiche positive, mentre gli altri due remix \"(Eliphino Remix e Brackles Remix)\" vengono pubblicati rispettivamente il 2 e il 17 luglio. Il secondo singolo a livello mondiale (terzo per il Regno Unito e l'Irlanda) \u00e8 \"How To Be A Heartbreaker\", canzone disponibile solo nella versione nord americana di Electra Heart, il cui video dell'audio \u00e8 stato pubblicato il 9 luglio sul canale ufficiale della Diamandis. Il singolo sar\u00e0 commercializzato ufficialmente il 15 ottobre. L'uscita del video di \"How to be a Heartbreaker\" era prevista per il 24 settembre, ma la casa discografica di Marina, la 679 Artists, ha rimandato l'uscita per via di alcune scene del video in cui Marina, a suo dire, si vedeva \"brutta\". Il video \u00e8 stato posticipato al 28 settembre.\ng\nPer Natale, Marina ha effettuato una cover del celebre singolo \"Have Yourself a Merry Little Christmas\", il cui video viene pubblicato il giorno di Natale.\nL'ottava parte del progetto \"Electra Heart\" viene pubblicata il 14 febbraio 2013 con il nome di \"E.V.O.L.\" Consiste in una canzone omaggio dedicata a tutti i fan della cantante. Il progetto relativo all'album, terminer\u00e0 l'8 agosto 2013, secondo un tweet pubblicato dalla cantante stessa. Il 2 marzo la cantante pubblica il video della nona parte del progetto, \"The State of Dreaming\". Il video \u00e8 stato diretto da Thomas Knight al Baroque Opening - London Club Playboy, lo stesso giorno in cui fu girato il video per \"Wedding Bells\". Successivamente alla decima parte, rappresentata dalla canzone \"Lies\", viene pubblicata l'ultima, \"Electra Heart\", una canzone non presente nel album. Tale parte viene pubblicata sul canale YouTube di Marina l'8 agosto 2013, tuttavia la versione ufficiale (Betatraxx ft. Marina and the Diamonds) viene resa disponibile su SoundCloud solo il 2 maggio 2014 e pubblicata tre giorni dopo su iTunes, insieme ad un remix e alla versione \"classica\".\n\"Electra Heart\" ha riscosso sicuramente un maggior successo rispetto al lavoro precedente (\"The Family Jewels\") per quanto riguarda i posizionamenti in classifica e le vendite: citando i pi\u00f9 importanti, l'album si posiziona in cima alla classifica scozzese, britannica e irlandese degli album della settimana (vendendo pi\u00f9 di 25.000 copie solo in questi paesi) e al secondo posto in quella americana degli album dance-elettronici pi\u00f9 venduti, rimanendo in tale classifica per molte settimane, tanto da ottenere per due anni di fila un posizionamento nella classifica di fine anno della medesima classifica (il primo anno alla #24 e il secondo alla #14). L'album debutta alla #31 nella Billboard 200 con un bottino superiore alle 10.000 copie, il che lo rende il miglior debutto negli Stati Uniti della cantante. Tra i migliori debutti, rientrano anche quelli in Australia, Nuova Zelanda, Germania e Svizzera. L'album viene inoltre certificato disco d'argento nel Regno Unito per le 60.000 copie certificate vendute (circa 1/3 rispetto alle vendite di The Family Jewels) e disco d'oro in Irlanda per le 7.500 copie certificate vendute. Al contrario, hanno avuto un largo successo i singoli e le tracce dell'album che nel complesso hanno venduto globalmente pi\u00f9 di due milioni di copie.\nPer sponsorizzare il suo secondo album, la cantante d\u00e0 il via al suo secondo tour, il \"The Lonely Hearts Club Tour\". Il tour tocca il continente americano e quello europeo, con un totale di 79 tappe, incluse le apparizioni nel Mylo Xyloto Tour dei Coldplay, in cui Marina apre i concerti. Il tutto dura un anno esatto, dal 27 maggio 2012 al 29 maggio 2013, ottenendo sette \"sold out\" negli Stati Uniti e ottime critiche.\n2014\u20132017: \"Froot\".\nIn un'intervista svoltasi a New York il 21 agosto 2012, Marina ha dichiarato di essere al lavoro per un terzo album in studio, che secondo alcune fonti sarebbe stato completamente diverso da \"Electra Heart\"; la stessa Marina ha poi confermato queste voci in un tweet di risposta ad un suo fan. In una seconda intervista tenutasi il 22 febbraio, la cantante ha rivelato di trovarsi a New York per scrivere le canzoni del nuovo album, che vede la collaborazione con il produttore Dan Dare, creatore della canzone \"Just Desserts\", in collaborazione con Charli XCX. Il 31 agosto Marina svela ai suoi fans una piccola parte del nuovo singolo, \"Froot\", il cui video esce ufficialmente il 10 ottobre. Il brano, che anticipa l'album omonimo, \u00e8 stata scritta interamente dalla Diamandis, curandone anche il sound insieme al produttore David Kosten. \"Froot\" si allontana di gran lunga dagli schemi musicali della precedente era musicale, riavvicinandosi invece a quelli del primo album \"The Family Jewels\", pi\u00f9 synthpop e new wave, con note di alternative pop e intelligent dance music. La canzone entra direttamente alla numero uno nella US Billboard Trending 140, unico posizionamento per il singolo: \u00e8 infatti la prima traccia, a partire da \"Hollywood\", a non entrare neanche nell'airplay britannico. \"Froot\" rappresenta una svolta per la cantante, che si occupa di tematiche totalmente estranee al precedente album, allontanandosi dai classici testi pop e concentrandosi al meglio sugli stati d'animo e le sofferenze delle persone; tutte le canzoni, inoltre, sono state scritte dalla sola Marina. Il singolo che segue Froot \u00e8 \"Happy\", una ballata pop che parla della felicit\u00e0 finalmente trovata dalla cantante. La canzone esce ufficialmente il 12 dicembre, mentre il 18 dicembre viene caricata la versione acustica. Il 31 dicembre, un giorno in anticipo rispetto alla data di distribuzione prevista, la cantante pubblica su YouTube il video del terzo singolo, \"Immortal\". La canzone, apprezzata quasi subito dai fan e dalla critica, tratta temi esistenziali. Il 27 gennaio viene mandata in onda \"I'm a Ruin\" dalla BBC Radio 1, ed \u00e8 quindi la prima canzone della nuova era ad essere presentata e inviata alle radio nazionali; lo stesso giorno viene pubblicato l'audio ufficiale su YouTube (il relativo video esce il 2 febbraio, insieme al download digitale). Il 2 marzo la cantante pubblica sul profilo YouTube l'audio del quinto singolo, \"Forget\", disponibile su iTunes gi\u00e0 l'indomani. Questo, insieme a \"Gold\", l'ultima traccia in programma per il download, ha avuto pochi download. L'ultimo singolo ad essere stato pubblicato, precisamente il 13 luglio, accompagnato da un video musicale, \u00e8 stato \"Blue\" che, come i precedenti singoli, non ha avuto nessun piazzamento in alcuna classifica. Il 5 gennaio 2016 spunta in rete una cover di \"True Colors\", singolo di Cyndi Lauper estratto dall'omonimo album. La cover doveva essere inserita all'interno dell'album come ulteriore traccia, ma fu tuttavia scartata poco prima della pubblicazione.\nDopo la pubblicazione dell'album, \"Froot\" debutta all'ottava posizione della Billboard 200 (diventando cos\u00ec la prima top 10 della cantante negli Stati Uniti) e alla 4 nella Billboard Digital Albums, con un bottino iniziale di circa 46.000 unit\u00e0. Fino a d'ora, questo \u00e8 il miglior risultato ottenuto dalla Diamandis nel Paese. Nella seconda settimana, l'album crolla dalla posizione 8 alla 96, vendendo altre 7.000 copie. Ulteriore calo di vendite rispetto ai primi due album lo si registra nel Regno Unito, dove debutta alla decima posizione vendendo poco pi\u00f9 di 10.000 copie nei primi giorni dopo la pubblicazione. Un ottimo risultato \u00e8 stato invece registrato in Canada, dove \"Froot\" ottiene complessivamente 6.000 copie vendute, collocandosi alla 6\u00aa posizione della classifica canadese degli album pi\u00f9 comprati della settimana. \"Froot\" \u00e8 il primo lavoro a portare la cantante nella classifica italiana FIMI, dove esordisce alla posizione 68, rimanendovi tuttavia una sola settimana.\nNonostante il fallimento commerciale dei singoli e le vendite al di sotto delle aspettative, l'album ottiene ottime recensioni musicali, con una valutazione generica di 75/100 da Metacritic. La maggior parte delle critiche calca il fatto che il pop della cantante sia cambiato, diventando pi\u00f9 introspettivo ed esistenziale, intrigante ed affascinante, con variazioni di genere che si trovano in ogni canzone (dall'elettropop al rock all'indie).\nNel mese di marzo 2015, al Coachella, Marina si esib\u00ec insieme al gruppo britannico dei Clean Bandit con il brano \"Disconnect\", che viene pubblicato come singolo ufficiale solamente il 23 giugno 2017 e promosso per la prima volta (dopo il 2015) lo stesso giorno al Glastonbury Festival.\nIn una domanda posta da una fan su Twitter, la cantante ha risposto che il terzo tour, inerente all'album \"Froot\", toccher\u00e0 tutto il mondo. \u00c8 quindi il primo tour mondiale di Marina, che visiter\u00e0 per la prima volta l'America Latina e l'Asia. Il 17 novembre Lollapalooza annuncia sul proprio sito web che la cantante si sarebbe esibita per la prima volta in tutta la sua carriera artistica all'Autodromo de Interlagos in Brasile, il 28 e il 29 marzo 2015, concerto annullato per un guasto aereo, annunciato dalla stessa cantante tramite Twitter. Tra il 5 e il 7 giugno 2015, si \u00e8 esibita invece al The Governors Ball a New York City, insieme ad artisti come Lana del Rey e i Florence + The Machine. Un'altra esibizione \u00e8 stata prevista tra il 17 e il 22 marzo 2015 all'SXSW Music, svoltosi ad Austin in Texas. Il 14 agosto si \u00e8 esibita allo Sziget Festival, il pi\u00f9 importante festival di Europa, dove si sono esibiti anche Ellie Goulding, Avicii, Martin Garrix e altri cantanti molto noti.\nIl \"Neon Nature Tour\", che accompagner\u00e0 la stessa Diamandis per la promozione di \"Froot\", \u00e8 iniziato il 12 ottobre 2015 e si \u00e8 concluso il 12 marzo 2016.\n2019: \"Love + Fear\".\nTramite un messaggio pubblicato sul suo profilo Twitter, Marina annuncia che il quarto album in studio \u00e8 in fase di completamento, con un ritorno sulle scene musicali previsto per l'autunno 2018 ed un'esibizione live il 29 settembre al centro d'arte Knockdown Center di New York City in occasione dell'evento Neon Gold X. In questa occasione esegue per la prima volta un brano inedito intitolato \"Emotional Machine\", in seguito incluso nel quarto album in studio.\nNel corso del 2018, la Diamandis annuncia tramite Twitter il cambio del suo nome d'arte in Marina, eliminando quindi \"and the Diamonds\" da quest'ultimo\".\" Nel frattempo, il 2 novembre dello stesso anno viene pubblicato il singolo \"Baby\", frutto di una nuova collaborazione tra Marina e i Clean Bandit, al quale partecipa anche il cantante portoricano Luis Fonsi.\nL'8 febbraio 2019, Marina ha rilasciato il singolo \"Handmade Heaven\", che anticipa il nuovo album \"Love + Fear\". Il 1\u00ba marzo 2019 pubblica il secondo estratto, \"Superstar\". Il 21 marzo Marina pubblica il terzo estratto \"Orange Trees\". Il 4 aprile Marina rilascia \"Love\", la prima parte dell'album, mentre il 26 aprile pubblica l'album completo.\nPer promuovere l'album, la cantante ha intrapreso un tour in Nord America ed Europa: il \"Love + Fear Tour\". Il tour si divide in due parti: la prima parte \u00e8 costituita da una serie di spettacoli nel Regno Unito da aprile a maggio 2019 e numerose partecipazioni a differenti festival mondiali durante tutta l'estate; la seconda parte comincia il 10 settembre 2019 con una tappa canadese, seguita da numerose tappe nel Nord America e in Canada. Il 28 ottobre il tour si sposta in Europa, dove il 14 novembre raggiunge anche Milano, per terminare il 18 novembre 2019 a Madrid.\n2020 - presente: \"Ancient Dreams in a Modern Land\".\nIl 19 novembre 2020 ha pubblicato il singolo di stampo femminista \"Man's World\" in qualit\u00e0 di primo singolo estratto dal suo quinto album in studio. Nel 2021 pubblica vari remix ufficiali del brano, tra cui uno in cui duetta con Pabllo Vittar. Il 14 aprile 2021 pubblica il secondo singolo estratto (\"Purge the Poison\"), mentre il 19 maggio pubblica il terzo (\"Ancient Dreams in a Modern Land\"). e il 9 giugno il quarto (\"Venus Fly Trap\"). L'11 giugno 2021 pubblica il suo quinto album in studio \"Ancient Dreams in a Modern Land\", omonimo del terzo singolo.\nControversie.\nNel corso del 2013, Marina ha criticato la rapper statunitense Nicki Minaj, definendola su Twitter una persona alquanto insopportabile. Anche se Marina \u00e8 stata fortemente criticata dai fan della rapper, quest'ultima non si \u00e8 espressa al riguardo. Nello stesso anno la cantante ha criticato aspramente (insieme ad altri utenti dei social network) il blog femminista \"Jezebel\", in merito ad un commento di cattivo gusto su Taylor Swift. Sempre nello stesso anno, l'artista ha scritto che tutta la personalit\u00e0 di Azealia Banks \u00e8 situata sui social network. Pur non esplicitando alcun nome, la Banks si \u00e8 affrettata a rispondere dicendo che, se Marina non avesse terminato di criticare la cantante, le avrebbe \"rubato\" il look e lo stile musicale. Non \u00e8 la prima volta tuttavia che la Banks ha avuto accese discussioni sul web, tanto da essere nominata come \"miglior cattivo dell'anno\" da NME.\nNel 2014 fanno scalpore i suoi tweet contro Woody Allen, R. Kelly e Terry Richardson, definite \"persone disgustose\" (le personalit\u00e0 infatti sono state indagate per pedo-pornografia o abusi sessuali) che tuttavia sono celebrate e giustificate dal fatto che sono talentuose (talento sfruttato poi dalle industrie varie). Nello stesso anno, il video di \"How to Be a Heartbreaker\" viene censurato negli Stati Uniti perch\u00e9 considerato \"omoerotico\".\nNel marzo 2016, Marina attacc\u00f2 su Twitter la sua collega e amica Charli XCX, scrivendole: \u00ab\"Le immagini sono propriet\u00e0 artistica. Per favore, rispettate i vostri colleghi artisti\"\u00bb, accusandola di averle copiato lo stile di un artwork.\nTourn\u00e9e.\nArtista d'apertura"}
{"id": "2920695", "revid": "1776051", "url": "https://it.wikipedia.org/wiki?curid=2920695", "title": "Yolngu", "text": "Gli Yolngu o Yol\u014bu () sono una trib\u00f9 aborigena australiana residente nel nord-est della terra di Arnhem, nell'Australia settentrionale.\nLingua.\nGli Yolngu parlano una dozzina di dialetti diversi che rientrano nella famiglia del Yol\u014bu Matha. L'inglese pu\u00f2 essere conosciuto da uno Yol\u014bu come una tra le molte lingue apprese."}
{"id": "2920696", "revid": "486946", "url": "https://it.wikipedia.org/wiki?curid=2920696", "title": "Marina &amp; the Diamonds", "text": ""}
{"id": "2920702", "revid": "1543377", "url": "https://it.wikipedia.org/wiki?curid=2920702", "title": "Souransan Tomoto", "text": "Souransan Tomoto, o anche Souransan Toumouto, \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 5 nuclei abitati:"}
{"id": "2920704", "revid": "86343", "url": "https://it.wikipedia.org/wiki?curid=2920704", "title": "Souransan Toumouto", "text": ""}
{"id": "2920705", "revid": "599013", "url": "https://it.wikipedia.org/wiki?curid=2920705", "title": "Behind the Scenes", "text": ""}
{"id": "2920706", "revid": "1442080", "url": "https://it.wikipedia.org/wiki?curid=2920706", "title": "Manlio Italo Ciaglia", "text": "Si diploma presso l'Istituto Tecnico per Ragionieri e Geometri de L'Aquila. Passa alla facolt\u00e0 di Economia e Commercio presso l'Universit\u00e0 di Bologna.\nUn aspetto della personalit\u00e0 di Ciaglia che va sottolineato \u00e8 l'impegno da lui profuso con continuit\u00e0 e tenacia per l'elevazione culturale dei giovani. All'inizio degli anni Trenta, nella cittadina peligna, esiste la sola Scuola Elementare. Egli si impegna e, nel 1932, in collaborazione con i Padri Maristi che mettono a disposizione le aule, apre la Scuola Media parificata della durata di tre anni dove insegna matematica. \nSeguono, negli anni successivi, l'Istituto Tecnico per Ragionieri, i Corsi per Combattenti e Reduci e la Scuola di Avviamento Professionale. Questo impegno nell'ambito della scuola non \u00e8 limitato alla sola Pratola Peligna. Infatti egli apre scuole parificate in molti centri dell'Abruzzo come ad esempio: Sulmona, Pescara, Avezzano, Castel di Sangro, Ateleta, Roccaraso.\nAnche nell'attivit\u00e0 politica Ciaglia non risparmia le proprie energie. Egli, infatti, ricopre le cariche di Commissario Prefettizio (marzo 1939) e di podest\u00e0 fascista (luglio 1939 - agosto 1941). \u00c8 in questo ambito che solleva un problema, veramente gravoso per la vita e la crescita della propria cittadina, e cio\u00e8 il risanamento di alcuni rioni e precisamente \"La Terra\", \"Schiavonia\" e \"Canalaccio\" dove i fabbricati sono in condizioni fatiscenti, di costruzione primitiva, con ambienti angusti e privi dei pi\u00f9 elementari servizi igienici. Stalle, porcili e pollai formano parte integrante di queste infelici abitazioni. La richiesta per la realizzazione dell'intero progetto appare esosa. Di conseguenza gli Enti preposti optano per il frazionamento dell'opera con precedenza al rione \"La Terra\". La risoluzione completa del progetto \"La Terra\" si avr\u00e0 nella seconda met\u00e0 degli anni cinquanta."}
{"id": "2920710", "revid": "857138", "url": "https://it.wikipedia.org/wiki?curid=2920710", "title": "Tambaga", "text": "Il toponimo Tambaga pu\u00f2 riferirsi a diverse localit\u00e0:"}
{"id": "2920716", "revid": "834", "url": "https://it.wikipedia.org/wiki?curid=2920716", "title": "Bel-Air", "text": ""}
{"id": "2920719", "revid": "697352", "url": "https://it.wikipedia.org/wiki?curid=2920719", "title": "Bel Air", "text": ""}
{"id": "2920720", "revid": "767487", "url": "https://it.wikipedia.org/wiki?curid=2920720", "title": "Kay McCarthy", "text": "Biografia.\nViene considerata l'ambasciatrice del folk irlandese in Italia.\nNasce a Dublino ma si trasferisce a Roma, dove si sposa con il musicista Piero Ricciardi e prende la cittadinanza italiana. Negli anni settanta comincia a presentare la sua personalissima \"Irlanda in musica\" e la cultura gaelica dell'isola, prima al pubblico del Folkstudio di Roma, poi, al pubblico di ogni regione d'Italia; incide il suo primo 33 giri nel 1978..\nNel 1982 pubblica il secondo album per l'RCA Italiana ed effettua un tour come supporto dei Chieftains.\nIl terzo album viene pubblicato nel 1995, mentre il quarto \u00e8 allegato al settimanale Avvenimenti e supera le centomila copie vendute.\nDopo il cambio di casa discografica ed il passaggio alla Storie di note incide un album nel 2004 e l'anno seguente pubblica il suo primo live; successivamente viene pubblicata dalla sua vecchia etichetta una raccolta di suoi brani, \"Quintessence\".\nNel 2013 per la prima volta Kay McCarthy canta in italiano, pubblicando l'album \"L'amore tace\".\nLaureata in storia moderna e in lingua e letteratura italiana in Irlanda, in lingue e letterature moderne in Italia, accompagna i suoi numerosissimi concerti con il suo gruppo The Kay McCarthy Ensemble e recital in duo con Piero Ricciardi, percussionista dell'Ensemble, con commenti sagaci, ben-informati, spesso ironici, sugli irlandesi e la loro controversa storia plurisecolare.\nTuttora vive a Montefiascone."}
{"id": "2920721", "revid": "1305772", "url": "https://it.wikipedia.org/wiki?curid=2920721", "title": "Comunione di san Girolamo", "text": ""}
{"id": "2920727", "revid": "1543377", "url": "https://it.wikipedia.org/wiki?curid=2920727", "title": "Tambaga (Mali)", "text": "Tambaga \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 10 nuclei abitati:"}
{"id": "2920728", "revid": "438678", "url": "https://it.wikipedia.org/wiki?curid=2920728", "title": "Pescarese", "text": ""}
{"id": "2920729", "revid": "767487", "url": "https://it.wikipedia.org/wiki?curid=2920729", "title": "John Reuben", "text": "\u00c8 uno dei maggiori esponenti del Christian rap."}
{"id": "2920734", "revid": "767487", "url": "https://it.wikipedia.org/wiki?curid=2920734", "title": "Toukoto", "text": "Toukoto \u00e8 un comune rurale del Mali facente parte del circondario di Kita, nella regione di Kayes.\nIl comune \u00e8 composto da 6 nuclei abitati:"}
{"id": "2920740", "revid": "228587", "url": "https://it.wikipedia.org/wiki?curid=2920740", "title": "Guttorm I di Norvegia", "text": "Biografia.\nEra figlio di Sigurd Lavard, pronipote di Sverre I di Norvegia.\nGuttorm succedette allo zio H\u00e5kon Sverresson il giorno dopo la sua morte, il 2 gennaio 1204.\nGuttorm visse durante la lunga guerra civile che colp\u00ec la Norvegia in epoca medievale. La causa era da ricondurre alla poca chiarezza delle leggi di successione norvegesi. Avendo i figli naturali e legittimi pari diritti al trono, accadeva che governassero il paese pi\u00f9 regnanti contemporaneamente.\nNella prima met\u00e0 del 1204, Erling Steinvegg, arrivato a Viken con una grande forza e sostenuto dal re Valdemaro II di Danimarca, pretese di sedere sul trono.\nNon si arriv\u00f2 ad un confronto diretto tra le due fazioni in quanto il piccolo re, di soli quattro anni, si ammal\u00f2 e mor\u00ec l'11 agosto di quello stesso anno.\nVenne sepolto nella cattedrale di Nidaros. Venne indicato come successore un altro nipote di Sverre: Inge B\u00e5rdsson."}
{"id": "2920741", "revid": "767487", "url": "https://it.wikipedia.org/wiki?curid=2920741", "title": "Jean Laurent", "text": " Era il fratello maggiore di Lucien Laurent, anch'egli nazionale francese.\nCarriera.\nIn carriera, Laurent gioc\u00f2 per diverse squadre francesi senza ottenere alcun successo.\nDisput\u00f2 il Mondiale 1930 con la Nazionale francese senza giocare nessuna partita."}
{"id": "2920743", "revid": "129019", "url": "https://it.wikipedia.org/wiki?curid=2920743", "title": "Bairro alto", "text": ""}
{"id": "2920745", "revid": "287204", "url": "https://it.wikipedia.org/wiki?curid=2920745", "title": "Obelisco de la Caja", "text": "L'obelisco de la Caja, conosciuto anche come obelisco di Calatrava, \u00e8 un monumento disegnato da Santiago Calatrava, situato a plaza de Castilla a Madrid.\nStoria.\nIl monumento \u00e8 stato realizzato dalla banca Caja Madrid in occasione dei 300 anni dalla sua fondazione (1702 - 2002) come dono alla capitale spagnola.\nNel progetto iniziale l'obelisco doveva essere alto 120 m, successivamente, considerando il peso che avrebbe accumulato, si \u00e8 preferito arrivare ad un'altezza di 93 m. Ha un peso di 570 tonnellate e un diametro di due metri.\nL'esecuzione del progetto \u00e8 stato affidato, nell'ottobre del 2007, alla ditta costruttrice Acciona. La struttura \u00e8 stata inaugurata dal re Juan Carlos il 23 dicembre 2009.\nLa torre dispone di un meccanismo particolare che le permette di ondeggiare."}
{"id": "2920751", "revid": "1543377", "url": "https://it.wikipedia.org/wiki?curid=2920751", "title": "Bani\u00e9r\u00e9 Kor\u00e9", "text": "Bani\u00e9r\u00e9 Kor\u00e9 \u00e8 un comune rurale del Mali facente parte del circondario di Nioro du Sahel, nella regione di Kayes.\nIl comune \u00e8 composto da 15 nuclei abitati:"}
{"id": "2920753", "revid": "287204", "url": "https://it.wikipedia.org/wiki?curid=2920753", "title": "Baniere Kore", "text": ""}
{"id": "2920759", "revid": "729019", "url": "https://it.wikipedia.org/wiki?curid=2920759", "title": "Rua do Carmo", "text": "La Rua do Carmo \u00e8 una via del centro di Lisbona che termina nel Rossio.\nLa via \u00e8 un'arteria relativamente piccola, ma di grande importanza commerciale grazie alla vicinanza a zone come la Baixa, il Chiado e Bairro Alto. La \"rua do Carmo\" ospita sia negozi di marchi internazionali sia altri molto antichi e tradizionali. Dopo l'incendio del Chiado avvenuto nel 1988, la strada attravers\u00f2 un lungo periodo di declino fino alla apertura di un moderno centro commerciale, che l'ha fatta diventare una delle principali vie dello shopping di Lisbona."}
{"id": "2920764", "revid": "129019", "url": "https://it.wikipedia.org/wiki?curid=2920764", "title": "Pra\u00e7a de D. Pedro IV", "text": ""}
{"id": "2920767", "revid": "287204", "url": "https://it.wikipedia.org/wiki?curid=2920767", "title": "Comunione di san Girolamo (Botticelli)", "text": "La Comunione di san Girolamo \u00e8 un dipinto a tempera su tavola (34,5x25,4\u00a0cm) di Sandro Botticelli, databile al 1495 circa e conservato nel Metropolitan Museum di New York.\nStoria.\nL'opera \u00e8 citata nel 1502 tra le propriet\u00e0 del nobiluomo fiorentino Francesco di Filippo del Pugliese (\"un altro quadro dipinto el transito di sa[n] Girolamo di mano di decto Sandro\") e di nuovo dall'Anonimo Magliabechiano verso il 1542-1556. Si trasmise agli eredi finch\u00e9 verso il 1553 pass\u00f2 ai Capponi. La figlia di Gino Capponi, marchesa di Farinola e ultima discendente dell'illustre ramo fiorentino, decise nel 1912 di vendere l'opera che venne immessa nel mercato antiquario. L'anno successivo venne acquistata da Benjamin Altman, che poi la don\u00f2 al museo newyorkese nel 1931.\nPer quanto riguarda la datazione, essa si basa essenzialmente su confronti stilistici, che la legano all'ultimo periodo di attivit\u00e0 dell'artista, nell'ultimo decennio del XV secolo.\nEsiste una copia del dipinto attribuita a Bartolomeo di Giovanni nella Galleria Pallavicini di Roma.\nDescrizione e stile.\nSi tratta di un soggetto poco consueto, legato alle pratiche di penitenza di Savonarola, di cui sicuramente il Del Pugliese, ma forse anche lo stesso Botticelli, furono sostenitori.\nL'anziano san Girolamo riceve l'ultima comunione per mano di un sacerdote, assistito da due chierichetti che reggono due alti candelabri. Girolamo, di cui si vede il cappello cardinalizio appeso al muro, \u00e8 inginocchiato su un telo bianco ricamato e indossa una veste del medesimo colore; lo aiutano due giovani accoliti variamente disposti. Le torsioni dei personaggi, pur nella statica calma della scena, creano una tensione dinamica tipica delle opere di Botticelli.\nLa scena \u00e8 ambientata nella camera da letto di Girolamo, che \u00e8 \"sezionata\" per renderla accessibile allo spettatore. Si tratta di una semplificazione spaziale volutamente arcaica (usata da Giotto ma gi\u00e0 superata dai pittori gotici senesi), tipica dell'ultima produzione di Botticelli, in cui si colgono i dubbi e i ripensamenti derivati dalla meditazione sulla predicazione di Savonarola. A questo effetto concorrono anche le proporzioni iperboliche (che ingrandiscono il protagonista) e lo sforzo espressionistico antinaturalistico e antinarrativo.\nLa stanza \u00e8 amorevolmente descritta nel dettaglio, dalle stuoie intrecciate che ricoprono le pareti e il soffitto, al letto coperto da una coperta lanicciosa, fino al crocifisso tra palme e ginepri (presagio della morte del santo) che fa sembrare il giaciglio un altare. Appeso sopra il letto si vede il cappello cardinalizio.\nL'opera \u00e8 dotata di una cuspide dipinta dall'aiuto Bartolomeo di Giovanni, con la \"Trinit\u00e0\" entro una mandorla tra angeli, cherubini e serafini."}
{"id": "2920771", "revid": "834", "url": "https://it.wikipedia.org/wiki?curid=2920771", "title": "Mantova (disambigua)", "text": ""}
{"id": "2920783", "revid": "116906894", "url": "https://it.wikipedia.org/wiki?curid=2920783", "title": "Micha\u0142 Ogi\u0144ski", "text": "A soli diciotto anni divenne Primo Scrittore di Lituania, (Bielorussia di oggi)corrispondente al titolo di Master of Arts in Inghilterra, e assunse notevoli posizioni nell'amministrazione dello stato.\nNel 1764, quando il trono di Polonia rest\u00f2 vuoto, della zarina Caterina II, Stanislao II Augusto Poniatowski, e alla salita al trono di questi venne nominato Palatino di Lituania.\nSuccessivamente fece parte della Confederazione di Bar anti-russa e sconfisse a Sto\u0142owicze (1771) le forze russe del generale Aleksandr Vasil'evi\u010d Suvorov, ma alla vittoria di questi fu costretto all'esilio.\nTornato in Polonia nel 1768, fu membro del Grande Sejm (1788-1792) e divenne presidente del Partito Patriottico e poi Grand Hetman di Lituania; come ufficiale di Stato Maggiore dell'esercito polacco, partecip\u00f2 alla Guerra russo-polacca del 1792, e alla vittoria russa si ritir\u00f2 nel suo castello in Lituania; arrestato, fu imprigionato nel Castello di Trakai presso Vilnius.\nOltre alla sua brillante carriera militare, il conte fu anche un notevole musicista e ingegnere, salvando dall'avanzata russa lo stabilimento di Pinsk-Volinia fondando il canale Ogi\u0144ski, unendo le acque dei fiumi Nemunas e Dnepr. Fond\u00f2 anche numerose fattorie e sollev\u00f2 dalla servit\u00f9 della gleba numerosi contadini; inoltre fu mecenate di artisti e la sua corte di Vilnius fu celebre per il suo coro composto da musicisti polacchi e italiani; oltre a ci\u00f2 fu un celebre compositore di sinfonie ad archi."}
{"id": "2920784", "revid": "36426", "url": "https://it.wikipedia.org/wiki?curid=2920784", "title": "Comunione (sacramento)", "text": ""}
{"id": "2920785", "revid": "31629465", "url": "https://it.wikipedia.org/wiki?curid=2920785", "title": "Neonatale", "text": ""}
{"id": "2920790", "revid": "767487", "url": "https://it.wikipedia.org/wiki?curid=2920790", "title": "Ernest Lib\u00e9rati", "text": "Carriera.\nDi origini italiane, Lib\u00e9rati inizi\u00f2 la sua carriera nell'Amiens. Nel 1932, si trasfer\u00ec nel Fives, squadra professionistica, e poi nell'Olympique Lillois. Negli anni seguenti vest\u00ec le maglie di Sochaux, Valenciennes e infine dell'Olympique Marsiglia.\nDisput\u00f2 il Mondiale 1930 con la Nazionale di calcio della Francia giocando tre partite."}
{"id": "2920791", "revid": "111433", "url": "https://it.wikipedia.org/wiki?curid=2920791", "title": "Inge II di Norvegia", "text": "Biografia.\nEra figlio di B\u00e5rd Guttormsson, della dinastia Godwin ed uno dei primi sostenitori del re Sverre I di Norvegia, e di Cecilia, figlia di Magnus V di Norvegia.\nDopo la morte di Sverre I nel 1202, di suo figlio Haakon e di suo nipote Guttorm, la fazione Birkebeiner e il trono di Norvegia erano rimasti senza capi e senza eredi.\nLa fazione Bagler, avversaria di Birkebeiner, stava sfruttando la situazione per lanciare una nuova invasione di Viken sotto il loro re Erling Steinvegg.\nDopo la morte del re bambino Guttorm nell'agosto del 1204, il birkebeiner necessitava di un leader forte per opporsi alla minaccia Bagler.\nI capi birkebeiner proposero il conte Haakon il pazzo, che era stato precedentemente nominato reggente per Guttorm. Tuttavia Eir\u00edkr, arcivescovo di Nidaros, ed i contadini di Tr\u00f8ndelag insistettero per Inge, che aveva fino ad allora governato Tr\u00f8ndelag sotto il regno di Guttorm.\nVenne raggiunto un compromesso: Inge divenne re, mentre il conte Haakon divenne il capo dell'esercito ricevendo la met\u00e0 del reddito reale.\nI successivi quattro anni videro intensi combattimenti tra birkebeiner e Bagler.\nIl re Bagler Erling mor\u00ec nel 1206 ma la Bagler continu\u00f2 la lotta sotto il loro nuovo re, Filippo Simonsson.\nLa Bagler controllava la zona di Viken, T\u00f8nsberg e Oslo, Inge Tr\u00f8ndelag e Nidaros, mentre Bergen nella Norvegia occidentale cambi\u00f2 di mano pi\u00f9 volte.\nIl 22 aprile 1206 i Baglers attaccarono Nidaros durante le celebrazioni di nozze per Sigrid, la sorella di Inge.\nInge fugg\u00ec a nuoto nel fiume Nidelva a temperature di congelamento.\nL'anno successivo il birkebeiner lanci\u00f2 un attacco alla fortezza Bagler di T\u00f8nsberg e la guerra si trascin\u00f2 con nessuna delle due parti in grado di ottenere una vittoria decisiva.\nNell'autunno del 1207, Tore, arcivescovo di Nidaros, e Nikolas, vescovo di Oslo, iniziarono i negoziati per una soluzione della controversia tra i due partiti.\nRiuscirono a far incontrare re Inge, Filippo e Haakon (fratello di Inge) a Kvits\u00f8y nell'autunno del 1208. Venne siglato un patto in base al quale Filippo rinunciava al titolo di sovrano rimanendo sotto il suo controllo la Norvegia orientale col titolo di conte. Haakon, fratello di Inge, ebbe invece il controllo di Kvits\u00f8y. Per sigillare il trattato, la figlia di Filippo spos\u00f2 il re e il cugino del re Kristina Sverresdotter, figlia di Sverre I.\nFilippo non rispett\u00f2 il trattato, continuando a usare il titolo di re e mantenendo il sigillo reale.\nIl rapporto tra Inge e suo fratello Haakon a volte fu teso. Quando divenne chiaro che Filippo continuava a considerarsi re, Haakon tent\u00f2 di farsi re anche lui. Inge allora stabil\u00ec un accordo col fratello in base al quale il fratello che fosse sopravvissuto avrebbe acquisito i territori dell'altro. A succedere sarebbe stato il primo figlio legittimo.\nHaakon ebbe un figlio legittimo mentre Inge aveva solo un figlio naturale, Guttorm (n. 1206), nato da una concubina chiamata Gyrid.\nUn conflitto aperto tra i due fratelli non scoppi\u00f2 mai. Haakon mor\u00ec per cause naturali a Bergen, subito dopo Natale del 1214. Inge assunse cos\u00ec la sua parte di regno.\nNel 1217 Inge si ammal\u00f2 a Nidaros. Durante la sua malattia, nomin\u00f2 il suo giovane fratellastro, Skule B\u00e5rdsson, Conte e capo dell'esercito. Il 23 aprile 1217 Inge mor\u00ec. Fu sepolto nella Cattedrale di Trondheim.\nGli successe come re Haakon Haakonsson, un nipote illegittimo di re Sverre."}
{"id": "2920793", "revid": "287204", "url": "https://it.wikipedia.org/wiki?curid=2920793", "title": "Ernest Liberati", "text": ""}
{"id": "2920795", "revid": "599013", "url": "https://it.wikipedia.org/wiki?curid=2920795", "title": "Fanteria per gruppo missili", "text": "La Fanteria per Gruppo Missili Superficie/Superficie era una specialit\u00e0 d'Arma dell'Esercito Italiano, costituita da reparti di fucilieri, appositamente creata per la III Brigata missili \"Aquileia\". Fu istituita nel 1962 come \"XIII Battaglione Fanteria \"Treviso\"\" e dal 1965 consisteva in quattro compagnie autonome da combattimento. Rimase attiva fino al 1992.\nStoria.\nStanziate nella caserme \"Luciano Capit\u00f2\" di Portogruaro, \"Giovanni Ruazzi\" di Bressanone, \"Antonio Chinotto\" di Vicenza, \"Francesco Zanusso\" di Oderzo, \"Pietro Maset\" di Codogn\u00e8 e \"Osoppo\" di Udine, le Compagnie erano reparti con il compito di proteggere i siti e le missioni di lancio dei missili in forza alla Brigata, il comando stesso e le autocolonne in trasferimento. Essendo assaltatori, i Fucilieri dell'\"Aquileia\" erano inoltre addestrati al controllo del campo di battaglia; particolarmente esperti nella controinterdizione, erano in grado di rispondere ad incursioni offensive poste in atto da unit\u00e0 d'\u00e9lite (come incursori, paracadutisti, etc.) o di carattere terroristico. Il loro addestramento comprendeva anche attivit\u00e0 con reparti della NATO.\nGli ufficiali di complemento al comando dei plotoni di queste Compagnie provenivano inizialmente dalla Scuola AUC di Ascoli Piceno e successivamente dalla Scuola di Fanteria di Cesano di Roma e venivano formati nei corsi per AUC con una prima specializzazione in \"Fanteria Motorizzata\" poi solo alcuni accedevano a questi reparti scelti.\nPer la difesa delle postazioni di tiro dei missili, fu istituito il 18 febbraio 1962 il XIII Battaglione Fanteria \"Treviso\", strutturato su 4 Compagnie Fucilieri di Supporto, con sede a Vicenza.\nSciolto il 9 dicembre 1965 restarono in vita, in maniera autonoma, le quattro Compagnie Fucilieri di sicurezza, assegnate una per ciascuno dei quattro gruppi al \"3\u00ba Reggimento Artiglieria Missili\" della III Brigata Missili, poi a vari reparti della 3\u00aa Brigata missili \"Aquileia\". Dal 1975 indossarono le mostrine del 92\u00ba Fanteria Basilicata di stanza a Portogruaro.\nOrganizzazione.\n1\u00aa Compagnia Fucilieri.\nLa 1\u00aa Compagnia Fucilieri fu creata il 9 dicembre 1965; stanziata a Codogn\u00e8, fu assegnata al I Gruppo del 3\u00ba Reggimento Artiglieria Missili. Nell'ottobre 1975 fu assegnata al 3\u00ba Gruppo Artiglieria Missili \"Volturno\". Fu sciolta nel 1992.\n2\u00aa Compagnia Fucilieri.\nLa 2\u00aa Compagnia Fucilieri, dopo lo scioglimento del XIII btg. f., fu assegnata al II Gruppo del 3\u00ba Reggimento Artiglieria Missili di stanza in Portogruaro (VE). Nel luglio del 1975, a seguito dello scioglimento del 3\u00ba rgt. msl., la Compagnia, divenuta autonoma, viene posta alle dirette dipendenze del Comando III Brigata Missili. Nel febbraio del 1976 viene trasferita nella sede di Vicenza alle dipendenze disciplinari ed amministrative del 21\u00ba Battaglione Genio Pionieri \u201cTimavo\u201d; continuer\u00e0 a restare autonoma nell'impiego e direttamente dipendente dal Comando 3\u00aa Brigata Missili che, nel frattempo, assumeva la denominazione di \u201cAquileia\u201d. Con la costituzione del 92\u00ba Battaglione fanteria \"Basilicata\", unitamente alle altre Compagnie fucilieri, ne adott\u00f2 le mostrine. A seguito della contrazione a compagnia del 21\u00ba Battaglione Genio Pionieri \u201cTimavo\u201d, la 2\u00aa Compagnia Fucilieri torn\u00f2 ad essere autonoma il 1\u00ba gennaio 1980, assumendo la denominazione di 2\u00aa Compagnia Fucilieri \u201cAquileia\u201d. Rester\u00e0 nella Caserma \"Antonio Chinotto\" di Vicenza fino al 27 novembre 1983, data del trasferimento nella Caserma \"Luciano Capit\u00f2\" di Portogruaro. Venne soppressa il 31 dicembre 1990 a seguito dell'avvio dello scioglimento, della III Brigata Missili \u201cAquileia\u201d.\n3\u00aa Compagnia Fucilieri.\nLa 3\u00aa Compagnia Fucilieri fu creata il 9 dicembre 1965; stanziata a Oderzo (TV), fu assegnata al III Gruppo del 3\u00ba Reggimento Artiglieria Missili. Nel 1975 fu assegnata al 3\u00ba Gruppo Missili \"Volturno\". Era responsabile della sicurezza del sito \"Altair\" di Chiarano (TV) ed operava in coordinamento con il \"12th US army field artillery detachment\" del \"559\u00b0 US artillery group.\" Il 1\u00ba gennaio 1980 assume la denominazione di 3\u00aa Compagnia Fucilieri \"Aquileia\". Fu sciolta il 9 dicembre del 1992.\n4\u00aa Compagnia Fucilieri.\nLa 4\u00aa Compagnia Fucilieri fu creata il 9 dicembre 1965; stanziata a Elvas (BZ) fu assegnata al IV Gruppo del 3\u00ba Reggimento Artiglieria Missili. Nel luglio 1973 fu assegnata al XIV Gruppo Artiglieria Pesante, denominato dal 1975 1\u00ba Gruppo Artiglieria Pesante \"Adige\". Nel luglio 1983 fu trasferita a Udine ed assegnata al 27\u00ba Gruppo artiglieria pesante semovente \"Marche\". Fu sciolta nel 1992.\nLa 4\u00aa Compagnia Fucilieri era addetta alla sicurezza del sito \"Rigel\",l'area fu istituita nel 1967 circa in base agli accordi NATO stipulati precedentemente tra il governo italiano e quello statunitense riguardanti l'impiego di armamento nucleare. Il sito che si estendeva su una collina di 10,6 ettari nel territorio comunale di Naz-Sciaves era identificato in due zone quella \"italiana\" era conosciuta come polveriera Nazionale, mentre a est si trovava quella soggetta all'amministrazione americana chiamata polveriera Nato. I soldati americani sempre presenti avevano il controllo dell'accesso dell'area di esclusione.in cui si trovavano gli ingressi di due bunker Hindo e Juliette.Il compito dei fanti italiani era di guardia ed in caso di allarme per un attacco esterno era previsto un piano difensivo con l'intervento della guardia smontante dal corpo di guardia principale. Il corpo di guardia principale controllava e autorizzava l'ingresso avvisando chi era in polveriera dell'imminente arrivo americano. Una volta superato il secondo controllo italiano, alla garrita numero cinque posta al'ingresso dell'enclave, c'era da superare il controllo interno americano all'ultimo cancello di accesso alla zona bunker americana. Qui la sicurezza era affidata al \"11th US army field artillery detachment\" appartenente al \"559\u00b0 US artillery group\", mentre la supervisione al sito era affidata al \"559th US Army Artillery Detachment\".[2] Il complesso dista a poco meno di due chilometri dalla caserma \"Giovanni Ruazzi\", di Elvas, dove dal 1\u00ba ottobre 1975 era stanziato il 1\u00ba Gruppo artiglieria pesante \"Adige\" (gemello del 9\u00ba Gruppo artiglieria pesante \"Rovigo\"), stanziato a Verona, della 3\u00aa Brigata missili \"Aquileia\", un'unit\u00e0 dell'esercito italiano a capacit\u00e0 nucleare. Fino al 1983 i fanti della 4\u00aa Compagnia Fucilieri, chiamati anche \"I Lupi di Elvas\", erano aggregati al 1\u00ba Gruppo artiglieria pesante \"Adige\" con linea di comando direttamente dipendenti dal Comando della 3\u00aa Brigata missili \"Aquileia\" con sede a Portogruaro, furono la sola forza di guardia dell'intero deposito \"Rigel\" situato e mimetizzato su un altopiano quotidianamente sorvolato anche dai nostri caccia intercettori.\nLa Caserma \"Giovanni Ruazzi\" aveva al suo interno aree che, seppur condivise e protette da un unico muro esterno di cinta erano divise anche da un muro interno che delimitava con precisione la zona di esclusivit\u00e0 americana da quella italiana, ognuno svolgeva i propri doveri e compiti nel rispetto dei regolamenti senza eccessi di confidenza tra le parti.\nI Comandanti.\n13\u00b0 Btg. f. \"Treviso\" (Vicenza):\n1\u00aa Cp. Fuc. (Vicenza / Codogn\u00e8):\n2\u00aa Cp. Fuc. (Vicenza / Portogruaro / Vicenza / Portogruaro)\n3\u00aa Cp. Fuc. (Vicenza / Oderzo):\n4\u00aa Cp. Fuc. (Vicenza / Elvas / Udine):"}
{"id": "2920796", "revid": "767487", "url": "https://it.wikipedia.org/wiki?curid=2920796", "title": "Spinone (fisica)", "text": "Gli spinoni sono una delle due quasiparticelle, insieme agli oloni, che gli elettroni nei solidi sono in grado di separare durante il processo di separazione spin-carica, quando sono strettamente limitati a temperature prossime allo zero assoluto.\nGli elettroni, essendo di carica uguale, si respingono. Di conseguenza, al fine di attraversare tutti insieme in un ambiente estremamente affollato, sono costretti a modificare il loro comportamento. Una ricerca, pubblicata nel luglio del 2009 dall'Universit\u00e0 di Cambridge e da quella di Birmingham (Inghilterra), mostrava che gli elettroni potevano saltare dalla superficie del metallo su un filo quantico strettamente localizzato per mezzo del tunnelling quantico, e cos\u00ec facendo, separarsi poi in due quasiparticelle, definite dai ricercatori spinoni e oloni."}
{"id": "2920800", "revid": "709565", "url": "https://it.wikipedia.org/wiki?curid=2920800", "title": "Saadya Gaon", "text": "Sa\u02bfadya Ga\u02beon (ebraico \u05e8\u05d1 \u05e1\u05e2\u05d3\u05d9\u05d4 \u05d1\u05df \u05d9\u05d5\u05e1\u05e3 \u05d2\u05d0\u05d5\u05df \u05e1\u05d5\u05e8\u05d0 \"Rav Sa\u02bfadya ben Y\u014dssef Ge\u02beon S\u016bra\", ), detto \u05e8\u05e1\u05f4\u05d2 (acronimo RASSAG), fu un rabbino del X secolo, attivo in Egitto e nella Babilonia medievale (Iraq), nel Califfato Abb\u00e0side. Nacque a D\u012bl\u0101s (attuale Governatorato di al-Fayyum) tra il 27 giugno e il 5 luglio dell'882 (o del 892) e mor\u00ec a Baghdad nel 942.\"Ga\u02beon\" (Rosh Yeshiva, ossia direttore accademico) della citt\u00e0 di Sura, egli fu una delle pi\u00f9 celebri alte autorit\u00e0 spirituali. e scientifiche del periodo dei Gaonim\nLa sua vita e le sue opere furono una successione ininterrotta di lotte e battaglie impegnate per assicurare la sopravvivenza e la perennit\u00e0 del Giudaismo rabbinico babilonese.Questo nel momento in cui era al massimo fulgore politico e culturale la civilt\u00e0 arabo-musulmana. Oltre alle numerose conversioni all'Islam che accompagn\u00f2 la recente conquista araba, l'instabilit\u00e0 politica che ne risult\u00f2 comport\u00f2 lotte per l'influenza tra il nucleo ebraico della Terrasanta e quello attestato a Babilonia, tra istanze temporali che vedevano attivi l'esilarca che guidava gli esiliati ebrei di Babilonia e spirituali e i Gaonim, direttori delle accademie talmudiche di Babilonia.Il Giudaismo doveva confrontarsi con una profonda crisi, chiosato dall'ascesa dei fondamentalisti Caraiti (\"Figli della Scrittura\"), che respingevano la tradizione orale rabbinica a favore delle sole Scritture. A fronte di un Giudaismo rabbinico elitario, fissato sulla sua interpretazione tradizionale e misticheggiante, percepita come irrazionale, il Caraismo incontra un crescente consenso.\nSa\u02bfadya \u00e8 costretto a ritirarsi dall'esilarca David ben Zakkai e diventa il primo adepto del Giudaismo rabbinico a realizzare un'opera suscettibile di distruggere l'influenza intellettuale e religiosa del Caraismo e dell'Islam. Sistematizza e innova, nei campi della polemica religiosa, l'esegesi biblica, la filologia ebraica, la legge ebraica, la poesia liturgica e la filosofia ebraica. \u00c8 conosciuto per i suoi lavori filosofico-teologici, in particolare il \"Sefer Emunot veDeot\", primo importante tentativo dei conciliazione fra la tradizione ebraica rabbinica, il \"Logos\" (la ragione, nell'accezione greca del termine) e la scienza.\nSe Sa\u02bfadya non ha avuto, all'esterno delle comunit\u00e0 ebraiche, l'influenza di pensatori ebraici medievali come Abraham ibn 'Ezra o Gersonide, essi sono per\u00f2 fortemente indebitati con lui per il rinnovamento cui partecipano del rinnovamento della civilt\u00e0 ebraica e dell'et\u00e0 dell'oro della cultura ebraica in Spagna di cui l'opera di Sa\u02bfadya ha gettato le basi. Egli s'\u00e8 guadagnato un posto e una reputazione di assoluto rilievo nella storia e nel pensiero ebraico orientale e andaluso al quale il solo Maimonide a potuto pretendere di partecipare a pieno titolo in una fase successiva.\nBiografia.\nLe fonti principali sulla vita di Sa\u02bfadya sono, fino al XIX secolo, la \"Lettera di Sherira Gaon\", che ricorda Sa\u02bfadya in modo conciso ed elogiativo, e il \"Sefer ha-Qabbala\" (Il libro della trasmissione) di Abraham ibn Dawd Halevi, che riprende il contenuto della Lettera. Sa\u02bfadya non ha lasciato, con l'eccezione di qualche indicazione nel suo \"Sefer ha-Galui\" (Il libro aperto), note al riguardo, e la biografia di Sa\u02bfadya redatta da suo figlio Dossa su domanda di Hasday ibn Shaprut, non ci \u00e8 pervenuta.\nNel XIX secolo, l'orientalistica permise di riscoprire l'opera di Sa\u02bfadya, e nuovi studi furono dedicati dagli adepti della \"Wissenschaft des Judentums\" (\u00abscienza del Giudaismo\u00bb) al pioniere della scienza e della cultura ebraica. Essi si basavano, oltre che sulle testimonianze tradizionali, sulla letteratura polemica dell'epoca, e il racconto di Nathan HaBavli, leggermente posteriore a quello di Sherira ed \u00e8 pi\u00f9 circostanziato. Lo studio dei documenti della Geniza del Cairo, scoperti verso la fine del XIX secolo ma effettivamente cominciati a studiare solo nel secolo successivo da Solomon Schechter, quindi di Shlomo Dov Goitein e tuttora in corso di studio, permette di gettare luce su opere \"perdute\" e finanche sconosciute, si possono trovare corrispondenze e documenti comunque in grado di gettare nuova luce sulla vita di Sa\u02bfadya e sulla sua epoca.\nGiovent\u00f9.\nNumerose leggende parlano della vita di Sa\u02bfadya prima del 921. Solo il luogo di nascita - il villaggio di Dilatz, nell'oasi del Fayyum in Egitto - \u00e8 cosa certa.\nSa\u02bfadya ha scritto nel suo \"Sefer ha-Galui\" di essere discendente di personaggi illustri, quale Shelah figlio di Juda, e Hanina Ben Dossa, un ebreo devoto del I secolo celebrato da numerosi racconti del Talmud (aveva per questo motivo nominato uno dei suoi figli, Dossa).I suoi detrattori assicuravano di avere saputo da fonte sicura che la sua famiglia era convertita al Giudaismo di fresca data, e che suo padre, modello di d\u00e9bauche, avrebbe esercitato mestieri vili prima di essere costretto dalla sua indigenza a lasciare l'Egitto per Giaffa, e di morire nella storica patria d'Israele in miseria..Per Henry Malter Ammesso che Sa\u02bfadya fosse un discendente di proseliti, le altre affermazioni per\u00f2 sono malevole, motivate da rivalit\u00e0, abbandonate dopo il dissenso, e contraddette dalla Lettera di Sherira. Lo storico Moshe Gil condivide quanto diceva Sherira e suggerisce che il padre di Sa\u02bfadya fosse un uomo pio e istruito.\nA 20 anni circa, Sa\u02bfadya lasci\u00f2 in Egitto la famiglia e i suoi discepoli per studiare con i maestri dell'ovest (della terra d'Israele), ai quali si rifacevano allora gli ebrei d'Egitto. Lo storico e viaggiatore arabo al-Mas'udi, che ha polemizzato con un certo Ab\u016b Kath\u012br Ya\u1e25y\u0101 al-Ka\u1e6d\u012bb, ricorda che costui aveva Sa\u02bfadya come discepolo.Ab\u016b Kath\u012br potrebbe essere stato un Masoreta - e avrebbe insegnato a Sa\u02bfadya la 'masorah' - o un filosofo, ma egli non fu comunque il suo primo Maestro.\nSa\u02bfadya, prima del suo arrivo a Baghdad, corrispose col filosofo neoplatonico Isaac Israeli e avrebbe incontrato un altro filosofo, David ibn Marwan al-Mukkamas, ma nulla indica che essi l'abbiano ispirato.\nL'acquisizione di conoscenze letterarie, rabbiniche e caraitiche, e di quelle scientifiche da parte di Sa\u02bfadya, manifeste fin dalle sue prime opere, nonch\u00e9 l'identit\u00e0 dei suoi primi Maestri, sono oggetto di discussione, visto che alcune sono di tono leggendario mentre altre si riferiscono nettamente al dibattito polemico (non meno caratterizzato da tratti leggendari).\nA 20 anni, Sa\u02bfadya compose il \"Sefer Egron\" (che Graetz legge \u00ab\"Iggaron\", primo lessico ebraico conosciuto, e tre anni pi\u00f9 tardi, mentre egli era appunto in Egitto, avrebbe scritto il \"Libro della refutazione di Anan\". Oltre a questo attacco nei confronti di Anan ben David, il precursore, se non il fondatore del Caraismo, Sa\u02bfadya avrebbe dibattuto pubblicamente con eruditi caraiti.. Questo stesso anno egli lasci\u00f2 l'Egitto per la terra storica d'Israele, con l'intenzione di stabilirvisi, forse in seguito a rappresaglie organizzate dai Caraiti.\nLa disputa del calendario.\nAd Aleppo, Sa\u02bfadya venne a sapere che il \"Rav\" Aaron ben Meir, \"Nasi\" (\u00abPrincipe dirigente\u00bb, delegato al calcolo calendariale religioso) della comunit\u00e0 palestinese e direttore della yeshiva di Ramla, aveva modificato una regola concernente il calcolo del calendario ebraico, secondo la quale il nuovo anno poteva essere ancora proclamato se il \"molad\" (la congiunzione lunare) si fosse realizzata dopo la dodicesima ora del giorno. Le ripercussioni sulla fissazione dei giorni di festa ebraica erano tanto pi\u00f9 conseguenti rispetto al giudaismo babilonese, che assicurava la fissazione del calendario da numerosi secoli, e lo indusse a rifiutare tale modifica. Merc\u00e9 l'influenza di Ben Meir, la sua direttiva si propaga\u00f2, malgrado i richiami reiterati della direzione babilonese all'area palestinese.Le conseguenze di questa disputa sono religiose e politiche, giacch\u00e9 colui che riesce a convincere i membri, \"a fortiori\" i dirigenti e i notabili delle comunit\u00e0 ebraiche, ottiene \"de facto\" la preminenza su questi ultimi.\nConvinto della giustezza dei calcoli babilonesi (aveva spedito una missiva a Yehuda Gaon quattro anni prima in merito al loro metodo), Sa\u02bfadya tent\u00f2 di ragionare con Ben Meir, implorandolo di non causare un nuovo scisma in seno al Giudaismo, ma senza successo. Scrisse lettere alle numerose comunit\u00e0, pregandole di non adottare l'innovazione proposta (tale fatto \u00e8 rivelatore del suo prestigio all'interno del mondo ebraico). La disputa s'avvelen\u00f2, e gli attacchi personali si moltiplicarono.Le autorit\u00e0 religiose irachene, incapaci di mettere un freno a Ben Meir pensarono di far ricorso al governo, poi incaricarono Sa\u02bfadya di scrivere nel 922, al culmine della crisi, il \"Sefer Zikkaron ouMeguila LeDorot\" (Libro [del] memoriale e Rotolo per le generazioni), diretto alle comunit\u00e0 della diaspora. Tale libro, del quale sopravvivono solo pochi frammenti, doveva essere letto il 20 Elul. Ricordava i \u00abmisfatti\u00bb di Ben Meir, ed era accompagnato da un avvertimento affinch\u00e9 simili trambusti non si ripetessero pi\u00f9 in futuro. Sa\u02bfadya compose anche un'opera intitolata \"Sefer haMo'adim\" (Libro dei Tempi fissati).L'agitazione si calm\u00f2, gli ebrei della terra d'Israele adottarono definitivamente il calcolo babilonese (iracheno) e Ben Meir non fu pi\u00f9 menzionato. Secondo Alexander Marx, i due libri furono redatti mentre la controversia aveva gi\u00e0 trovato una sue regolamentazione.\nLa fine della controversia fu la prima tappa nell'adozione della Halakha babilonese dall'insieme delle comunit\u00e0 ebraiche, dalla terra d'Israele a quelle della diaspora. Essa si tradusse nell'ascesa di Sa\u02bfadya e nel favore dell'esilarca David Ben Zakkai, che gli spalanc\u00f2 la via verso il gaonato.\nCarriera accademica e nomina al posto di Gaon.\nA Pumbedita.\nI servizi resi da Sa\u02bfadya in favore della coesione comunitaria, come pure il riconoscimento delle sue competenze nel campo degli studi scientifici ed ebraici, valsero a Sa\u02bfadya l'elevazione al rango di \"Aluf\" e di \"Resh Kalla\". nell'accademia di Pumbedita, uno dei due poli del sapere ebraico in Babilonia.\nSa\u02bfadya intraprende la sua opera educativa: pur proseguendo le sue polemiche con i Caraiti, insegna ai suoi studenti, in grandissima maggioranza arabofoni, a riscoprire la Bibbia ebraica secondo la tradizione rabbinica. Facilita il loro apprendimento dell'ebraico biblico, redigendo le prime opere sistematiche di grammatica ebraica, riunite sotto il titolo di \"Kit\u0101b fa\u1e63\u012b\u1e25 lughat al-\u02bfibr\u0101niyy\u012bn\" (\"Libro dell'Eleganza della Lingua degli Ebrei\"), e la comprensione del Testo sacro, scrivendo la prima traduzione in arabo della Bibbia, chiamata \u00ab\"Tafs\u012br\"\u00bb (, \"esegesi\"), accompagnata da un commentario che si basa, per la prima volta, tanto sul testo quanto sulla tradizione.Compone anche un libro di preghiere, che tende a ottenere un rito unico di preghiere, valido tutto l'anno e per l'insieme della Diaspora ebraica.Scrisse una refutazione a 200 quesiti posti da Hiwi al-Balkhi, un ebreo afghano precursore della critica biblica, che si \u00e8 scoperto aver ripreso certi insegnamenti svolti da alcuni insegnanti di Pumbedita.\nA Sura.\nAlla morte del Gaon Yom Tov Kahana bar Yaaqov, nel 926, l'accademia di Sura era arrivata a un punto di tale declino che l'esilarca David ben Zakkai si propose, su consiglio del Gaon di Pumbedita, Mar Cohen Tzedek, di chiudere questa scuola un tempo brillante, fondata da \"Rav\", il padre degli studi talmudici in Babilonia. La morte del candidato al Gaonato onorario, sopraggiunta ancor prima dell'assunzione delle sue funzioni, lo dissuase.\nL'esilarca impose a Sa\u02bfadya due anni pi\u00f9 tardi, malgrado le voci di protesta elevate contro la nomina di uno \u00abstraniero\u00bb (un ebreo egiziano e non babilonese) a un posto che era destinato ai membri di determinate famiglie, e la reticenza di Nissim Nahrawani, \"Resh Kallah\" di Sura, che temeva che la forte personalit\u00e0 di Sa\u02bfadya fosse incompatibile con la docilit\u00e0 che David ben Zakkai si attendeva da un Gaon.\nL'attivit\u00e0 di Sa\u02bfadya si concentr\u00f2 sulla \"Halakha\" (legge ebraica). Redasse numerosi \"responsa\", e le prime monografie in materia, privilegiando per la prima volta il giudeo-arabo al giudeo-aramaico babilonese, nella speranza di una maggiore accessibilit\u00e0 ai testi.\nLa scelta di Ben Zakkai si rivel\u00f2 giudiziosa e l'accademia riacquist\u00f2 il suo posto predominante sotto la direzione di Sa\u02bfadya. Tuttavia una disputa non tard\u00f2 a scoppiare tra Sa\u02bfadya e Ben Zakkai, come temeva Nissim Nahrawani.\nDisputa con David ben Zakkai.\nSecondo il resoconto di Nathan HaBavli, tutto cominci\u00f2 per una questione d'eredit\u00e0, per cui Sa\u02bfadya rifiut\u00f2 di controfirmare un'ordinanza gi\u00e0 firmata dall'esilarca, ritenendo che David avesse abusato della sua posizione. I due uomini rimasero sulle loro posizioni e il tono crebbe.David ben Zakkai depose Sa\u02bfadya, nominando al suo posto Yossef ben Ya'cov ben Satya, erudito minore ma fratello dell'antico Gaon, Yom Tov Kahana. Sa\u02bfadya depose a sua volta David, nominando al suo posto suo fratello minore, Yoshia (Hassan) ben Zakkai.\n\u00c8 possibile che tensioni si fossero gi\u00e0 prodotte fra i due uomini, a meno che la loro controversia non riguardasse tanto una divergenza ideologica quanto una lotta per l'influenza.L'affare fu dibattuto per due anni, fino alla corte del califfo abbaside al-Muqtadir, e si rafforz\u00f2 grazie a una campagna di propaganda, nel corso della quale David ben Zakkai e il suo principale sostenitore, Aaron ibn Sarjadu, si impegnarono con velenosi pamphlet contro Sa\u02bfadya. I loro attacchi, in particolare quelli di Aaron ibn Sarjadu, furono cos\u00ec feroci che un Caraita dell'epoca pens\u00f2 bene di ricopiarli, irridendo l'intensit\u00e0 delle controversie tra i Rabbaniti. Sa\u02bfadya, per tutta risposta, compose il suo \"Sefer HaGaloui\".\nL'affare prese una piega decisiva nel 932, al momento dell'accesso al potere del califfo al-Qahir. Questi, che aveva bisogno di fondi, accolse volentieri il \u00abpresente\u00bb portato dai partigiani dell'esilarca, mentre l'influenza dei figli di Netira, sostenitori di Sa\u02bfadya, declinava. Egli esili\u00f2 Hassan ben Zakkai, che mor\u00ec nel Khorasan. Ag\u00ec in identico salomonico modo per Sa\u02bfadya, e gli imped\u00ec di prender parte alla vita pubblica.Fu in esilio che Sa\u02bfadya compose il commentario al \"Sefer Yetsirah\", completato nel 931, e il suo capolavoro, l\"Emounot veDeot\" due anni pi\u00f9 tardi.\nSecondo Nathan HaBavli, si verific\u00f2 nel 937 una riproposizione della disputa in occasione di un processo, in cui una delle parti reclam\u00f2 l'arbitrato di Sa\u02bfadya, malgrado la collera di David ben Zakkai.Bishr ben Aaron ben Amram, finanziere della corte, e incidentalmente suocero di Ibn Sardjadu, convoc\u00f2 l'esilarca e gli impose di mettere fine alla disputa.La riconciliazione tra Sa\u02bfadya e Ben Zakkai ebbe luogo il giorno del digiuno di Esther, e Sa\u02bfadya fu l'ospite di David in occasione della festa di Purim. Sa\u02bfadya riprese quindi la direzione di Sura qualche tempo pi\u00f9 tardi.Sa\u02bfadya non conserv\u00f2 rancore verso Ben Zakkai, sostenendo l'investitura di Juda nel 940, dopo la morte di suo padre. Quando Juda fu assassinato, qualche mese dopo, Sa\u02bfadya s'occup\u00f2 personalmente di allevare ed educare il nipotino Hizkiya.\nIndebolito da una vita di lotte, Sa\u02bfadya Gaon mor\u00ec a Sura il 26 Iyar 4602 (corrispondente al 21 maggio 942), di \u00abbile nera\u00bb, secondo una tradizione riferita da Ibn Dawd, la cui fonte sembra verosimilmente essere Dossa.\nIl viaggiatore Beniamino di Tudela disse di aver visto la sua tomba a Mata Mehassia, a fianco di quella di Sherira Gaon, Hai Gaon e Samuel ben Hofni.\nDopo Sa\u02bfadya.\nDopo la morte di Sa\u02bfadya, Ibn Satya prese la conduzione di Sura, ma non aveva il vigore intellettuale del suo predecessore, e l'Accademia si ferm\u00f2 per 45 anni. Un ultimo tentativo, condotto d'intesa tra il collegio di Sura e quello di Poumbedita, di rilevare l'Accademia ebbe luogo sotto la tutela di Samuel ben Hofni, istituita d'urgenza da suo cognato, Hai Gaon. Dossa gli succedette per 6 anni.\nQuattro studenti di Sura, partiti per mare per raccogliere contributi, furono catturati in mare dall'ammiraglio andaluso Ibn Ru\u1e25amis, prima di essere riscattati dalle comunit\u00e0 di diversi paese, ove essi avrebbero eretto importanti accademie talmudiche). Uno di costoro, Moshe ben Hanokh, trasmise in Spagna il retaggio dei Gaonim, e fece conoscere a Hasday ibn Shaprut l'opera di Sa\u02bfadya. Altri discepoli, in particolare Dunash ben Labrat, divulgarono l'insegnamento di Sa\u02bfadya in Spagna, ove esso ebbe un effetto rivoluzionario, dalla quale nacque l'et\u00e0 dell'oro della cultura ebraica in Spagna.\nOpere.\nLa produzione di Sa\u02bfadya viene calcolata essere superiore alle 100 opere, la maggioranza delle quali perduta o ancora da scoprire. Essa tocca numerosi campi.\nSe ha composto brani liturgici e responsa in ebraico, Sa\u02bfadya ha pi\u00f9 spesso scritto in giudeo-arabo, privilegiando la lingua vernacolare degli ebrei al giudeo-aramaico, per molti troppo letteraria. I temi, i metodi del suo insegnamento e le sue grandi linee di pensiero, le questioni che egli pose sono intessuti di cultura araba, ma le risposte - non necessariamente originali - rimangono profondamente ancorate alla tradizione ebraica.L'opera intera di Sa\u02bfadya mira alla sopravvivenza spirituale di un Giudaismo fedele alla sua tradizione, in un mondo nuovo col quale \u00e8 possibile peraltro realizzare una relazione reciprocamente fruttuosa.\nPolemica.\nLa polemica percorre l'opera di Sa\u02bfadya e certe sue opere sono esclusivamente dedicate ad essa.Appassionato quando esse sono rivolte agli individui, pi\u00f9 posata quando essa rifiuta delle dottrine, la sua penna \u00e8 principalmente diretta, oltre alle sue lotte personali, contro il Caraismo, e in misura minore, contro lo scetticismo razionalista, il Cristianesimo e l'Islam.\nOpere anti-caraite.\nI Caraiti rifiutavano, come i Sadducei prima di loro, l'autorit\u00e0 della Torah orale (\"Torah SheBe'al Pe\"), tradizione di esegesi della \"Miqra\", o \"Tanakh\" (la Bibbia ebraica), pilastro del Giudaismo farisaico, poi rabbinico. Avendo sviluppato un'interpretazione della \"Miqra\" basata sul testo stesso della \"Miqra\", e in accordo con la ragione, il Caraismo, malgrado non esistesse pi\u00f9 da un secolo e mezzo, all'epoca di Sa\u02bfadya aveva guadagnato numerosi adepti nella comunit\u00e0 ebraica, e minacciava l'esistenza stessa delle accademie babilonesi, centro della vita ebraica dell'epoca. L'opera di Sa\u02bfadya lascia una traccia cos\u00ec profonda nella coscienza caraita, e ci\u00f2 fino al XIX secolo, quando uno studiosi di Caraitismo di quell'epoca, Samuel Poznanski, aveva raccolto di frammenti di opere di pi\u00f9 di quarantanove autori diretti contro le sue idee. L'unica citazione di un autore in una diatriba di Sa\u02bfadya era considerata da molti sapienti, tra cui Graetz, come una prova dell'adesione di tale autore al Caraismo. \u00c8, ad esempio, il caso di Aaron ben Asher, il Masoreta il cui codice costituisce autorevole riferimento in materia di redazione dei rotoli della Torah. Aron Dotan ha tuttavia prodotto argomenti favorevoli all'adesione di Aaron ben Asher al Giudaismo rabbinico e arguisce che il Ben Asher oggetto d'invettiva da parte di Sa\u02bfadya sia un certo Abu l-Tayyib Samuel ben Asher al-Jabali. La controversia accademica prosegue tuttora.\nBibliografia.\nOltre alle opere, articoli e siti menzionati nelle Note, sono stati consultati anche:"}
{"id": "2920802", "revid": "184755", "url": "https://it.wikipedia.org/wiki?curid=2920802", "title": "Curva di Ringbom", "text": "La curva di Ringbom \u00e8 un grafico utilizzato in chimica analitica nell'ambito dell'analisi complessometrica e di quella spettroscopica con finalit\u00e0 differenti.\nComplessometria.\nLa curva di Ringbom riporta, per tutti i metalli, la soglia di pH sotto cui ogni particolare ione metallico non pu\u00f2 essere complessato allo scopo di ottenere una reazione quantitativa.\nConoscere la soglia minima di pH \u00e8 importante in quanto, se la concentrazione di ioni H+ \u00e8 troppo alta (e dunque il pH troppo basso), accade che il numero di reazioni collaterali (secondarie) tra gli ioni H+ (presenti in soluzione) ed il complessante (che invece dovrebbe legare lo ione metallico) \u00e8 talmente alto da non permettere la reazione principale, ovvero quella di complessazione (metallo + complessante).\nSpettroscopia.\nNell'analisi spettroscopica la curva di Ringbom \u00e8 una sigmoide che riporta la grandezza 1-T (o 1-%T, utilizzando la trasmittanza percentuale) contro il logaritmo decimale della concentrazione di analita (ppm o ppb). Il suo utilizzo permette di determinare l'errore relativo associato a un certo intervallo di concentrazione di analita misurato, errore relativo che \u00e8 funzione della pendenza della curva.\nApplicando la legge di Lambert-Beer nel calcolo dell'errore relativo per l'errore fotometrico dell'1% di trasmittanza, \u00e8 possibile calcolare l'errore relativo in concentrazione di analita. In questo modo si dimostra anche che agli estremi di concentrazioni basse o alte l'incidenza dell'errore relativo \u00e8 massimo: infatti, approcciando la tangente a zero, l'errore relativo tende a infinito."}
{"id": "2920804", "revid": "122246", "url": "https://it.wikipedia.org/wiki?curid=2920804", "title": "Laura Saccomani", "text": "Carriera.\nLaura Saccomani inizia a giocare nelle giovanili della polisportiva Fonte Roma Eur nel 2003; nel 2005 viene promossa in prima squadra dove resta per due stagioni disputando il campionato di Serie B2.\nNella stagione 2007-08 viene ingaggiata dalla Roma Pallavolo, in Serie A2, dove resta per altre due stagioni. Nell'estate 2009 ha anche un'esperienza come giocatrice di beach volley.\nNella stagione 2009-10 fa il suo esordio in serie A1 con la maglia del Robursport Volley Pesaro, vincendo anche il suo primo trofeo, la Supercoppa italiana. Nel 2010 ottiene la prima convocazione in nazionale e seppur non scendendo mai in campo vince un argento al torneo amichevole della Piemonte Woman Cup.\nNella stagione 2012-13 viene ingaggiata dalla neo-promossa Crema Volley, tuttavia a met\u00e0 stagione, a causa dei problemi societari, passa al Cuatto Volley Giaveno; nella stagione 2013-14 si trasferisce in serie cadetta, nel Promoball Volleyball Flero, club dove milita anche nell'annata successiva, quando \u00e8 promosso in Serie A1.\nTorna nuovamente in serie cadetta per il campionato 2015-16, vestendo la maglia del , con cui si aggiudica la Coppa Italia di Serie A2 e ottenendo la promozione in Serie A1, grazie alla vittoria del campionato; tuttavia nella stagione successiva \u00e8 ancora nella divisione cadetta, giocando per il neopromossa Volley Millenium Brescia.\nNella stagione 2017-18 si accasa al , in Serie B1, con cui, nell'annata successiva, disputa il campionato cadetto. Per il campionato 2019-20 difende nuovamente i colori del club di Brescia, in Serie A1, mentre per quello successivo firma per la di Vallefoglia, in Serie A2."}
{"id": "2920805", "revid": "110157", "url": "https://it.wikipedia.org/wiki?curid=2920805", "title": "Austin Stack Park", "text": "Austin Stack Park \u00e8 uno stadio della Gaelic Athletic Association, situato a Tralee, nella contea irlandese di Kerry. \u00c8 uno dei principali terreni di gioco delle rappresentative di calcio gaelico ed hurling della contea. Nel novembre del 2001 venne aggiunta l'illuminazione artificiale.\nL'impianto \u00e8 dedicato ad Austin Stack, rivoluzionario irlandese e capitano della squadra di calcio gaelico che nel 1904 si aggiudic\u00f2 il titolo nazionale. Nel 2005 si inizi\u00f2 a discutere su un suo spostamento, nel 2007 venne individuato il luogo dove creare il nuovo stadio (si trova poco fuori dalla citt\u00e0) e nel febbraio del 2009 venne approvato il progetto definitivo. L'attuale stadio verr\u00e0 trasformato in un centro commerciale. Tuttavia a causa della crisi del 2009, che ha avuto pesanti conseguenze sull'Irlanda, i lavori sono stati interrotti a tempo indeterminato."}
{"id": "2920807", "revid": "110157", "url": "https://it.wikipedia.org/wiki?curid=2920807", "title": "Museo del Colle del Duomo", "text": "Il Museo Colle del Duomo \u00e8 un museo di Viterbo, sito in piazza San Lorenzo.\nIl Museo \u00e8 stato fondato in occasione del Giubileo del 2000. La realizzazione \u00e8 stata possibile grazie all'intervento congiunto della curia vescovile di Viterbo e della Presidenza del Consiglio della Repubblica Italiana. Per l'interessamento di mons. Lorenzo Chiarinelli, all'epoca vescovo di Viterbo, e del compianto mons. Salvatore del Ciuco, primo Direttore del Museo, sono stati restaurati e allestiti alcuni locali in disuso nei pressi della cattedrale di San Lorenzo, che sono divenuti la sede del Museo stesso. Sotto il profilo artistico l'allestimento \u00e8 stato curato dal maestro Alessio Paternesi.\nIl museo fa parte del \"polo monumentale del Colle del Duomo di Viterbo\", che gestisce le visite anche al palazzo dei Papi e agli ambienti normalmente non accessibili della cattedrale di San Lorenzo.\nSezioni del Museo.\nIl museo \u00e8 suddiviso in tre sezioni:\nOspita manufatti ceramici e lapidei databili tra periodo villanoviano e medievale. La provenienza \u00e8 varia, anche se buona parte di essi sono stati rinvenuti durante le opere di recupero dei locali oggi sede del museo.\nLa collezione \u00e8 stata costituita con opere provenienti dalle diverse parrocchie della diocesi di Viterbo e collocabili in un ampio arco cronologico che va dalla fine del XII secolo al XX secolo. Quasi tutte sono realizzate da autori originari di Viterbo anche se operanti in diverse regioni d'Italia ed Europa.\n\u00c8 divisa in tre tronconi: \nNel percorso di visita \u00e8 inclusa, facoltativamente, la visita guidata del palazzo dei Papi, comprensiva della Loggia delle benedizioni (detta loggia dei Papi) e dell'aula del Conclave."}
{"id": "2920812", "revid": "1543377", "url": "https://it.wikipedia.org/wiki?curid=2920812", "title": "TeenAngels", "text": "I TeenAngels sono stati un gruppo musicale argentino formatosi durante la telenovela \"Teen Angels\", composto da Peter Lanzani, Nicol\u00e1s Riera, Gast\u00f3n Dalmau, Lali Esp\u00f3sito e China Su\u00e1rez, che nel 2011 ha lasciato il gruppo venendo sostituita da Roc\u00edo Igarz\u00e1bal.\nStoria.\nI TeenAngels si formano durante la prima stagione della telenovela dal titolo omonimo, il titolo originale \u00e8 \"Casi \u00c1ngeles\".\nLa telenovela diventa in poco tempo una delle preferite dagli adolescenti in America Latina, Israele, Grecia, Macedonia, Ucraina, Svizzera e Italia. Viene trasmessa dal 21 marzo 2007 al 29 novembre 2010, con 579 episodi, ed ha vinto tre Premi Mart\u00edn Fierro, due Premi Clar\u00edn e un Kids' Choice Awards Argentina.\nIl gruppo \u00e8 nato in seguito all'uscita del primo album discografico intitolato \"TeenAngels 1\", pubblicato il 17 aprile, che contiene le canzoni della prima stagione. Emilia Attias, Peter Lanzani, Gast\u00f3n Dalmau, Nicol\u00e1s Riera, China Su\u00e1rez e Lali Esp\u00f3sito, sono gli interpreti principali dell'album, con la partecipazione speciale di Nicol\u00e1s V\u00e1zquez.\nIl 18 gennaio 2008, con la telenovela fanno il primo tour, chiamato \"Tour Teen Angels y Casi \u00c1ngeles\", il concerto \u00e8 a Punta del Este, Uruguay, e il 23 febbraio al Orfeo Superdomo a C\u00f3rdoba in Argentina. Il 27 marzo, prima dell'uscita del nuovo album, si sono esibiti allo stadio Luna Park di Buenos Aires, per promuovere le nuove canzoni, immagini e personaggi della seconda stagione dei \"Teen Angels\". Il 15 aprile \u00e8 uscito il secondo album, \"TeenAngels 2\". A fine anno, firmano un contratto per la Coca-Cola, pubblicando la canzone e il videoclip, \"Hoy quiero\".\nIl 7 aprile 2009 viene pubblicato il terzo album, \"TeenAngels 3\". A luglio hanno registrato il videoclip di \"Cada vez que sale el sol\", una cover della canzone del 1977 del cantante argentino Sergio Denis, per la nuova campagna della Coca-Cola. Il 27 settembre escono per la prima volta dal continente sudamericano e sono in concerto in Spagna, a Madrid al Telef\u00f3nica Flagship Store. Dal 4 ottobre al l'8 ottobre sono stati per la prima volta in Israele, per promuovere la telenovela e per fare un piccolo showcase al Yad-Eliyahu Arena nella citt\u00e0 Tel Aviv. L'11 dicembre vincono nella categoria \"miglior artista argentino\" dei LOS40 Music Awards, e si sono esibiti al Palacio de Deportes de la Comunidad de Madrid. Il 13 dicembre arrivano in Italia, a Roma, per promuovere la telenovela e per salutare i fans, ma senza fare nessun concerto. Con l'arrivo delle feste hanno registrato una canzone natalizia, \"Navidad\", e il videoclip per la Coca-Cola e la sua campagna \"La magia est\u00e1 con vos\".\nIl 31 marzo 2010 viene pubblicato il quarto album, \"TeenAngels 4\". Il 20 maggio esce in Brasile l'album \"Quase Anjos\", con le canzoni della prima e seconda stagione. Contiene le canzoni \"A ver si pueden\" (\"Vamos ver quem pode\") e \"A decir que s\u00ed\" (\"Dizer que sim\") in portoghese. Per il secondo anno consecutivo vincono il premio per il \"miglior artista argentino\" dei LOS40 Music Awards. Il 7 dicembre termina il tour con la telenovela, con l'ultimo concerto a Jun\u00edn, Buenos Aires, allo stadio Eva Per\u00f3n. Dal 2008 al 2010 sono stati in Uruguay, Argentina, Messico, Spagna, Israele, Per\u00f9 e Cile.\n2011-2012; Dopo la telenovela, l'abbandono di China Su\u00e1rez e lo scioglimento del gruppo.\nIl 14 gennaio 2011, China Su\u00e1rez su Twitter ha smentito le voci del suo abbandono, ma nonostante ci\u00f2 tre giorni dopo, il 17 gennaio, ha dato la notizia che avrebbe lasciato il gruppo. Il suo posto \u00e8 stato preso da Roc\u00edo Igarz\u00e1bal, che nella telenovela interpretava Valeria Gutierrez, e che aveva gi\u00e0 partecipato agli album \"TeenAngels 3\" e \"TeenAngels 4\".\nDurante l'anno, la nuova formazione presenta il nuovo tour, chiamato \"Teen Angels Tour\", iniziato il 22 gennaio in Punta del Este che si \u00e8 esteso per gran parte dell'America Latina e Israele.\nIl 22 maggio nel Teatro Gran Rex, \u00e8 stato registrato il videoclip della canzone \"Que llegue tu voz\", pubblicato il 31 maggio su YouTube. Il 5 luglio \u00e8 uscito il quinto album, \"TeenAngels 5\". Il 17 settembre \u00e8 stato pubblicato il videoclip \"M\u00edrame, m\u00edrate\", registrato alle Cascate dell'Iguaz\u00fa. Il 12 novembre \u00e8 uscito il videoclip \"Loco\", che mostrava il gruppo in un contesto pi\u00f9 sensuale e maturo. Ed \u00e8 stato promozionato lo stesso giorno nel programma televisivo argentino\u00a0\"La cocina del show\".\nIl 20 novembre hanno aperto il Femme Fatale Tour della cantante statunitense Britney Spears, nel Stadio Citt\u00e0 di La Plata, Argentina. Il 13 dicembre si \u00e8 svolto l'ultimo concerto del tour in Per\u00f9, Lima, per l'inaugurazione del canale televisivo Yups\u00a0Channel di Cris Morena Group.\nIl 28 febbraio 2012, in una scena della telenovela \"Dulce amor\", dove recitano Nicol\u00e1s Riera e Roc\u00edo Igarz\u00e1bal, hanno cantato in duetto una nuova canzone che si chiama \"Integridad perfecta\". A marzo il gruppo \u00e8 stato in Brasile per fare un servizio fotografico per la rivista Caras. Il 27 marzo \u00e8 uscito il singolo \"Teen Angels: la despedida\", contenente la canzone \"Baja el tel\u00f3n\", allegato al nuovo numero della rivista Caras, insieme al servizio fotografico che hanno fatto sull'isola in Brasile.\nIl 14 aprile \u00e8 stato pubblicato il videoclip di \"Baja el tel\u00f3n\", e il 17 aprile \u00e8 uscito il sesto ed ultimo album, \"\", con tre canzoni inedite, \"Baja el tel\u00f3n\", \"Llega en forma de amor\" e \"Integridad perfecta\". E delle nuove versioni delle canzoni precedentemente note. Il 16 giugno inizia il \"Tour el Adi\u00f3s\", il loro ultimo tour. Il 26 giugno nella telenovela \"Dulce amor\", compaiono per pochi episodi anche Lali Esp\u00f3sito, Peter Lanzani e Gast\u00f3n Dalmau, e in un episodio tutti insieme hanno cantato \"Llega en forma de amor\" e \"Baja el tel\u00f3n\". Hanno fatto 14 concerti presso il Teatro Gran Rex, e l'ultimo concerto al Orfeo Superdomo a C\u00f3rdoba, l'8 ottobre.\nSono stati ospiti di vari programmi televisivi dove spiegavano il motivo della loro separazione, cio\u00e8 che prima di tutto loro sono attori, che non dovrebbero pi\u00f9 chiamarsi Teen Angels (perch\u00e9 avevano dai 21 anni in su) e che vogliono prendere strade diverse, e loro stessi dicono che chiss\u00e0 un giorno possa esserci un rincontro.\nIl 30 maggio 2013 \u00e8 uscito al cinema nelle sale argentine il film \"Teen Angels: el adi\u00f3s 3D\", che rappresenta il loro definitivo addio in cui si pu\u00f2 vedere l'ultimo concerto nel Teatro Gran Rex, con l'aggiunta di contenuti speciali, backstage, commenti da parte del gruppo, e tanto altro. Il 18 ottobre, il film vince nella categoria \"film preferito\" dei Kids' Choice Awards Argentina.\nDurante tutta la loro attivit\u00e0 hanno pubblicato due EP, tre album dal vivo, una raccolta e sei album in studio, di cui cinque sono stati certificati disco di platino, e uno disco d'oro in Argentina. Sono stati anche sponsor di molte aziende. Hanno vinto un Premio Clar\u00edn, un Kids' Choice Awards Argentina, due LOS40 Music Awards e un Premios Quiero, oltre ad essere stati candidati tre volte ai Premio Gardel."}
{"id": "2920814", "revid": "287204", "url": "https://it.wikipedia.org/wiki?curid=2920814", "title": "Romito", "text": ""}
{"id": "2920816", "revid": "827882", "url": "https://it.wikipedia.org/wiki?curid=2920816", "title": "Blacksmith (personaggio)", "text": "Blacksmith \u00e8 un personaggio dei fumetti DC Comics. \u00c8 una supercriminale nemica del terzo Flash. Comparve per la prima volta in \"Flash: Iron Heights\" (2001).\nBiografia del personaggio.\nPer 15 anni, Amunet Black diresse ed oper\u00f2 nel Network, un mercato nero sotterraneo che si trova sotto le citt\u00e0 di Keystone e Central City, dove i super criminali potevano vendere, comprare, o fare del contrabbando. In quel periodo ebbe un breve matrimonio con Goldface. Quando divorziarono, lei rub\u00f2 il siero che gli donava i poteri e lo utilizz\u00f2 su di s\u00e9 per ottenere il potere di fondere la sua carne con i metalli e modellarli a piacimento. Riusc\u00ec a tenere il Network nascosto alle forze dell'ordine delle citt\u00e0 gemelle per molto tempo, ma se un criminale veniva riformato o usciva dalla sua carriera precedente, Amunet faceva s\u00ec che la memoria ed i ricordi legati al Network venissero cancellati. Quando il suo ex-marito e profiler criminale Hunter Zolomon (il futuro Zoom, terzo Anti-Flash) era in procinto di scoprire il Network, lei mand\u00f2 il secondo Trickster per fermarlo. Poi, con la visione di un potere, Blacksmith decise di conquistare le due citt\u00e0 e di diventarne la padrona.\nAll'attacco delle citt\u00e0.\nPrimo, organizz\u00f2 un gruppo di criminali che consisteva di il Mago del Tempo, Mirror Master II, Magenta, Girder, Plunder, e Trickster II. Si fece anche carico di constatare che ogni criminale fosse al meglio e avesse il pieno controllo sui propri poteri. Fece s\u00ec di utilizzare i poteri di Magenta per evitare che Girder si arrugginisse e insegnasse al Mago del Tempo ad avere un controllo migliore sulla sua bacchetta.\nSecondo, fece in modo che i nemici di Flash fossero rimossi o resi incapaci di intromettersi. Mirror Master incastr\u00f2 il Pifferaio per la morte dei suoi genitori. Plunder prese Chunk, spar\u00f2 alla sua immagine allo specchio, il Detective Jared Morillo, e ne assunse l'identit\u00e0. Quindi, Mirror Master rap\u00ec Cyborg e l'agente di polizia Fred Chyre, e li intrappol\u00f2 all'interno di un universo nell'immagine di uno specchio insieme a tutti i poliziotti di Keystone. Fatto questo, i Nemici tolsero di mezzo i velocisti dando a Jesse Quick dei problemi finanziari riguardanti la sua compagnia e mandarono Jay Garrick all'ospedale di Denver quando sua moglie si sent\u00ec male.\nInfine, Murmur e Mirror Master attaccarono le stazioni radio e riprogrammarono le proprie antenne perch\u00e9 trasmettessero uno scudo a specchio sulle citt\u00e0 per prevenirne l'entrata o l'uscita di chiunque.\nAlle prese con Flash.\nDopo che tutto fu pronto, Blacksmith e i suoi alleati lanciarono il proprio attacco su Flash. Attaccarono forte e svelti, cosa che lasci\u00f2 l'eroe stanco e gravemente ferito, ma non appena stavano per finirlo, furono interrotti dal Pensatore, che voleva utilizzare l cervello di Flash per caricare delle informazioni. Dopo la sconfitta del Pensatore, Blacksmith e i Nemici ripresero il loro piano e attaccarono sia Flash che Goldface. Riuscirono a sconfiggere il Velocista Scarlatto mentre Goldface se la diede a gambe. Durante il combattimento, Blacksmith utilizz\u00f2 i suoi poteri per trasformare il suo corpo in ebano, mentre i Nemici dentro il Network saccheggiarono e depredarono le citt\u00e0. Fortunatamente, Goldface guid\u00f2 la popolazione delle citt\u00e0 gemelle in rivolta contro il Network, dando cos\u00ec a Flash la possibilit\u00e0 di sconfiggere il Mago del Tempo, Mirror Master e Trickster II prima che fuggissero, quando Capitan Cold congel\u00f2 il pavimento del terreno e Mirror Master volle utilizzarlo per scappare. Con la sconfitta dei Nemici, Blacksmith tent\u00f2 un attacco disperato facendo collassare il ponte che connetteva Keystone City a Central City. Flash riusc\u00ec a ripararlo e a sconfiggere Blacksmith scaraventandola su una chiatta nel mezzo del fiume (non entr\u00f2 in acqua per paura di arrugginire la sua pelle). Con la disfatta del Network, Blacksmith fu mandata al penitenziario di Iron Heights, dove fu gravemente ferita dall'evaso Gorilla Grodd. Sebbene sia sopravvissuta alle ferite, Blacksmith non si vide pi\u00f9 da quell'incidente, anche se la si pot\u00e9 notare al funerale di \"Digger\" Harkness.\nPoteri e abilit\u00e0.\nIl corpo di Blacksmith fu mutato perch\u00e9 avesse una fusione perfetta tra la materia organica e quella inorganica. Questo le diede la possibilit\u00e0 di fondere le due cose ed utilizz\u00f2 questo potere per fondere la materia inorganica con un avversario causando un danno serio. Blacksmith utilizz\u00f2 anche l'abilit\u00e0 di causare seri danni alle strutture inorganiche."}
{"id": "2920817", "revid": "91484718", "url": "https://it.wikipedia.org/wiki?curid=2920817", "title": "Corpo grigio", "text": "In fisica, in particolare in termodinamica, si definisce corpo grigio un corpo in equilibrio termico la cui emissivit\u00e0 \u00e8 inferiore a quella unitaria (per definizione attribuita al corpo nero) ed indipendente dalla frequenza. L'analogia con il colore grigio \u00e8 dovuta al fatto che un oggetto che appare di tale colore ha la caratteristica di assorbire allo stesso modo la luce a tutte le frequenze dello spettro visibile."}
{"id": "2920820", "revid": "72100872", "url": "https://it.wikipedia.org/wiki?curid=2920820", "title": "Blu-ray 3D", "text": ""}
{"id": "2920821", "revid": "123861196", "url": "https://it.wikipedia.org/wiki?curid=2920821", "title": "Julieta Cardinali", "text": "\u00c8 apparsa per la prima volta in televisione all'et\u00e0 di 13 anni in un programma chiamato lo \"Show of Xuxa\", molto popolare tra i ragazzi argentini negli anni novanta. Oltre che nel cinema ha recitato in alcune telenovelas argentine, tra le quali \"Verano del '98\" nel 1999 e \"Batticuore\" nel 2002. Nel 2010 si \u00e8 sposata con il musicista argentino Andr\u00e9s Calamaro, ma l'unione \u00e8 terminata quell'anno stesso. Insieme hanno avuto una figlia, nata il 9 gennaio 2007. \u00c8 anche una affermata fotomodella."}
{"id": "2920823", "revid": "288268", "url": "https://it.wikipedia.org/wiki?curid=2920823", "title": "Tram di Lione", "text": ""}
{"id": "2920827", "revid": "30445", "url": "https://it.wikipedia.org/wiki?curid=2920827", "title": "Colorado Plateau", "text": ""}
{"id": "2920832", "revid": "1543377", "url": "https://it.wikipedia.org/wiki?curid=2920832", "title": "Infosys", "text": "Infosys Technologies Limited \u00e8 un'impresa di servizi informatici con sede a Bangalore, India. Infosys \u00e8 una delle pi\u00f9 grandi compagnie informatiche in India con 113.796 dipendenti (filiali incluse) al 31 marzo 2010. Ha uffici in 22 stati e centri di ricerca e sviluppo in India, Cina, Australia, Regno Unito, Canada e Giappone.\nStoria.\nInfosys venne fondata il 2 luglio 1981 a Bangalore da N. R. Narayana Murthy, Nandan Nilekani, Neeraj Singh, Kris Gopalakrishnan, S. D. Shibulal, Prabal Nandi e Abhishek Rastogi. N. S. Raghavan fu il primo vero dipendente della compagnia. L'investimento iniziale dei fondatori fu di 1000 Rupie Indiane. Nel 1982 Infosys apr\u00ec un ufficio a Bangalore che divenne presto il suo quartier generale.\nInfosys si quota in borsa nel 1993. Curiosamente l'IPO di Infosys rischi\u00f2 di non essere completamente sottoscritta non fosse stato per l'intervento della banca d'investimento statunitense Morgan Stanley che racimol\u00f2 il 13% delle azioni al prezzo di 95 Rs. per azione. Il prezzo per azione raggiunse 8.100 Rs. nel 1999. Nell'anno 2000 le azioni Infosys toccarono il prezzo di 15.600 rupie.\nSecondo la rivista Forbes, dalla quotazione al Bombay Stock Exchange fino all'anno 2000, ricavi e profitti di Infosys sono aumentati ad un ritmo del 70% annuo. Nell'anno 2000, il Presidente degli Stati Uniti Bill Clinton si compliment\u00f2 con l'India per i suoi grandi risultati nel settore dell'alta tecnologia citando come esempio Infosys.\nNel 2001 viene valutata \"Best Employer in India\" (Miglior datore di lavoro in India) da Business Today.. Infosys riceve lo stesso riconoscimento negli anni 2000, 2001, e 2002 da Hewitt Associates. Nel 2007, Infosys ricevette pi\u00f9 1.3 milioni di domande di impiego e assunse meno del 3% dei richiedenti.\nInfosys vinse il premio Global MAKE (Most Admired Knowledge Enterprises), negli anni 2003, 2004 e 2005, prima e unica compagnia indiana a vincere questo premio, \u00e8 stata inoltre inserita nella Global Hall of Fame per lo stesso motivo.\nIniziative.\nNel 1996 Infosys cre\u00f2 la Infosys Foundation nello stato del Karnataka, perch\u00e9 operasse nei settori della sanit\u00e0, reinserimento sociale e promozione delle aree rurali, educazione, arte e cultura. Da allora la fondazione si \u00e8 diffusa negli stati Indiani di Tamil Nadu, Andhra Pradesh, Maharashtra, Kerala, Orissa e Punjab. La Infosys Foundation \u00e8 presieduta da Sudha Murthy, moglie di Narayana Murthy.\nDal 2004 Infosys ha intrapreso una serie di iniziative per consolidare e formalizzare le proprie relazioni accademiche a livello globale partecipando ad un programma denominato AcE - Academic Entente. Il Global Internship Program di Infosys, conosciuto come InStep, \u00e8 uno dei componenti chiave dell'iniziativa Academic Entente. Offre a studenti provenienti da tutto il mondo la possibilit\u00e0 di partecipare a progetti dell'azienda attivamente. InStep recluta studenti undergraduate, graduate e PhD da universit\u00e0 economiche, tecnologiche e artistiche per prendere parte a una internship di durata variabile (da 8 a 24 settimane) presso uno degli uffici globali di Infosys. Ai tirocinanti InStep sono inoltre offerte opportunit\u00e0 lavorative presso Infosys.\nNel 1997 Infosys diede il via al \"Catch them Young Programme\", per mettere a contatto i giovani con il mondo dell'informatica attraverso un programma estivo. L'obiettivo dell'iniziativa \u00e8 sviluppare un interesse ed una maggiore comprensione dell'informatica. Il programma si rivolge a studenti delle scuole medie.\nNel 2002 la Wharton Business School dell'University of Pennsylvania e Infosys collaborarono per creare il Wharton Infosys Business Transformation Award. \u00c8 un riconoscimento per imprese ed individui che hanno trasformato i propri affari e le proprie societ\u00e0 sfruttando la tecnologia informatica. Vincitori di questo premio sono stati Samsung, Amazon.com, Capital One, RBS e ING Direct.\nInfosys ha inoltre il pi\u00f9 grande centro di formazione per un'impresa privata in Asia. Situato a Mysore, Karnataka, ospita 4500 apprendisti ogni anno. Nel 2009, sempre a Mysore, \u00e8 stato aperto un nuovo centro di formazione che pu\u00f2 accogliere fino a 10.000 futuri dipendenti dell'area software.\nNel 2008 Infosys collabor\u00f2 con il National Institute of Advanced Studies creando l'Infosys Mathematics Prize per l'eccellenza nella ricerca matematica.\nIntranet.\nL'intranet di Infosys, chiamata \"Sparsh\" dalla parola \"tocco\" in sanscrito, mette in comunicazione gli oltre 100.000 dipendenti della compagnia in 26 stati. Oggi Sparsh \u00e8 diventato il canale primario dell'impresa per notizie e informazioni ufficiali.\nNel 2007 Sparsh fu selezionata come una delle \"10 migliori intranet dell'anno\" dal Nielsen Norman Group, un'impresa di ricerca e consulenza. Infosys \u00e8 la prima compagnia indiana ad essere stata selezionata per il premio Intranet Design Annual Award.\nRicerca.\nInfosys ha sviluppato una divisione di Ricerca e sviluppo chiamata Software Engineering and Technology Labs (SETLabs). SETLabs fu fondata nel 2000 per portare avanti progetti di ricerca applicata allo sviluppo di processi, strutture e metodologie che portassero a intercettare efficacemente le richieste dei clienti e ad appianare i problemi critici durante il ciclo di vita di un progetto."}
{"id": "2920835", "revid": "287204", "url": "https://it.wikipedia.org/wiki?curid=2920835", "title": "Blankenburg (Turingia)", "text": "Blankenburg \u00e8 un comune di 134 abitanti della Turingia, in Germania.\nAppartiene al circondario (\"Landkreis\") Unstrut-Hainich-Kreis (targa UH)."}
{"id": "2920838", "revid": "6923", "url": "https://it.wikipedia.org/wiki?curid=2920838", "title": "Alz (fiume)", "text": "L'Alz \u00e8 l'emissario del lago Chiemsee, che lascia nel punto pi\u00f9 settentrionale presso Seebruck, e sfocia dopo 63\u00a0km presso l'Alzspitze, a circa 2,5\u00a0km a nord di Marktl nell'Inn. Se si aggiungono gli 8\u00a0km dalla foce nel Chiemsee del corrispondente immissario Tiroler Achen (79\u00a0km, con l'affluente Kitzb\u00fchler Ache), si raggiunge una lunghezza totale di 150\u00a0km.\nSi distinguono l'\"Alz superiore\", tratto che va dal Chiemsee fin dopo Altenmarkt, e l'\"Alz inferiore\", che si estende di qui fino allo sbocco nel fiume Inn.\nLa parte superiore dell'Alz ha una sua importanza dal punto di vista turistico per il suo relativamente tranquillo corso e la temperatura particolarmente mite delle sue acque in estate a causa del riscaldamento operato dai raggi solari sul lago Chiemsee. Nel periodo che va dal 1\u00ba luglio al 31 dicembre \u00e8 possibile percorrere in barca il corso del fiume da Seebruck fino alle cascate presso Altenmarkt, specialmente con gommoni. Con il bel tempo, specialmente nei fine settimana, su questa parte del fiume vi \u00e8 un intenso traffico d'imbarcazioni.\nNonostante la facile situazione delle corrente, non devono esserne sottovalutati i pericoli, che in certi tratti derivano da alberi o rocce giacenti nel letto del fiume o da un andamento sfavorevole della corrente.\nIl fiume, lungo il suo corso nella zona dell'Alz inferiore, attraverso il \"triangolo chimico bavarese\", \u00e8 condizionato da grosse esigenze industriali. Da Trostberg, a causa di molteplici canali di derivazione, rimane nel letto originale solo una frazione della portata (12,7\u00a0m\u00b3/s nel letto del fiume contro i 75\u00a0m\u00b3/s nei vari canali). La parte di acqua distolta viene utilizzata principalmente per la produzione di energia elettrica. Grandi stabilimenti si trovano a Trostberg, Wajon presso Tacherting, Wald presso Garching, Hirten presso Burgkirchen ed a nord di Burghausen. I canali non sfociano poi nuovamente come l'Alz nell'Inn, ma nel Salzach presso Burghausen.\nIn generale la qualit\u00e0 dell'acqua dagli anni ottanta \u00e8 chiaramente migliorata. A questo ha dato un contributo notevole il progetto di depurazione delle acque entrato in funzione nel 1989.\nAffluenti.\nIl fiume Alz ha un solo affluente significativo, il Traun, un fiume che dopo circa 27\u00a0km sfocia nell'Alz presso Altenmarkt an der Alz.\nComuni interessati.\nNel suo corso l'Alz attraversa i territori di Trostberg, Altenmarkt, Garching a.d.Alz, Burgkirchen a.d.Alz."}
{"id": "2920843", "revid": "1537829", "url": "https://it.wikipedia.org/wiki?curid=2920843", "title": "Festa da Uva", "text": "La festa da uva (\"festa dell'uva\") \u00e8 una celebrazione biennale del patrimonio e della cultura italiana nella citt\u00e0 di Caxias do Sul, nello Stato di Rio Grande do Sul, nel sud del Brasile. \nStoria.\nLa festa si tiene nel mese di febbraio ogni due anni (anni di numero pari) dal 1931 come festa del raccolto, nel periodo della vendemmia che cade in Brasile tra febbraio e marzo. Il promotore di questa ricorrenza \u00e8 stato l'allora sindaco di Caxias do Sul, il colonnello Miguel Muratore. La festa \u00e8 stata sospesa dal 1938 al 1949 a causa dell'instabilit\u00e0 economica della citt\u00e0 e della regione, in parte dovuta agli effetti della seconda guerra mondiale."}
{"id": "2920849", "revid": "110157", "url": "https://it.wikipedia.org/wiki?curid=2920849", "title": "Bad Blankenburg", "text": "Bad Blankenburg \u00e8 una citt\u00e0 di 7.047 abitanti della Turingia, in Germania.\nAppartiene al circondario (\"Landkreis\") di Saalfeld-Rudolstadt (targa SLF).\nGeografia antropica.\nFrazioni.\nIl comune comprende le seguenti localit\u00e0:"}
{"id": "2920850", "revid": "486946", "url": "https://it.wikipedia.org/wiki?curid=2920850", "title": "Blankenburg am Harz", "text": ""}
{"id": "2920853", "revid": "287204", "url": "https://it.wikipedia.org/wiki?curid=2920853", "title": "L'orologio della morte", "text": "L'orologio della morte (titolo originale \"Death Watch\") \u00e8 un romanzo poliziesco del 1935 di John Dickson Carr, il quinto della serie di gialli che ha come protagonista il dottor Gideon Fell, il corpulento docente universitario esperto risolutore di delitti impossibili.\nTrama.\nLondra, agosto 1932. Nei grandi magazzini Gamridge si consuma un delitto sotto gli occhi di numerosi testimoni. Una donna, sorpresa a rubare alcuni oggetti in esposizione, uccide con un coltello d'argento il capo commesso che aveva provato a fermarla. Tuttavia le persone presenti al delitto non riescono a fornire una descrizione attendibile dell'assassina, che fugge con alcuni oggetti fra cui un orologio costruito da Johannus Carver. La casa dove abita e lavora Carver si trova al numero 16 di Lincoln's Inn Fields, vicino al monolocale che ha preso in affitto il professor Melson, amico e collega del dottor Gideon Fell.\nUna settimana dopo il delitto, Melson e Fell si ritrovano a trascorrere una serata insieme, e Fell convince l'amico a farsi condurre presso la sua abitazione in Lincoln's Inn Fields, in modo da poter dare un'occhiata ad un antico dizionario di latino medievale appena acquistato da Melson. In realt\u00e0 il dottor Fell \u00e8 interessato al delitto dei magazzini Gamridge ed al suo collegamento con l'orologio costruito da Carver. Non appena i due amici giungono a destinazione intorno alla mezzanotte, si rendono conto che la porta della casa dell'orologiaio \u00e8 aperta e decidono pertanto di entrare - assieme ad un poliziotto di ronda - per capire che cosa sta accadendo all'interno.\nI sospetti dei tre uomini sono corretti: da poco \u00e8 stato compiuto un delitto ed un uomo ferito a morte giace al primo piano della casa, accasciato sulla soglia dell'appartamento di uno degli inquilini.\nAttorno alla vittima ci sono tre persone: sul pianerottolo una ragazza giunta dabbasso, mentre all'interno dell'appartamento vi sono due uomini, Calvin Boscombe e l'ex ispettore di polizia Peter Stanley.\nBoscombe ha una pistola in pugno e la ragazza, Eleanor Carver, lo accusa di aver ucciso l'uomo e chiede che venga arrestato. Tuttavia il morto, che nessuno dei presenti riconosce, non \u00e8 stato ucciso con un colpo di pistola, infatti alla base del suo collo \u00e8 stato conficcato un oggetto d'acciaio ricoperto da vernice dorata.\nLa curiosa arma del delitto \u00e8 la lancetta dei minuti di un grosso orologio che il signor Carver stava costruendo per un amico baronetto.\nNel corso della notte gli investigatori hanno modo di sentire il racconto di Donald Hastings, che si trovava sul tetto della casa in attesa di incontrare in segreto Eleanor, la sua fidanzata. Durante l'ultimo mese Hastings ha potuto osservare dal lucernario tutto ci\u00f2 che avveniva nel salotto di Boscombe e riferisce a Fell ed all'ispettore Hadley che i due uomini stavano progettando un delitto perfetto, al solo scopo di verificare il comportamento di un uomo consapevole di stare per morire. La vittima doveva essere uno sconosciuto, un pover'uomo qualsiasi che poteva essere scambiato per un ladro. In realt\u00e0 l'uomo ucciso era l'ispettore di polizia di Scotland Yard che stava indagando sul caso dei magazzini Gamridge: un'incredibile coincidenza oppure c'\u00e8 un collegamento fra i due delitti?\nCritica.\n\"L'enigma, come sempre per Carr, \u00e8 bizzarro e misterioso: un poliziotto, venuto ad arrestare una delle donne nella casa di Johannus Carver in Lincoln's Inn Fields per furto e omicidio, viene pugnalato con la lancetta di un orologio. Nel romanzo di Carr pi\u00f9 cupo dai primi Bencolin (e in stridente contrasto con i primi Fell) l'atmosfera \u00e8 minacciosa e claustrofobica, con una forte vena di pazzia [...] Il dottor Fell \u00e8 in splendida forma, domina il libro dall'inizio alla fine e tiene affascinanti (sebbene irrilevanti) conferenze sugli orologi e sull'Inquisizione Spagnola [...] Il suo dibattito con il capo ispettore Hadley riguardo alla colpevolezza del principale indiziato \u00e8 uno dei punti di forza del libro; e sebbene Hadley ignori alcune prove, il trattamento del mancinismo \u00e8 intelligente e l'argomentazione logica \u00e8 preludio a quella della terza parte di \"Delitti da mille e una notte\". La \"detection\" \u00e8 particolarmente forte, gli indizi, incluso uno preso in prestito da \"Il pugnale alato\" di Chesterton, sono collocati con classico tempismo; \u00e8 un peccato, per\u00f2, che l'alloggio di Ames non venga perquisito prima. [...] un difetto pi\u00f9 grave \u00e8 che la trama \u00e8 troppo sottile e troppo contorta per essere interamente convincente. In effetti, Carr ammette che i fili della trama sono 'intricati e non necessari'\"."}
{"id": "2920857", "revid": "729019", "url": "https://it.wikipedia.org/wiki?curid=2920857", "title": "Laraki", "text": "Laraki \u00e8 una societ\u00e0 marocchina produttrice di auto sportive di lusso ad alte prestazioni. Il suo proprietario \u00e8 Laraki Abdeslam, un designer marocchino che ha iniziato la creazione di yacht di lusso (il re del Bahrein \u00e8 il suo principale cliente), prima di dedicarsi alla produzione di automobili.\nAuto presentate.\nFulgura.\nLa Laraki Fulgura fu il primo tentativo di un'auto sportiva della compagnia. Inizialmente presentato come prototipo al Salone dell'automobile di Ginevra nel 2002, la produzione ha debuttato un anno dopo la mostra stessa. Una versione leggermente ridisegnata della carrozzeria \u00e8 stata inaugurata nel 2005. \nLa Fulgura utilizza un propulsore V12 turbo da 6 litri capace di erogare 720 CV.\nBorac.\nLa Borac ha debuttato come prototipo al Salone dell'auto di Ginevra nel 2005, senza avere ulteriori sbocchi in modello di produzione.\nEpitome.\nL'Epitome \u00e8 il terzo modello dell'azienda, \u00e8 stata presentata al \"Pebble Beach Concours d'Elegance\" 2013. La carrozzeria \u00e8 in fibra di carbonio (1270 chilogrammi) ed \u00e8 stata dichiarata una potenza di 1.200 CV nonch\u00e9 l'intenzione di produrla in 9 esemplari."}
{"id": "2920863", "revid": "2014155", "url": "https://it.wikipedia.org/wiki?curid=2920863", "title": "Haakon IV di Norvegia", "text": "\u00c8 anche conosciuto come Haakon il Vecchio per distinguerlo dal suo omonimo figlio. Il suo regno dur\u00f2 46 anni, pi\u00f9 a lungo di qualsiasi altro Re di Norvegia prima di lui. Haakon nacque nel periodo storico delle Guerre civili norvegesi, che si conclusero durante il suo regno. Infatti, all'inizio del suo regno, durante la minore et\u00e0, il suo successivo rivale Skule B\u00e5rdsson fu il reggente del regno. In quanto re dei birkebeiner, Haakon IV sed\u00f2 la rivolta dell'ultimo dei re bagler, Sigurd Ribbung nel 1227. Mise fine definitivamente alla guerra civile dopo aver ucciso Skule B\u00e5rdsson nel 1240 che l'anno prima si era autoproclamato re di Norvegia. Successivamente, per evitare qualsiasi diversa pretesa di discendenza, nomin\u00f2 suo figlio come co-reggente.\nIl regno di Haakon viene considerato l'apice di potenza e l'epoca d'oro del Regno di Norvegia nel medioevale. La sua fantastica reputazione e la sua incredibile flotta gli permisero di rimanere in amicizia sia con il Papa che con l'Imperatore nonostante i loro conflitti. In diversi momenti gli vennero offerte la corona di Imperatore del Sacro Romano Impero dal Papa, la corona di Alto Re d'Irlanda da una delegazione di Re irlandesi e il comando di una flotta crociata francese dal Re di Francia, tutte cariche che Haakon rifiut\u00f2. Contribu\u00ec all'espansione della cultura europea in Norvegia grazie sia alla traduzione di svariati testi in norreno che alla costruzione di numerosi edifici in pietra in stile continentale. Assieme a tutto ci\u00f2 intraprese una politica estera molto aggressiva che gli permise, verso la fine del suo regno di annettere ad esso l'Islanda e la Groenlandia. Mor\u00ec presso le Isole Ebridi dopo che sorse una contesa con il re scozzese per il controllo delle stesse.\nFonti storiche.\nGran parte delle notizie e delle informazioni sulla vita di Haakon IV sono state tramandate grazie alla H\u00e1konar saga H\u00e1konarsonar, la saga di Haakon Haakonsson scritta negli anni immediatamente successivi alla sua morte. Fu commissionata dal figlio Magnus Haakonsson e fu scritta dallo scrittore islandese Sturla \u00de\u00f3r\u00f0arson (nipote del famoso Snorri Sturluson, fatto uccidere da Haakon stesso).\nSturla era andato in Norvegia, dopo essere entrato in conflitto nel suo paese d'origine con la rappresentativa locale norvegese, per al fine di riconciliarsi con Re Haakon; giunto in Norvegia scopr\u00ec che Haakon si trovava a combattere in Scozia e che a regnare al suo posto come reggente era in quel momento il figlio Magnus. Magnus dopo le iniziali diffidenze lo prese poi in simpatia per le sue doti di cantastorie, tanto da commissionargli, dopo la morte del padre, la saga.\nEssa \u00e8 considerata una delle pi\u00f9 dettagliate e affidabili tra le saghe dei re norreni, basata sia su documenti scritti che da testimonianze orali di chi aveva conosciuto personalmente Haakon. L'opera \u00e8, tuttavia, ampiamente sbilanciata a favore della Casa di Sverre e del diritto di ascesa al trono di Haakon.\nAntefatti e Infanzia.\nIn Norvegia dal 1130 al 1240 venne combattuta una sanguinosa guerra civile. Le cause erano da attribuire alla poca chiarezza delle leggi di successione al trono: figli naturali e legittimi godevano degli stessi diritti di successione, inoltre a sedere sul trono potevano esserci contemporaneamente pi\u00f9 sovrani. Col tempo erano nate due fazioni (Bagler e Birkebeiner), ognuna con un proprio pretendente al trono, che controllava parti diverse della Norvegia.\nHaakon nacque a \"Folkenborg\" (oggi Eidsberg) da Inga di Varteig. Il padre \u00e8 ampiamente ritenuto fosse Haakon Sverresson (leader dei birkebeiner e Re di Norvegia dal 1202 al 1204), Haakon era quindi suo figlio illegittimo oltre che postumo poich\u00e9, infatti, mor\u00ec prima che il bambino nascesse.\nHaakon nacque nel territorio controllato dalla fazione Bagler, essendo invece un figlio reale della fazione birkebeiner. Quando nel 1206 i Bagler iniziarono a cercarlo, un gruppo di guerrieri Birkebeiner fugg\u00ec col bambino con l'obbiettivo di portarlo dall'attuale re dei birkebeiner ovvero Inge B\u00e5rdson. Sul loro cammino incontrarono una tempesta di neve e solo i due pi\u00f9 forti guerrieri, Torstein Skevla e Skjervald Skrukka, continuarono il viaggio con gli sci, portando il bambino in braccio da Lillehammer a \u00d8sterdalen e riuscendo a portare l'erede al sicuro da re Inge. Questo evento viene ancora ricordato in uno degli eventi pi\u00f9 importanti della Norvegia: il Birkebeinerrennet, la gara di sci Birkebeiner. La vicenda del salvataggio del piccolo erede al trono \u00e8 stata raccontata nel film del 2016 \"The Last King\" del regista Nils Gaup, di produzione norvegese.\nNella saga di \u00de\u00f3r\u00f0arson, Haakon, viene descritto come un ragazzo acuto e brillante. All'et\u00e0 di tre anni fu catturato dai bagler ma si rifiut\u00f2 di chiamare \"lord\" Philip Simonsson (re dei bagler) ma usc\u00ec comunque illeso dalla prigionia. Nel 1212 all'et\u00e0 di otto anni venne a sapere che il re Inge e suo fratello, il conte Haakon il Pazzo (sotto la cui tutela visse per alcuni anni lo stesso Haakon), si erano messi d'accordo per la successione al trono a sfavore di Haakon, egli afferm\u00f2 che tale accordo non fosse valido a causa dell'assenza dell'avvocato di Haakon. Successivamente afferm\u00f2 che il suo avvocato erano \"Dio e Sant'Olaf\". Haakon fu uno dei primi re norvegesi ad aver studiato ad una scuola poich\u00e9, dato il crescente utilizzo di messaggi scritti, c'era la necessit\u00e0 di avere comandanti letterati. Dapprima, nel periodo in cui visse con Haakon il Pazzo, studi\u00f2 all Scuola della Cattedrale di Bergen, successivamente, sotto la tutela di Re Inge dopo la morte del conte nel 1214, studi\u00f2 presso la Scuola della Cattedrale di Trondheim. Per tre anni visse assieme a Guttorm, il figlio di Inge, avendo il suo stesso tipo di educazione.\nRegno.\nLa successione al trono.\nAlla morte di re Inge, nel 1217, nacquero numerose dispute riguardo a chi dovesse essere il suo successore al trono. Oltre ad Haakon, il quale si era guadagnato il supporto della maggior parte dei birkebeiner e dei veterani che avevano servito suo padre e suo nonno Sverre, i candidati erano il figlio illegittimo di re Inge Guttorm, il fratellastro di Inge il Conte Skule B\u00e5rdsson, che aveva l'appoggio della guardia reale e dell'Arcivescovo di Nidaros, e il figlio di Haakon il Pazzo, fratello di Inge, Knut Haakonsson.\nGrazie al supporto ottenuto nelle regioni di Tr\u00f8ndelag e Vestlandet venne dichiarato Re presso la thing di \u00d8reting a giugno dei 1217 e, nello stesso anno, anche in altre localit\u00e0 della Norvegia occidentale. Nonostante inizialmente gli uomini di Skule avanzavano dubbi sulla reale discendenza di Haakon, rinunciarono successivamente alle loro resistenze riguardo alla sua candidatura. Per evitare che la fazione dei birkebeiner si spaccasse a met\u00e0, Skule venne nominato reggente del regno fino a che Haakon non avesse raggiunto la maggiore et\u00e0.\nIn relazione alla controversia per l'elezione reale, la madre di Haakon, Inga, dovette dimostrare la discendenza del figlio attraverso una ordalia a Bergen nel 1218. Il risultato dell'ordalia rafforz\u00f2 il suo diritto di comando e miglior\u00f2 i suoi rapporti con la chiesa. Skule e Haakon si allontanarono sempre di pi\u00f9 e dopo il 1220 Skule si concentr\u00f2 maggiormente nel governare la Norvegia orientale su cui aveva ottenuto del 1218 il diritto a governare. Tra il 1221 e il 1223 sia Skule che Haakon comunicavano all'estero, separatamente, come sovrani di Norvegia. Nel 1223 un incontro tra tutti i vescovi, conti, lendmenn ed altri uomini di primo piano si tenne a Bergen per decidere definitivamente sul diritto di Haakon al trono. Tra i presenti si trovavano tutti i contendenti alla corona precedentemente citati ma la decisione, quasi unanime, della corte fu di confermare Haakon come unico Re della Norvegia all'et\u00e0 di diciannove anni. Il fattore pi\u00f9 importante nella sua vittoria \u00e8 stato il fatto che la Chiesa prese le parti di H\u00e5kon, nonostante la sua nascita illegittima. Tuttavia, la dispensa del Papa per la sua incoronazione venne acquisita solo nel 1247.\nNel frattempo, nel 1217, Philip Simonsson, l'ultimo re Bagler, mor\u00ec. Una rapida manovra politica e militare da parte di Skule B\u00e5rdsson port\u00f2 alla riconciliazione tra birkebeiner e Bagler e la riunificazione del regno. Tuttavia, alcuni elementi scontenti tra le file dei bagler trovarono un nuovo candidato alla corona, Sigurd Ribbung, e scatenarono una nuova rivolta. La rivolta coinvolse soltanto la Norvegia orientale e non riusc\u00ec neanche a coinvolgere territori storicamente di tradizione bagler come la regione di Oppland e l'area di Oslo. Nel 1223, pochi mesi prima dell'incontro di Bergen, Ribbung venne sconfitto da Skule e fatto prigioniero.\nNel 1224 Skule ottenne il diritto a governare anche sulla Norvegia settentrionale oltre che su quella orientale, e quindi su due terzi del regno. Nel frattempo Ribbung era riuscito a scappare dalla custodia di Skule e, poich\u00e9 Skule era il nuovo protettore dell'est, Haakon lo lasci\u00f2 combattere la minaccia della ribellione di Ribbung da solo. Tuttavia, Skule rimase passivo e allora Haakon fu costretto a prendere il comando militare e a combattere in modo spietato la rivolta fino a condurre un'armata in V\u00e4rmland, Svezia per punire gli abitanti che avevano aiutato Ribbung. Nel 1226 Ribbung mor\u00ec e nel 1227 si arresero anche gli ultimi dei rivoltoni comandati dal figlio di Haakon il Pazzo, Knut Haakonsson.\nI consiglieri di Haakon, come tentativo di riconciliazione nel 1219 avevano proposto il matrimonio tra il re e la figlia di Skule, Margr\u00e9t Sk\u00falad\u00f3ttir, appartenente alla dinastia di Godwin. Haakon aveva acconsentito ma a causa della guerra con Sigurd Ribbung le nozze si celebrarono solo nel 1225. I rapporti tra Haakon e Skule si deteriorano sempre di pi\u00f9 durante gli anni 1230 e i tentativi di accordo, nel 1233 e nel 1236 contribuirono soltanto a peggiorare la situazione. Secondo la saga di Sturla, i due, periodicamente, si riconciliavano e trascorrevano molto tempo assieme, salvo poi vedere la loro amicizia nuovamente distrutta a causa di intrighi e voci sparse da uomini che tramavano alle loro spalle perch\u00e9 si contrastassero.\nNel 1239 la loro ostilit\u00e0 sfoci\u00f2 in aperta battaglia dopo che Skule B\u00e5rdsson si autoproclam\u00f2 re. Tuttavia, nonostante egli avesse supporto nelle regioni di Tr\u00f8ndelag, Opplandene e nel Viken orientale, non pot\u00e9 resistere alla forza militare di Haakon. La rivolta si concluse dopo la morte di Skule, nel 1240, lasciando Haakon come unico e incontrastato re di Norvegia. A questa data viene solitamente fatta coincidere la fine dell'era delle guerre civili norvegesi.\nI rapporti con la chiesa.\nNonostante inizialmente il mondo ecclesiastico non aveva approvato Haakon come legittimo re di Norvegia, dopo la riunione di Bergen del 1223 venne ampiamente riconosciuto dalla chiesa norvegese il suo diritto a governare, sebbene si ebbero in seguito dei contrasti. Come detto, nel 1240, Haakon era il re indiscusso della Norvegia ma, nonostante ci\u00f2, doveva ancora ricevere l'approvazione del Papa, la quale non era ancora giunta poich\u00e9 egli era figlio illegittimo di Haakon III. Col passare del tempo crebbe il desiderio da parte sua di essere accettato appieno come re da parte della Chiesa e dell'Europa. Numerose commissioni papali furono mandate ad investigare la questione della discendenza di Haakon e, nel frattempo, il re aveva designato il suo figlio legittimo Haakon il Giovane come erede al trono ufficiale, nonostante avesse un figlio naturale pi\u00f9 vecchio di quello legittimo. Infatti, egli aveva avuto due figli dalla sua amante, Kanga la giovane, prima del matrimonio con Margrete, ma concesse solo ai figli avuti dalla moglie il diritto a governare per ingraziarsi, cos\u00ec facendo, il Papa. Il diritto cattolico di legittimit\u00e0 fu quindi stabilito per la prima volta come legge in Norvegia, ma con l'eccezione che, nel caso in cui non ci fossero figli legittimi, il comando poteva passare a quelli naturali, contrariamente alla dottrina cattolica. Mentre, grazie al grande potere acquisito, riusc\u00ec a mettere dei confini ai poteri politici della chiesa, concesse ad essa grande libert\u00e0 negli affari interni e nella societ\u00e0 rurale.\nHaakon cerc\u00f2 inoltre di rafforzare il suo legame con il papato spargendo voce della volont\u00e0 da parte sua di partecipare a una crociata. Nel 1241 convoglio queste voci nella lotto contro alcune popolazioni pagane originarie della Carelia, i \"Bjarmiani\", che, in fuga dai Mongoli erano giunti nel nord della Norvegia. Il re da un lato concesse loro dei territori, dall'altro inizi\u00f2 un processo di cristianizzazione di questa popolazione. Nel 1248, Luigi IX di Francia propose ad Haakon (attraverso Matteo Paris come messaggero) di unirsi ad una crociata da lui organizzata come comandante della flotta, ma il re rifiut\u00f2. Nel frattempo egli aveva infatti ottenuto l'approvazione del nuovo Papa Innocenzo IV che, contrariamente a quando fatto dal suo predecessore (Gregorio IX) concesse subito la legittimit\u00e0 alla sovranit\u00e0 di Haakon. Innocenzo IV vedeva infatti l'alleanza con il Re di Norvegia come una possibile limitazione all'espansione del Sacro Romano Impero. Nel 1246 Haakon ricevette quindi l'approvazione papale e nel 1247 venne incoronato re a Bergen dal cardinale Guglielmo di Modena.\nPolitica interna e influenze culturali.\nUna volta consolidato il potere dopo il 1240, si focalizz\u00f2 sul dimostrare la supremazia della corona, influenzato dalla cultura nobiliare europea con la quale si avevano sempre pi\u00f9 contatti. Inizi\u00f2 col costruire monumentali edifici reali, come la Fortezza di Bergenhus a Bergen, realizzata in pietra con uno stile europeo. Utilizzava grandi flotte con i vessilli reali quando si incontrava con gli altri comandanti scandinavi e scriveva lettere e mandava regali ai re e ai comandanti di tutta Europa. Il suo contatto pi\u00f9 lontano fu il Sultano di Tunisi a cui mand\u00f2 un girifalco in regalo.\nLa corte reale a Bergen inizi\u00f2 inoltre a importare e a far tradurre i libri della letteratura Europea, che vennero letti per la prima volta in Norvegia. Tra le pi\u00f9 importanti vi furono la Canzone di gesta di Carlomagno (il Ciclo carolingio) e le storie di Re Art\u00f9 (il Ciclo arturiano o Materia di Britannia). Il primo testo in assoluto ad essere tradotto in Lingua norrena fu la storia romantica del ciclo arturiano di Tristano e Isotta nel 1226 su ordine del neo-sposino Haakon. Egli fece anche tradurre il Visio Tnugdali in norreno con il nome di Duggals lei\u00f0sla. La letteratura era resa anche a disposizione delle donne; sia la moglie Margrete che la figlia Kristina possedevano ricchi e bellamente illustrati salteri.\nHaakon introdusse attorno al 1260 anche una riforma giudiziaria che fu cruciale per il futuro sviluppo giuridico del regno. L'introduzione della giustizia pubblica nel regno fu un'importante svolta rispetto alla precedente tradizione norvegese della vendetta personale. L'influenza di questa riforma si riscontra anche nel Konungs skuggsj\u00e1 (\"Lo specchio del Re\") un testo educativo scritto da Haakon per suo figlio Magnus assieme alla corte reale a met\u00e0 degli anni 1250.\nPolitica estera.\nFin dall'inizio i rapporti con la Svezia e la Danimarca furono molto tesi. Nel suo periodo di reggenza, Skula B\u00e5rdsson, aveva cercato l'amicizia di Valdemaro II di Danimarca ma ogni sforzo divenne vano dopo che il re danese imprigion\u00f2 uno dei vassalli del re. Dal momento in cui la Danimarca volle il controllo sulla Norvegia e inizi\u00f2 ad appoggiare la fazione dei Guelfi nella rivalit\u00e0 tra il Papa e l'Imperatore del Sacro Romano Impero (i guelfi erano dalla parte del papa), Haakon inizi\u00f2 a stringere rapporti con la fazione dei ghibellini e con l'imperatore Federico II, il quale mand\u00f2 ambasciatori in Norvegia. Poich\u00e9 Haakon guadagn\u00f2 grande rispetto, grazie alla potenza militare della flotta norvegese, numerosi comandanti europei desideravano ingraziarsi il sovrano e, nonostante la rivalit\u00e0 tra il Papa e l'Imperatore, riusc\u00ec a mantenere buoni rapporti con entrambi. Gli venne anche offerto, una volta, il comando del Sacro Romano Impero e il titolo di Imperatore dal Papa ma Haakon rifiut\u00f2. Si suppone che fosse restio ad allontanarsi dalla Norvegia a causa della minaccia dei Mongoli.\nHaakon persegu\u00ec una politica estera che si dirigeva in ogni direzione, sebbene maggiormente verso ovest e verso sud-est. Verso nord-est i rapporti con la Repubblica di Novgorod erano tesi a causa della tassazione delle popolazioni Sami. Alla fine per\u00f2, la minaccia dei Mongoli spinse il principe Alexander Nevskij a concedere alla Norvegia un maggior potere sulle regione di Troms e Finnmark. Grazie alla presenza della flotta nei mari a sud della Svezia e nel Mar Baltico, la Norvegia fece sempre pi\u00f9 affidamento sul grano importato dalla Citt\u00e0 libera di Lubecca. Le importazioni si arrestarono momentaneamente, verso la fine degli anni 1240, quando alcune navi norvegesi furono saccheggiate nel Mare di Danimarca da navi provenienti da Lubecca. Dopo alcuni anni di tensione Haakon strinse nuovamente un accordo di pace con la citt\u00e0 di Lubecca. Ci\u00f2 permise anche alla citt\u00e0 di Bergen di entrare a far parte della Lega Anseatica, un'alleanza commerciale tra le pi\u00f9 importanti citt\u00e0 portuali del Mar Baltico. Durante gli anni di conflitto con Lubecca, il comando della stessa venne offerto ad Haakon dall'Imperatore Federico II. In ogni caso le strategie di Haakon nella Germania del nord erano tutte mirate allo sfruttare i tumulti interni al Regno di Danimarca scoppiati dopo la morte di re Valdemaro II nel 1241.\nIn Scandinavia, Haakon si incontr\u00f2 numerose volte tra gli anni 1240 e gli anni 1250 con i vicini regnanti e comandanti presso l'area di confine di Elven (oggi approssimativamente la provincia di Bohusl\u00e4n, in Svezia). Egli si recava a questi incontri con enormi flotte, si \u00e8 calcolato che la flotta di Haakon arrivasse ad avere addirittura 300 navi. Haakon cerc\u00f2 di espandere il suo regno a sud di Elven verso la provincia danese di Halland. Cerc\u00f2 quindi l'alleanza con i regnanti di Svezia, poich\u00e9 essi erano parenti degli oppositori al trono in Danimarca. Haakon organizz\u00f2, nel 1249, con il conte Birger Magnusson l'invasione da parte di Norvegia e Svezia rispettivamente delle province danesi di Halland e Scania ma poi la Svezia si rifiut\u00f2 e venne comunque stipulato un trattato di pace tra i due regni scandinavi (Trattato di L\u00f6d\u00f6se). Questo trattato prevedeva, da quel momento in avanti, pace tra la Norvegia e la Svezia e inoltre, come garanzia, fu organizzato il matrimonio tra il figlio maggiore di Haakon, Haakon il giovane, e la figlia del conte Birger, Rikissa Birgersdotter. Haakon occup\u00f2 comunque nel 1256 la provincia danese dell'Halland, con la scusa di ottenere una compensazione per le navi norvegesi saccheggiate nei mari vicino alla Danimarca (vedi paragrafo precedente). Dovette comunque rinunciarvi a seguito dell'accordo, nel 1257, con Cristoforo I di Danimarca. Successivamente Haakon organizz\u00f2 anche il matrimonio tra Magnus, il suo unico figlio rimasto (Haakon il giovane era infatti morto per malattia nel 1257), e Ingeborg di Danimarca figlia del precedente re danese Eric IV di Danimarca.\nHaakon ebbe ottimi rapporti anche con Alfonso X di Castiglia, che fu per un breve periodo un potenziale candidato per il comando del Sacro Romano Impero. L'alleanza tra la Norvegia e la Castiglia nasceva dal desiderio di Alfonso di utilizzare la flotta norvegese in una campagna militare contro il Marocco. Haakon non rifiut\u00f2 perch\u00e9 le voci di una possibile crociata favorivano il suo progetto di far legittimare la sua sovranit\u00e0 dal Papato. Nel 1225 mand\u00f2 un suo ambasciatore in Castiglia, e l'ambasciatore castigliano inviato da Alfonso propose al re norvegese \"il pi\u00f9 forte patto di amicizia\" tra i due regni. A garanzia di ci\u00f2 acconsent\u00ec al futuro matrimonio tra la figlia Christina (da poco nata) e uno dei fratelli di Alfonso. La morte prematura della bambina fece, per\u00f2, concludere anzitempo il patto e il progetto di una possibile crociata si dissolse nel nulla.\nHaakon intraprese nel corso del suo regno un'insistente politica di espansione territoriale verso occidente. Questa politica era strettamente legata all'alleanza con il re d'Inghilterra con il quale strinse i primi trattati commerciali nella storia della Norvegia tra il 1217 e il 1223. L'amicizia con Enrico II d'Inghilterra fu una pietra fondante della politica estera di Haakon. Essi diventarono re pi\u00f9 o meno nello stesso periodo e nel 1224 Haakon scrisse ad Enrico una lettera dove afferm\u00f2 di voler mantenere l'amicizia che aveva legato i loro padri. Haakon riusc\u00ec a mantenere la sovranit\u00e0 norvegese sulle isole occidentali, ovvero le Ebridi e l'Isola di Man (attraverso il Regno di Man e delle isole), le Shetland, le Orcadi (attraverso la contea delle Orcadi) e le Isole F\u00e6r \u00d8er. Inoltre, nel 1261 la comunit\u00e0 norvegese in Groenlandia decise di sottomettersi al re norvegese e nel 1262, quando l'Islanda fece altrettanto a causa di problemi di politica interna, H\u00e5kon realizz\u00f2 una delle sue ambizioni: estendere il regno di Norvegia oltre quelli che erano sempre stati i suoi abituali confini. Alla fine del regno di Haakon, la Norvegia raggiunse la sua pi\u00f9 grande estensione territoriale e l'apice della potenza sia commerciale che militare.\nSpedizione in Scozia e morte.\nIl controllo norvegese sulle F\u00e6r \u00d8er e sulle Shetland era molto forte anche grazie all'importanza di Bergen come emporio commerciale, mentre le Orcadi, le Ebridi e l'Isola di Man erano pi\u00f9 legate all'economia scozzese. Nonostante i regnanti di Scozia ebbero sempre legami e rapporti con la Scozia Scandinava, essi affermarono sempre il loro diritto di sovranit\u00e0 su questi territori. Comunque sia, Haakon riusc\u00ec nell'impresa di ottenere il maggior controllo su Orcadi, Ebridi e Man da parte del Regno di Norvegia fin dai tempi di Magnus III. Il primo a chiedere le isole ad Haakon, fu re Alessandro II di Scozia il quale si propose di acquistarle, proposta che Haakon rifiut\u00f2. Dopo la morte di Alessandro II, suo figlio, Alessandro III continu\u00f2 la politica espansionistica del padre e, dapprima, mand\u00f2 ambasciatori alla corte di Norvegia nel 1261 e dopo poco attacc\u00f2 le Isole Ebridi.\nLe dispute con il Re di Scozia spinsero Haakon ad intraprendere una spedizione verso le Ebridi nel 1263 dopo che l'anno prima gli giunse la notizia dei raid subiti dalle forze scozzesi. Part\u00ec cos\u00ec con la sua formidabile flotta di \"fyrd\" composta di almeno 120 navi, ormai abituato ad andare a negoziare con i sovrani nemici presentandosi con la sua enorme flotta per intimidire l'avversario. La flotta lasci\u00f2 Bergen a Luglio e raggiunse le Orcadi e le Ebridi ad Agosto dove si un\u00ec ai capitrib\u00f9 delle Ebridi e di Man. I negoziati vennero di proposito prolungati fino ad Ottobre dagli scozzesi. Aspettarono infatti che il maltempo danneggiasse la flotta norvegese, cosa che avvenne, appunto, all'inizio del mese di Ottobre. Dopo la Battaglia di Largs, il 2 ottobre 1263, le truppe norvegesi e Re Haakon furono costrette a ritirarsi per l'inverno nelle Orcadi. Una delegazione irlandese corse in aiuto di H\u00e5kon offrendosi di fornirgli una flotta per tutto l'inverno in cambio di aiuto nel liberarsi dal controllo Inglese sull'isola, ma Haakon rifiut\u00f2 questa proposta.\nHaakon svern\u00f2 nelle Isole Orcadi presso il Palazzo del Vescovo di Kirkwall pianificando di continuare la guerra in primavera. Durante la permanenza a Kirkwall, per\u00f2, Haakon si ammal\u00f2 e mor\u00ec in poche ore il 16 dicembre 1263. Una gran parte della flotta era stata dispersa e distrutta dalle tempeste. H\u00e5kon venne sepolto per l'inverno nella cattedrale di San Magnus a Kirkwall. Quando venne la primavera il corpo venne riesumato e riportato in Norvegia, dove fu sepolto nel duomo di Bergen. Questa cattedrale fu demolita nel 1531 a seguito della Riforma Protestante, il sito \u00e8 oggi segnato da un monumento commemorativo.\nSul letto di morte H\u00e5kon dichiar\u00f2 che conosceva solo un figlio che fosse ancora in vita, Magnus, che poi gli successe come re.\nDiscendenza.\nHaakon ebbe due figli illegittimi dalla sua amante Kanga la giovane, di cui si conosce solo il nome, prima del 1225 che furono:\nDalla moglie Margr\u00e9t Sk\u00falad\u00f3ttir, appartenente alla dinastia di Godwin, ebbe:"}
{"id": "2920864", "revid": "599013", "url": "https://it.wikipedia.org/wiki?curid=2920864", "title": "Marc-Antoine Laugier", "text": "Biografia.\nAllievo dei gesuiti, Laugier entr\u00f2 nell'ordine e, lasciata la natia Provenza, visse in diverse citt\u00e0, maturando una grande cultura in vasti campi del sapere e dimostrando capacit\u00e0 come predicatore, tanto da leggere i propri sermoni anche a corte, dopo il suo trasferimento a Parigi. Spirito originale e vivace, fu apprezzato anche dagli enciclopedisti e dai filosofi dell'Illuminismo, malgrado la loro spiccata insofferenza verso l'ordine dei Gesuiti.\nNel 1754 lasci\u00f2 il suo ordine in seguito a sermoni eccessivamente critici pronunciati a Versailles ed entr\u00f2 nell'ordine benedettino, dove divenne \"letterato\". Proprio a questi anni, pi\u00f9 precisamente al 1753 e al 1755, risalgono in effetti le due edizioni del celebre \"'Essai sur l'architecture\" [Saggio sull'architettura], opera imprescindibile con la quale Laugier si proiett\u00f2 di colpo nel brillante firmamento della critica architettonica. Mor\u00ec, infine, il 5 aprile 1769, all'et\u00e0 di 56 anni.\nPensiero: l'\"Essai sur l'architecture\".\nNel 1753 Laugier pubblic\u00f2 in forma anonima la prima edizione dell\"'Essai sur l'architecture\" a cui segu\u00ec nel 1755 la seconda edizione revisionata e firmata, subito tradotta in inglese e in tedesco (in Italia, dove pure godette di una grandissima fortuna critica tra gli architetti e gli studiosi, stranamente ci\u00f2 non avvenne). Secondo il giudizio di Laugier, magistralmente condensato nell'\"Essai\", un'architettura per dirsi di qualit\u00e0 deve essere necessariamente legittimata dalla Natura e dalla Ragione - tesi che risente grandemente del \"buon selvaggio\" di Jean-Jacques Rousseau e del pensiero dei filosofi illuministi - e, inoltre, deve essere assolutamente spoglia da tutti quegli elementi che, privi di connotati prettamente strutturali, rispondono esclusivamente a esigenze di tipo esornativo, ornamentale: \u00abogni bellezza risiede soltanto nelle parti essenziali\u00bb, sentenzia succintamente il Laugier, con una sensibilit\u00e0 che rinvia esplicitamente alle future riflessioni architettoniche della Modernit\u00e0 (che pure si innesta sull'\"aut-aut\" vigente tra estetica e funzionalismo). Il saggio influenz\u00f2 notevolmente l'estetica architettonica neoclassica, che cominciava ad affermarsi in opposizione al barocco e al rococ\u00f2, lasciando la propria impronta nella produzione di numerosi progettisti, a partire da \u00c9tienne-Louis Boull\u00e9e; Laugier, tra l'altro, fu anche tra i primi a svalutare l'architettura romana e riscoprire l'architettura greca e l'ordine dorico, come fonte originaria del classicismo ed a rivalutare l'architettura gotica (in alcuni passi del trattato si ipotizza addirittura la possibilit\u00e0 di un'architettura senza ordine).\nL'edificio che pi\u00f9 di tutti rispetta questo binomio tra Natura e Ragione \u00e8, secondo Laugier, anche quell'edificio che ha funto da nucleo generatore di ogni \u00abmagnif\u00eccenza dell'architettura\u00bb, costituendosi dunque come archetipo: si tratta della \u00abcapanna primitiva\u00bb. Evidente, in tal senso, l'influsso esercitato dal pensiero di Laugier sul trattatista francese Quatrem\u00e8re de Quincy, per il quale la capanna - completamente priva di difetti e imperfezioni, diversamente dagli altri due archetipi della caverna e della tenda, di egiziana e cinese memoria - \u00e8 stata l'unica opera edilizia in grado di imporsi come paradigma vincente e di consentire progressi qualitativi notevoli nell'arte edificatoria europea, portando allo sviluppo di tutti gli altri tipi edilizi. Laugier condens\u00f2 queste riflessioni nel celebre frontespizio dell''\"Essai\", magistrale sintesi grafica delle intenzioni e delle contraddizioni del saggio, dove troviamo raffigurata una paludata fanciulla sedere sulle rovine di qualche ordine classico consunto dall'inesorabile trascorrere del tempo: si tratta di una personificazione dell'Architettura, come notiamo dal compasso e dalla squadra (sempiterni simboli di tale mestiere) che trattiene nella mano. La matrona, avvolta in una veste dai mille drappeggi (\u00abun riferimento forse all'abbondante abbigliamento teorico che contraddistingue questa disciplina\u00bb osserva il Gaiani), addita a un paffuto genietto alato (infervorato da una fiamma sulla fronte, a simboleggiare la sua incandescente voglia di sapere) proprio la summenzionata capanna, formata da una robusta intelaiatura di strutture lignee su cui si innalzano alcuni rami arborei disposti a cuspide."}
{"id": "2920867", "revid": "80598", "url": "https://it.wikipedia.org/wiki?curid=2920867", "title": "Festival della Canzone Napoletana", "text": ""}
{"id": "2920869", "revid": "986213", "url": "https://it.wikipedia.org/wiki?curid=2920869", "title": "Tr\u1ea7n Nh\u00e2n T\u00f4ng", "text": "Regn\u00f2 sul \u0110\u1ea1i Vi\u1ec7t tra il 1278 e il 1293.\nIl suo predecessore fu Tr\u1ea7n Th\u00e1nh T\u00f4ng, il suo successore Tr\u1ea7n Anh T\u00f4ng."}
{"id": "2920870", "revid": "830939", "url": "https://it.wikipedia.org/wiki?curid=2920870", "title": "Georg Heym", "text": "Biografia e opere.\nFiglio di un avvocato nacque nella Slesia allora appartenente all'Impero Germanico in una famiglia conservatrice e religiosa dalla quale dovette allontanarsi per poter seguire la propria vena lirica vitalistica; tutto ci\u00f2 in linea con la migliore tradizione dell'espressionismo tedesco che vedeva la nuova generazione rifiutare categoricamente la societ\u00e0 codina, bigotta e eccessivamente conservatrice dei primi del Novecento in Germania, di cui i propri genitori erano espressione. Ebbe una sorella, Gertrud che mor\u00ec giovane. In quanto a lui, mor\u00ec a 25 anni nel tentativo di salvare la vita all'amico Ernst Balcke che stava annegando durante una pattinata sul fiume Havel.\nNonostante la sua breve vita, Heym pu\u00f2 essere annoverato tra i migliori lirici di lingua tedesca e senza dubbio, per la sua poesia potente e visionaria, uno dei massimi esponenti dell'espressionismo.\nIntrapresi gli studi di diritto per volere del padre, Heym non li port\u00f2 mai a termine per totale incompatibilit\u00e0 del suo carattere nei loro confronti e a causa dell'atteggiamento eccessivamente autoritario del padre. Nel suo diario leggiamo a questo proposito: \"La mia natura \u00e8 come imbrigliata in una camicia di forza. Il mio cervello sembra scoppiare. [...] E dunque devo riempirmi come una vecchia scrofa di queste porcherie giuridiche, \u00e8 davvero da vomitare. Preferirei sputare su questo pappone piuttosto che infilarmelo in bocca. Sento invece la spinta a creare qualcosa; mi sento sano al punto di voler combinare qualcosa. Si, \u00e8 proprio una schifezza!\"\nAbbandonata dunque la casa paterna nell'inverno del 1909, Heym visse a Berlino dove frequent\u00f2 assiduamente il \"Neuer Club\", un cabaret fondato da Kurt Hiller proprio in quell'anno, che rappresent\u00f2 la svolta decisiva per Heym per poter entrare nel mondo letterario e potersi dedicare alla poesia. L\u00ec conobbe infatti molti letterati suoi contemporanei, divenne amico di Jacob Van Hoddis e inizi\u00f2 a scrivere le sue poesie. Una di esse, \"Berlin II\", pubblicata nella rivista \"Der Demokrat\", fu notata dall'editore Rowohlt che nel 1911 pubblic\u00f2 la prima raccolta di poesie di Heym dal titolo \"Der ewige Tag\" (Il giorno eterno).\nNella sua breve carriera poetica, interrotta dalla sua morte precoce, Heym ci ha lasciato circa 500 componimenti lirici di cui una parte verr\u00e0 pubblicata postuma nel 1912 con il titolo di \"Umbra vitae\". Nelle sue poesie riscontriamo una grande originalit\u00e0 che sotto i tratti dominanti dell'espressionismo, ci restituisce anche elementi pi\u00f9 vicini al simbolismo e al \"neo-romanticismo\", come ad esempio nella lirica \"Tr\u00e4umerei in hellblau\" (fantasticheria in azzurro).\nDell'espressionismo, Heym, oltre a condividere aspetti come l'utopia umanitaria e la visione apocalittica della realt\u00e0, incarner\u00e0 mirabilmente i due elementi caratterizzanti: la polemica generazionale e la solitudine dell'uomo nella megalopoli industriale che lo opprime e lo snatura facendolo affogare nel suo mare di cemento. Quest'ultimo tema soprattutto anticiper\u00e0 quegli elementi che troveremo in film ispirati all'espressionismo tedesco come \"Metropolis\" di Fritz Lang e in racconti e romanzi del primo dopoguerra come Berlin Alexanderplatz di D\u00f6blin, in cui, come in Heym, ritroviamo la Berlino tentacolare (e pi\u00f9 in generale qualsiasi metropoli) dell'industrializzazione e dell'urbanizzazione massiccia.\nOpere.\nIn tedesco.\nAltri scritti.\nOpere complete"}
{"id": "2920871", "revid": "104458", "url": "https://it.wikipedia.org/wiki?curid=2920871", "title": "Ol'ga Valer'evna Medvedceva", "text": ""}
{"id": "2920872", "revid": "31630436", "url": "https://it.wikipedia.org/wiki?curid=2920872", "title": "Britair", "text": ""}
{"id": "2920873", "revid": "420108", "url": "https://it.wikipedia.org/wiki?curid=2920873", "title": "Singnatidi", "text": ""}
{"id": "2920874", "revid": "599013", "url": "https://it.wikipedia.org/wiki?curid=2920874", "title": "Andr\u00e9 Luiz Quirino Pereira", "text": ""}
{"id": "2920875", "revid": "767487", "url": "https://it.wikipedia.org/wiki?curid=2920875", "title": "Matrimoni e altri disastri", "text": "Matrimoni e altri disastri \u00e8 un film del 2010 diretto da Nina Di Majo.\n\u00c8 stato distribuito nelle sale cinematografiche italiane a partire dal 23 aprile 2010, incassando complessivamente euro.\nTrama.\nFirenze. Bea e Alessandro devono sposarsi tra un mese, ma lei deve partire per un viaggio di lavoro negli Stati Uniti e dovrebbe rimandare il matrimonio. I genitori di Bea per\u00f2 convincono la sorella maggiore di lei, Nan\u00e0, a organizzare il matrimonio facendosi aiutare dal cognato, in assenza di Bea. Ma al ritorno di Bea si scoprir\u00e0 che non tutto \u00e8 come sembra e il matrimonio adesso \u00e8 a rischio."}
{"id": "2920876", "revid": "287204", "url": "https://it.wikipedia.org/wiki?curid=2920876", "title": "Andre Bambu", "text": ""}
{"id": "2920884", "revid": "300067", "url": "https://it.wikipedia.org/wiki?curid=2920884", "title": "Andre Bamb\u00fa", "text": ""}
{"id": "2920886", "revid": "110157", "url": "https://it.wikipedia.org/wiki?curid=2920886", "title": "Carrollton (Texas)", "text": "Carrollton \u00e8 un centro abitato (\"City\") degli Stati Uniti d'America, situato tra le contee di Denton, Dallas e Collin dello Stato del Texas. Nel 2008 la popolazione era di 123.799 abitanti.\nGeografia fisica.\nSecondo i rilevamenti dell'United States Census Bureau, Carrollton si estende su una superficie di 94,9 km\u00b2.\nInfrastrutture e trasporti.\nLa citt\u00e0 \u00e8 servita dal servizio ferroviario suburbano denominato A-train, che la collega con la citt\u00e0 di Denton, e dalla linea verde della DART Light Rail, che collega la citt\u00e0 con Dallas."}
{"id": "2920887", "revid": "300067", "url": "https://it.wikipedia.org/wiki?curid=2920887", "title": "Andr\u00e9 Quirino Pereira", "text": ""}
{"id": "2920891", "revid": "3115", "url": "https://it.wikipedia.org/wiki?curid=2920891", "title": "Bodres", "text": "B\u00f2dres (in sloveno Bodre\u017e) \u00e8 un paese della Slovenia, frazione del comune di Canale d'Isonzo.\nLa localit\u00e0, che si trova a 1,5\u00a0km a nord del capoluogo comunale, \u00e8 situata lungo le sponde del medio corso dell'Isonzo, \u00e8 nota storicamente per essere stata teatro di aspri scontri fra italiani ed austriaci durante la prima guerra mondiale ed \u00e8 costituita anche dall'agglomerato di Loga.\nStoria.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio, seguiti poi attorno al VI secolo da popolazioni slave. Fu cos\u00ec che tutto il suo territorio entr\u00f2 a far parte del Ducato del Friuli. Alla caduta del Regno longobardo subentrarono quindi i Franchi; in seguito al Trattato di Verdun, nell'843, entr\u00f2 a far parte del Regnum Italiae e poi, nel 951, della Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 pass\u00f2 al Principato ecclesiastico di Aquileia e poi ai Conti di Gorizia, in quanto \"advocati\" del patriarca; il suo territorio passando nel 1500 alla Casa d\u2019Asburgo, entr\u00f2 quindi nella Contea di Gorizia e Gradisca.\nCol trattato di Sch\u00f6nbrunn (1809), che delimitava il nuovo confine col Regno d\u2019Italia napoleonico lungo il corso del fiume Isonzo dalla sorgente allo sbocco in mare, pass\u00f2, per un breve periodo fino al 1814, nelle Province illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come comune autonomo; pass\u00f2 in seguito sotto il profilo amministrativo al Litorale austriaco nel 1849 come frazione del comune di Canale.\nDurante la prima guerra mondiale fu teatro della Decima battaglia dell'Isonzo e dell'Undicesima battaglia dell'Isonzo.\nDopo la prima guerra mondiale fu frazione del comune di Canale d'Isonzo della Provincia del Friuli per poi passare, nel 1927, alla ricostituita Provincia di Gorizia nel medesimo comune.\nFu soggetta alla Zona d'operazioni del Litorale adriatico (OZAK) tra il settembre 1943 e il 1945 e tra il 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nGeografia fisica.\nRappresentato nella carta IGM al 25.000: 26-III-NE\nCorsi d'acqua.\nFiume Isonzo (\"So\u010da\"); \"O\u0161evlje\"\nAlture principali.\nM.te Semmer (\"Av\u0161ki Kuk\"), m 675; M.te Fratta, m 555"}
{"id": "2920894", "revid": "47767", "url": "https://it.wikipedia.org/wiki?curid=2920894", "title": "Carlo Corrado Coriandoli", "text": ""}
{"id": "2920895", "revid": "287204", "url": "https://it.wikipedia.org/wiki?curid=2920895", "title": "Blankenberg (Rosenthal am Rennsteig)", "text": "Blankenberg \u00e8 una frazione del comune tedesco di Rosenthal am Rennsteig.\nStoria.\nIl 1\u00ba gennaio 2019 il comune di Blankenberg venne fuso con i comuni di Birkenh\u00fcgel, Blankenstein, Harra, Neundorf, Pottiga e Schlegel, formando il comune di Rosenthal am Rennsteig."}
{"id": "2920898", "revid": "11959", "url": "https://it.wikipedia.org/wiki?curid=2920898", "title": "Abraham ibn 'Ezra", "text": ""}
{"id": "2920900", "revid": "287204", "url": "https://it.wikipedia.org/wiki?curid=2920900", "title": "Abraham ibn Ezra", "text": ""}
{"id": "2920903", "revid": "1543377", "url": "https://it.wikipedia.org/wiki?curid=2920903", "title": "Lu guang sen lin", "text": "Lu guang sen lin (caratteri cinesi: \u7da0\u5149\u68ee\u6797; titolo internazionale: Green Forest, My Home) \u00e8 una mini serie televisiva taiwanese in 15 episodi, andati in onda nel 2005 sul canale televisivo SETTV. I protagonisti sono stati interpretati da Esther Liu, Leon Jay Williams, Ethan Ruan e Song Zhi Ai. Esther Liu, essendo una cantante professionista e membro del duo musicale Sweety, ha anche cantato la sigla di apertura del teen drama.\nTrama.\nLa serie \u00e8 ambientata nell'immaginaria Royal Spencer Academy of Music, nella quale studiano la ricca Sophie (Esther Liu) e Luoshan (Song Zhi Ai), che \u00e8 solo la figlia dell'autista dei genitori di Sohpie. Quando il padre di Luoshan muore in un incidente stradale causato dalla sua stessa ubriachezza, la ragazza viene adottata dalla famiglia di Sophie prendendo il nome di Susan. Da quel momento, Susan decide di rendere suo tutto ci\u00f2 che \u00e8 di Sophie.\nSophie ha un amico d'infanzia, che si chiama Jing Yuan Fang (Ethan Ruan) ed \u00e8 innamorato di lei. Tuttavia un giorno a scuola incontra William (Leon Jay Williams), colui che erediter\u00e0 la stessa Accademia, e i due si innamorano senza conoscere i rispettivi nomi. Purtroppo, per\u00f2, William e Yuan Fang si trovano a breve a dover partire per l'estero, e Sophie e William si promettono che si rivedranno e staranno insieme. Prima di andarsene, William incontra accidentalmente la sorellastra di Sophie, Susan, e le chiede quale fosse il nome della sua amata. La ragazza, invece di dargli una risposta veritiera dicendogli che si chiama Sophie, gli dice il proprio nome ossia Susan, creando da questo momento il grande malinteso; William \u00e8 ora convinto che il nome della sua amata sia Susan.\nPassano gli anni, ed i quattro protagonisti si ritrovano di nuovo alla Royal Spencer Academy. William vuole cercare Sophie, la ragazza di cui era innamorato, ma Susan lo inganna facendogli pensare di essere lei la ragazza che aveva conosciuto. Nel frattempo, Sophie non riconosce n\u00e9 William n\u00e9 Yuan Fang, che mentre era all'estero ha cambiato il proprio nome in Owen ed \u00e8 diventato un famoso violinista.\nSolo pi\u00f9 tardi Owen fa ritrovare sul serio Sophie e William, svelando la verit\u00e0 grazie al simbolo che usa Sophie per firmarsi, la lettera \"I\" seguita da un cuore. Ma Susan non si arrende facilmente, e dice a tutti che il fidanzamento tra lei e William \u00e8 ancora valido, sebbene nella realt\u00e0 William l'avesse cancellato giorni prima. Susan riesce a persuadere anche la stessa Sophie, mettendo in scena una situazione talmente triste che la ragazza arriva perfino ad avere piet\u00e0 di lei. Nonostante tutto, William \u00e8 ancora innamorato di Sophie e i due continuano a stare insieme, sebbene siano ostacolati anche dalla madre di lui. Una notte, William dichiara il suo amore a Sophie cantando la canzone \"Forever\", e i due si fidanzano ufficialmente.\nAd aumentare le situazioni sfavorevoli, Sophie scopre di avere la pseudomonas. Nella disperazione e col pensiero di non farcela, manda a William ed Owen 60 regali a testa, uno per ogni Natale di 60 anni a venire.\nL'epilogo si ha otto mesi pi\u00f9 tardi: Susan si innamora di un ragazzo chiamato Bryan, Sophie e William si sposano, ed Owen vaga ancora alla ricerca dell'amore."}
{"id": "2920904", "revid": "2194416", "url": "https://it.wikipedia.org/wiki?curid=2920904", "title": "Agro aversano", "text": "L'agro aversano \u00e8 un territorio della provincia di Caserta che conta circa abitanti ed \u00e8 posto a sud-est del capoluogo di provincia e a immediato ridosso della citt\u00e0 di Napoli. I comuni costituenti l'agro sono 20 e sono attraversati dai Regi Lagni.\nStoria.\nIl territorio dell'agro con la conquista normanna dell'Italia meridionale in epoca normanna divenne parte di una area geografica \"\"Terra di Lavoro\" il cui centro pi\u00f9 importante fu la contea di Aversa, e successivamente fu inglobata nella \"Provincia di Terra di Lavoro\"\" dapprima nel Regno delle Due Sicilie e poi dopo l'unit\u00e0 d'Italia nel Regno d'Italia.\nNel 1927, in seguito alla soppressione della provincia durante il regime fascista, ha fatto parte insieme a tutto il casertano della provincia di Napoli. Durante la seconda guerra mondiale fu teatro di eccidi da parte delle truppe naziste, come nel caso dell'eccidio di Teverola nel 1943, ove furono uccisi 14 appartenenti al Corpo dei Reali Carabinieri. Nel 1945 con l'istituzione della provincia di Caserta, venne a far parte di tale provincia italiana. Tutti i comuni (Aversa compresa), hanno tuttavia mantenuto il prefisso numerico del distretto telefonico di Napoli e provincia, ovvero 081. All'inizio degli anni 2000 il dibattito politico locale venne anche animato dall'idea della costituzione della nuova provincia di Aversa, che tuttavia non \u00e8 mai avvenuta.\nEconomia.\nIl centro economico principale \u00e8 rappresentato dalla citt\u00e0 di Aversa, che \u00e8 anche la pi\u00f9 popolosa; l'economia del territorio \u00e8 generalmente agricola, sebbene siano presenti alcuni stabilimenti industriali nella zona \"Area Sviluppo Industriale\" (ASI) nei comuni di Teverola, Carinaro e Gricignano di Aversa come quello della Indesit - gi\u00e0 presente dagli anni 1970 e nel 2014 acquisito dalla \"Whirlpool Corporation\" - ed il polo calzaturiero \"UNICA\", edificato nel 1997, un complesso che raggruppa alcuni stabilimenti industriali dedicati alla produzione di calzature, ed altri insediamenti relativi all'industria leggera, per un totale di circa 160 imprese; la zona \u00e8 stata diverse volte oggetto di episodi di inquinamento, come riportato dall'ARPA della regione Campania nel 2008.\nInfrastrutture e trasporti.\nStrade.\nDal punto di vista stradale, l'agro \u00e8 servito dalla Strada Statale 162 NC Asse Mediano con lo svincolo \"Aversa-Melito\" e dalla SP 335-VI \"dei ponti della Valle\" (in passato gi\u00e0 SS 265 \"dei ponti della Valle\"), con gli svincoli \"Aversa nord\", \"Aversa sud-Parete\", \"Trentola-Ducenta\", \"Frignano-Casaluce\", \"Teverola\", \"Gricignano di Aversa\". E' inoltre raggiungibile dalla Strada statale 7 bis di Terra di Lavoro con svariate uscite sul territorio della provincia di Caserta.\nFerrovie.\nFra il 1882 e il 1959 Aversa era collegata col capoluogo di regione grazie alla tranvia Napoli-Aversa/Giugliano, realizzata ad opera della Soci\u00e9t\u00e9 Anonyme des Tramways Provinciaux che nel 1912 inaugur\u00f2 altres\u00ec la Tranvia Aversa-Albanova, a sua volta soppressa nel 1962. Disponeva inoltre di una stazione della ferrovia Alifana, chiusa poi assieme alla relativa linea nel 1976\nLa stazione ferroviaria di Aversa, situata in piazza Giuseppe Mazzini, \u00e8 servita da collegamenti a lunga percorrenza effettuati da Trenitalia, e da treni regionali svolti da Trenitalia nell'ambito del contratto di servizio stipulato con la Regione Campania. In Aversa vi sono inoltre due stazioni del sistema metropolitano regionale della Campania, ovvero \"Aversa Centro\" e \"Aversa Ippodromo\" poste lungo la ferrovia Napoli-Giugliano-Aversa gestita dall'Ente Autonomo Volturno. \nAltre stazioni ferroviarie situate nell'agro sono quelle di San Marcellino-Frignano, Albanova, Gricignano-Teverola, Villa Literno.\nMobilit\u00e0 urbana.\nIl comune di Aversa \u00e8 servito da filobus e autobus che svolgono servizi di linea urbani e suburbani a cura della CTP.\nCultura.\nUniversit\u00e0.\nNella citt\u00e0 di Aversa sono presenti alcune strutture dell'Universit\u00e0 degli Studi della Campania Luigi Vanvitelli: la \"Scuola Politecnica e delle Scienze di Base\" ed il \"Dipartimento di Ingegneria\", ambedue con sede presso la Real Casa dell'Annunziata, mentre in via Michelangelo vi \u00e8 un aulario. Inoltre vi \u00e8 il \"Dipartimento di Architettura\", con sede presso l\u2019abbazia di San Lorenzo ad Septimum.\nMusei.\nAd Aversa ha sede il Museo Diocesano, ospitato nel Deambulatorio del Duomo. Costituito nel 1995, conserva il patrimonio artistico liturgico della Cattedrale. Il museo contiene argenti sacri del Seicento e del Settecento di importanti botteghe napoletane, - tra cui quella dei Guarriniello - diversi documenti di epoca normanna, la \"Madonna con il Gonfalone\", - tela datata e firmata da Francesco Solimena e considerata un \"exemplum\" del pittore di Canale di Serino - nonch\u00e9 alcune tavole della seconda met\u00e0 del Quattrocento di Angiolillo Arcuccio, tra cui il celebre \"Martirio di San Sebastiano\". Inoltre \u00e8 presente un capolavoro unico: San Giorgio e il drago, tra le poche sculture preromaniche presenti nell'Italia meridionale, una lastra marmorea dell'XI secolo. Da segnalare anche il \"Civico Museo di Storia Militare\".\nA Succivo ha sede il Museo archeologico dell'agro Atellano la cui collezione illustra la storia della parte meridionale dell\u2019ager campanus, a sud e a ovest dei Regi Lagni e dell\u2019antica citt\u00e0 di Atella.\nTeatro.\nIl Teatro Domenico Cimarosa situato ad Aversa deve il suo nome al musicista aversano Domenico Cimarosa ed \u00e8 situato in vicolo del Teatro. Nato nel 1889 come teatro in legno nell'attuale piazza Principe Amedeo. Nel 1924, Giuseppe Romano lo fece edificare in tufo e cemento armato nell'attuale sede. La facciata presenta due ordini di finestre, di cui il superiore ad arco moresco, che adornano un bassorilievo simile al monumento a Domenico Cimarosa posto nella piazza antistante la Stazione Ferroviaria di Francesco Jerace, con stemmi e simboli musicali. In stile liberty, ha la forma di ferro di cavallo ed \u00e8 sormontato da una cupola circolare affrescata da Arnaldo De Lisio negli anni venti con allegorie inneggianti gli insigni musicisti aversani, Domenico Cimarosa e Niccol\u00f2 Jommelli, e decorazioni di Antonio Giametta. Dal 1927 sino agli anni settanta viene gestito da Emilia Della Valle, madre dell'attuale proprietario. Negli anni settanta e ottanta divenne famoso come a cinema a luci rosse. Successivamente viene acquisito da Renato Virgilio che lo ha riportato agli antichi splendori. La struttura funge anche da cinema, offre rappresentazioni teatrali e musicali, convegni politici e iniziative socio-culturali.\nAltra struttura \u00e8 il \"Teatro Metropolitan\", utilizzato anche come sala cinematografica.\nMusica.\nAversa ha una grande tradizione musicale, basti citare tre illustri musicisti aversani: Domenico Cimarosa, Niccol\u00f2 Jommelli, Gaetano Andreozzi e Paolo Riverso. Iniziative: Dal 1999, si tiene ogni due anni il Concorso Flautistico Internazionale \"Domenico Cimarosa\", Premio Rotary Terra Normanna, nella prima decade di dicembre. Il concorso ideato dall'associazione Diaphonia, ha negli anni guadagnato sempre maggior consensi nel mondo musicale italiano e internazionale. Presidenti di giuria, solo per citarne alcuni, sono stati il compositore argentino, con nazionalit\u00e0 italiana, gi\u00e0 premio Oscar Luis Bacalov, il compositore Stelvio Cipriani e il flautista francese Maxence Larrieu. Nell'edizione tenutasi nel 2011 hanno partecipato 101 giovani musicisti provenienti da ben 46 nazioni, in rappresentanza di tutti i continenti. Nell'ultima edizione, tenutasi dal 2 al 4 dicembre 2015, ha vinto, dopo dieci anni dall'ultima vittoria (nel 2005 vinse Paolo Taballione), un italiano: Carmineluigi Amabile. Seconda classificata da Taiwan, la flautista Chia Wen-Ou, terza la polacca Marianna Zolnacz. Dal 2004, si tiene il Concorso nazionale per sole cantautrici \"Bianca d'Aponte\", presso il Teatro \"Domenico Cimarosa\" dal 22 al 23 ottobre. Dal 2010 si \u00e8 tenuto il Premio Domenico Cimarosa, che ha premiato quanti nel mondo hanno interpretato le musiche e le opere del grande compositore del 700. Tra questi vogliamo ricordare Roberto de Simone, Alberto Zedda, Maria Grazia Schiavo, Carmine Monaco, Bruno de Simone, Rosanna Savoia. Aversa vanta anche una grandissima tradizione in campo jazzistico per essere sede, dal 1981, del Jazz Club Lennie Tristano, intitolato al pianista caposcuola del cool jazz la cui famiglia era originaria di Aversa, uno dei pi\u00f9 noti jazz club d'Europa e che in oltre trenta anni di attivit\u00e0 ha portato in citt\u00e0 i pi\u00f9 grandi jazzisti del mondo, in oltre trecento concerti.\nCinema.\nNel 1976 fu girata ad Aversa parte del film Pasqualino Settebellezze, diretto da Lina Wertm\u00fcller e interpretato da Giancarlo Giannini, che ai Premi Oscar del 1977 ricevette 4 nomination.\nNel 2015 fu girato prevalentemente ad Aversa (ma anche a San Cipriano d\u2019Aversa, Caserta e Civitavecchia) il film \"Gramigna\" (Volevo una vita normale), tratto dall'omonimo libro di successo di Michele Cucuzza e Luigi Di Cicco (sottotitolato \"Vita di un ragazzo in fuga dalla camorra\"). Per la regia di Sebastiano Rizzo, fu interpretato, tra gli altri, da Gianluca Di Gennaro, Biagio Izzo, Teresa Saponangelo, Enrico Lo Verso, Ernesto Mahieux, Ciro Petrone, Anna Capasso, Titti Cerrone e Glenda Cantone. Presentato, nel 2016, all'8\u00b0 Gal\u00e0 del Cinema e della Fiction in Campania ed al 15\u00b0 Rome independent film festival (ove risult\u00f2 finalista), \u00e8 stato proiettato nelle sale nel 2017.\nCucina.\nLa cucina dell'agro aversano deriva dalla cucina napoletana con variazioni che le danno un'impronta tipicamente agricola. \u00c8 una cucina sbrigativa e senza complicate manipolazioni, ma saporita e gustosa nello stesso tempo per la semplicit\u00e0 e naturalezza dei suoi ingredienti. Non mancano per\u00f2 piatti di maggiore impegno. Tra gli antipasti si possono collocare la Pizza di scarola, \"l'insalata di fagioli\", le \"mulignane a fungetiello\", il Tortano e il Casatiello. Tra i primi piatti abbondano le paste asciutte con condimenti tra i pi\u00f9 diversi e nuovi. I Maccheroni sono senza dubbio il piatto forte della cucina aversana. I modi di cucinarli sono molti: si va dai \"maccarune case e pepe\" a i \"maccarune aglio e uoglio\". Molto gustato \u00e8 un piatto tipico aversano lo \"scarpariello\" (bucatini al sugo piccante). Tra i primi piatti vi sono i minestroni di verdura o la pasta preparata con gli ortaggi. La carne \u00e8 il piatto pi\u00f9 importante delle cucine e si presta ad un'infinit\u00e0 di preparazioni. La carne \u00e8 prepara in diversi modi: la polpetta o il polpettone, le braciole al sugo, la carne alla pizzaiola, il soffritto di maiale, gli \"stentenielli\" (interiora di agnello o capretto). L'ingrediente per eccellenza per la cucina dell'agro \u00e8 sicuramente la mozzarella.\nFormaggi Freschi.\nI formaggi aversani sono per lo pi\u00f9 di origine bovina, data la diffusione dell'allevamento delle bufale da latte. Tra i formaggi freschi il pi\u00f9 rinomato \u00e8 la mozzarella di bufala campana, di produzione cittadina. Altri formaggi sono la ricotta e la provola affumicata.\nDolci.\nI dolci tipici aversani sono la polacca e la pietra di San Girolamo. La prima \u00e8 la reinvenzione del cornetto. Fatta di pasta lievitata, Crema pasticcera e le amarene. La seconda \u00e8 una sorta di croccante fatto con mandorle tostate, zucchero e cioccolato.creato dalle suore dell'ex convento di San Girolamo. \"Il Santo eremita, non potendosi rifiutare di dare il nome ad un dolce, pretese che avesse la consistenza e la forma della pietra sulla quale scriveva la Vulgata, per mitigare gli eccessi di gola dei consumatori.\"\nUn altro dolce che si pu\u00f2 trovare nell'agro aversano \u00e8 il Roccobab\u00e0, nasce da un\u2019idea di Emilio Goglia, pasticciere di Casal di Principe che ispirandosi al semplice e tradizionale bab\u00e0, volle riproporlo in veste di semifreddo. Si tratta infatti di un bab\u00e0 ricoperto di crema al cioccolato, ma il suo nome \u00e8 ispirato al grande stilista Rocco Barocco, che dopo averlo assaggiato la prima volta non \u00e8 pi\u00f9 riuscito a farne a meno, tanto da suscitare in Emilio Goglia la volont\u00e0 di dedicare proprio a lui questa meraviglia dolciaria, e attribuendogli il nome con cui \u00e8 poi diventato famoso, ovvero \u201cRoccobab\u00e0\u201d.\nVino.\nNel agro aversano, ma soprattutto nel territorio tra Cesa e Aversa, \n\u00e8 possibile produrre il vino Asprinio D.O.C., che ha un gusto estremamente secco e asciutto."}
{"id": "2920911", "revid": "712828", "url": "https://it.wikipedia.org/wiki?curid=2920911", "title": "Momon", "text": ""}
{"id": "2920913", "revid": "31630794", "url": "https://it.wikipedia.org/wiki?curid=2920913", "title": "BredaMenariniBus", "text": ""}
{"id": "2920916", "revid": "436907", "url": "https://it.wikipedia.org/wiki?curid=2920916", "title": "Vocal Group Hall of Fame", "text": "La Vocal Group Hall of Fame (VGHF) \u00e8 una hall of fame fondata nel 1998 per onorare i maggiori gruppi vocali del mondo.\nHa sede a Sharon, in Pennsylvania e include un teatro ed un museo. La fondazione originale \u00e8 stata chiusa nell'ottobre 2001 ed \u00e8 stata sostituita da una nuova organizzazione nonprofit nell'aprile 2002. Presidente-fondatore \u00e8 Tony Butala; amministratore delegato: Bob Crosby.\nIndirizzo.\nL'indirizzo della VGHF \u00e8:\nVocal Group Hall of Fame and Museum,\n82 West State Street,\nSharon, PA 16146\nIl museo.\nNel novembre 2004 il museo \u00e8 stato inserito nei locali del Columbia Theatre di Sharon, una struttura che risale agli anni venti in cui si tengono concerti di beneficenza e che presenta periodicamente la cerimonia di inserimento di nuovi gruppi vocali nella Hall of Fame. \u00c8 in progetto l'apertura di due musei connessi con il principale, uno a Las Vegas, nel Nevada ed un altro a Wildwood, nel New Jersey.\nVotazioni.\nLa VGHF inserisce periodicamente gruppi di gruppi vocali che abbiano meritato particolari menzioni di valore artistico suddivisi in categorie che rappresentano i vari decenni dagli anni 1940 agli anni 1980. \nVengono abitualmente inseriti gruppi o duo ad esclusione quindi di cantanti solisti a meno che questi non siano stati bandleader di gruppi musicali (come ad esempio Tom Petty and the Heartbreakers).\nLa scelta degli artisti avviene per \"nomination\" e ballottaggio in votazione pubblica.\nCollegamenti esterni.\n Sito ufficiale\n Vocal Group Hall Mapygon"}
{"id": "2920917", "revid": "124808", "url": "https://it.wikipedia.org/wiki?curid=2920917", "title": "Supercopter", "text": ""}
{"id": "2920918", "revid": "767487", "url": "https://it.wikipedia.org/wiki?curid=2920918", "title": "Welington Reginaldo dos Santos", "text": ""}
{"id": "2920919", "revid": "2014155", "url": "https://it.wikipedia.org/wiki?curid=2920919", "title": "Eirik II di Norvegia", "text": "La vita.\nEirik II di Norvegia era il pi\u00f9 vecchio dei figli viventi di re Magnus VI di Norvegia e della moglie Ingeborg Eriksdatter di Danimarca, figlia di Eric IV di Danimarca. Quando ebbe cinque anni gli venne dato il titolo di re, da condividere con il padre, che aveva pianificato di incoronarlo quale sovrano, subordinato al suo potere, nell'estate 1280 quando Eirik avrebbe avuto dodici anni. Magnus purtroppo mor\u00ec pochi mesi prima che la cerimonia avesse luogo e il figlio venne incoronato quale unico sovrano a Bergen, la giovane et\u00e0 di Eirik rese necessario un consiglio di reggenza formato per lo pi\u00f9 da nobili del pi\u00f9 alto lignaggio e probabilmente anche da sua madre Ingeborg. Eirik venne dichiarato maggiorenne nel 1282, ma si ritiene che tale consiglio abbia continuato ad esercitare una certa influenza durante il suo regno. Eirik aveva un fratello pi\u00f9 piccolo, Haakon che dal 1273 era stato nominato \"Duca di Norvegia\" e nel 1280, quand'era appena decenne, aveva sotto il proprio controllo due grandi regioni, una nei dintorni di Oslo e l'altra a sud-ovest, nei pressi di Stavanger. Il re, che viveva abitutalmente a Bergen, nella zona occidentale del paese, aveva sotto la propria giurisdizione tutti i territori controllati dal fratello.\nNel 1281 Eirik spos\u00f2 Margherita di Scozia, figlia di Alessandro III di Scozia, che mor\u00ec due anni dopo dando alla luce una figlia:\nMargherita mor\u00ec a soli sette anni e alla sua dipartita sorse la cosiddetta Grande causa, una disputa su chi dovesse ereditare il trono che coinvolse molte ricche famiglie di Scozia e anche qualche sovrano estero che sfoci\u00f2, infine, nelle Guerre di indipendenza scozzesi. Lo stesso Eirik reclam\u00f2 brevemente, e senza successo, la corona di Scozia per s\u00e9 in quanto padre della defunta regina.\nNel 1293 Eirik si rispos\u00f2 con Isabel Bruce (1272circa-1358), sorella di Robert Bruce, i due non ebbero figli maschi, ma solo una bambina, Ingeborg Eriksdottir (1297-1357), che and\u00f2 in sposa a Valdemar Magnusson, duca di Finlandia (1280circa-1318) nel 1312.\nIl regno.\nUno degli eventi pi\u00f9 caratterizzanti del regno di Eirik fu la guerra contro la Danimarca che dur\u00f2 ad intermittenza fra il 1287 e il 1295, il principale motivo del contendere erano le pretese al trono che Eirik vantava attraverso la madre. A questo proposito egli strinse un'alleanza con un gruppo di nobili danesi, fra cui si distinguevano Jacob Nielsen, conte di Halland (morto 1309 circa) e Stig Andersen Hvide (morto 1293) che erano stati dichiarati fuorilegge per aver tentato di uccidere Eric V di Danimarca. Nel 1287 Eirik diede loro rifugio in Norvegia e due anni dopo, insieme ai due nobili, si mise al comando di una larga flotta che, raggiunta la Danimarca, bruci\u00f2 la citt\u00e0 di Elsinore e minacci\u00f2 la sicurezza di Copenaghen. Altri attacchi del genere, mai risolutivi, si ripeterono nel 1290 e nel 1293 fino a che non venne siglata la pace nel 1295.\nEirik mor\u00ec senza figli nel 1299 e gli successe il fratello Haakon V di Norvegia. Venne sepolto nella cattedrale di Bergen, demolita nel 1531."}
{"id": "2920920", "revid": "125643726", "url": "https://it.wikipedia.org/wiki?curid=2920920", "title": "Nina Di Majo", "text": "Biografia.\nFiglia dello psicanalista e compositore Giulio di Majo e di Adele Nunziante Cesaro, professore ordinario di psicologia all'Universit\u00e0 degli Studi di Napoli Federico II, inizia a studiare il violino. Si forma poi come aiutoregista di cinema, collaborando con Mario Martone in tre film, \"L'amore molesto\", un episodio di \"I vesuviani\" e \"Teatro di guerra\". \u00c8 aiuto regista al teatro dell'opera di Sandro Sequi al Teatro San Carlo e di Geppi Gleijeses, di Armando Pugliese e di Franco Autiero. \nNel 1994 dirige \"Era una notte buia e tempestosa\" e vince il Festival di Bellaria. \nCome regista e attrice e sceneggiatrice nel 1997 dirige \"Spalle al muro\", con il quale si aggiudica l'anno seguente il David di Donatello per il miglior cortometraggio e il premio Sacher D'oro e Sacher D'argento al Sacher Festival di Nanni Moretti e Angelo Barbagallo. \nNel 1999 dirige il suo primo lungometraggio, \"Autunno\", dove interpreta anche il ruolo principale di Costanza, presentato al Festival del cinema di Venezia, dove ha riscosso successo di critica e pubblico. Seguono \"L'inverno\" (2002), presentato alla Berlinale Film Festival con Valeria Bruni Tedeschi, Valeria Golino, Fabrizio Gifuni.\nGrande successo di pubblico ha il suo terzo film \"Matrimoni e altri disastri\" (2010) con Margherita Buy, Fabio Volo, Francesca Inaudi, Luciana Littizzetto.\nScrive e dirige diversi documentari, tra cui \"Merci\", su Natalie Silva, \"U 92\" su Peter Greenaway, \"Marsyas\" su Anisch Kapoor e \"La musica, l'amicizia, il gioco\", ispirato alla biografia di Hans Werner Henze. \"Afo 4\" \u00e8 un'installazione di musica elettronica e visuals che viene presentata al Roma Europa Festival.\nHa lavorato come attrice, videoartista, performer, sceneggiatrice, produttrice e scrittrice, con i libri \"L'inverno\", \"Saggi e dialoghi sul cinema\" e \"Beniamino o le cose dell'altro mondo\". \n\u00c8 la sorella della sceneggiatrice Ippolita \u2013 moglie di Mario Martone \u2013 e del giornalista Pietro. Vive tra Roma, Napoli e Milano.\nFilmografia.\nLungometraggi.\nSceneggiature\nAutunno. Nina di Majo \nL'inverno. Nina di Majo\nMatrimoni e altri disastri. Nina di Majo ,Francesco Bruni, Antonio Leotti.\nPrimavera. Nina di Majo e Massimo Gaudioso.\nEra una bella estate. Nina di Majo, Leonardo Fasoli e Maddalena Ravagli.\nPerformance\n. Afo 4. Nina di Majo , Davide Mastropaolo, Leandro Sorrentino, Duccio Giordano, Gabriella Gasparri."}
{"id": "2920922", "revid": "300067", "url": "https://it.wikipedia.org/wiki?curid=2920922", "title": "Wellington Reginaldo dos Santos", "text": ""}
{"id": "2920926", "revid": "827882", "url": "https://it.wikipedia.org/wiki?curid=2920926", "title": "Murmur (DC Comics)", "text": "Murmur \u00e8 un super criminale dell'Universo DC. \u00c8 uno dei nuovi Nemici che minaccia Flash, e che comparve per la prima volta nell'autoconclusivo \"Flash: Iron Heights\" (2001).\nBiografia del personaggio.\nIl Dottor Michael Amar, una volta un rispettato chirurgo, soccombette alla follia e cominci\u00f2 una serie di omicidi dediti a fermare le voci che sentiva nella testa. Questa serie di omicidi lo port\u00f2 a Central City e a Keystone City dove cattur\u00f2 le attenzioni degli agenti di polizia Fred Chyre e Joe Jackman. Successivamente riuscirono a rintracciarlo grazie allo scienziato della polizia scientifica di Central City, Barry Allen. Parte della psicosi di Amar \u00e8 l'inabilit\u00e0 di fermarsi dal diffondere la notizia dei suoi crimini. A causa di questo sfogo, fu subito arrestato e condannato a morte.\nPresto si scopr\u00ec che il sangue di Amar era anormale ed immune all'iniezione letale, cos\u00ec che non poterono ucciderlo. Mentre era prigioniero nel Penitenziario di Iron Heights, Amar si recise da solo la lingua e si cuc\u00ec letteralmente la bocca, cos\u00ec che non avrebbe pi\u00f9 potuto incriminarsi. Indossando una stretta maschera di propria invenzione, cominci\u00f2 a farsi conoscere come Murmur.\nMentre era ospite della prigione, cre\u00f2 un virus che uccise le guardie e parte dei prigionieri, cosa che gli permise di evadere nella conseguente rivolta. Quindi si un\u00ec a Blacksmith, che lo aiut\u00f2 nella creazione del virus, e ai suoi alleati. Dopo di ci\u00f2, si mise in proprio.\nMurmur \u00e8 uno dei criminali controllati da Top nella storia \"Rogue War\".\nCrisi Infinita.\nIn \"Crisi infinita\" n. 1, si pu\u00f2 vedere Murmur lavorare a Gotham City al fianco dell'Enigmista, delle Body Doubles e di Fisherman in un attacco omicida agli agenti di polizia di Gotham. Lo si vede nel n. 7 come parte della Societ\u00e0 segreta dei supercriminali, con cui partecipa ad un attacco a Metropolis. Un'armata di supereroi riuscir\u00e0 per\u00f2 a fermare la Societ\u00e0. Murmur si alle\u00f2 anche con un altro nemico di Batman, Hush, nella miniserie \"Man-Bat\", che prende luogo dopo gli eventi di \"Crisi Infinita\".\nUn Anno Dopo.\nUn anno dopo gli eventi di Crisi Infinita, Murmur ebbe una sola comparsa a pieno titolo nell'Universo DC. Nei \"Segreti Sei\" dello scrittore Gail Simone, \u00e8 uno dei criminali inviati a ritrovare la carta Esci-Fuori-dall'Inferno-Gratis dal gruppo. L'unica altra apostrofatura del personaggio nella continuit\u00e0 post-Un Anno Dopo avviene sulla testata di un giornale del \"Central City Citizen\" dove si nota la notizia della cattura di Murmur da parte della polizia e dal suo incarceramento. Lo si pu\u00f2 notare su un muro di casa della famiglia Allen in \"The Flash: Rebirth\" n. 1.\nPoteri e abilit\u00e0.\nMurmur non ha nessun potere super umano o di natura combattiva. Tutto ci\u00f2 che ha \u00e8 una fisiologia mutata al punto da renderlo immune alle tossine e alle malattie del sangue.\nAltri Murmur nell'Universo DC.\nUn cattivo di nome Murmur comparve nella nuova serie di \"Supergirl\" di Peter David (prima comparsa nel n. 33, 1999). Questo Murmur \u00e8 un demone al servizio del Carnivoro. Ha un aspetto da angelo, la pelle blu scuro ed un'armatura d'oro. Cavalca un grifone dorato e porta con s\u00e9 una potente lancia dorata."}
{"id": "2920932", "revid": "729019", "url": "https://it.wikipedia.org/wiki?curid=2920932", "title": "Assoplasma", "text": "L'assoplasma \u00e8 definito come il citoplasma all'interno dell'assone di un neurone. Assoni e dendriti contengono circa il 99,6% del citoplasma delle cellule ed il 99,7% di esso \u00e8 nell'assone. L'assoplasma ha una diversa composizione rispetto a quella del corpo cellulare del neurone (soma) o nei dendriti. Nel trasporto assonale (noto anche come trasporto assoplasmico) i materiali vengono trasportati attraverso l'assoplasma da o verso il soma.\nLa resistenza elettrica dell'assoplasma, chiamata resistenza assoplasmatica, \u00e8 uno degli aspetti delle propriet\u00e0 di cavo dei neuroni, poich\u00e9 determina la velocit\u00e0 a cui viaggia il potenziale d'azione attraverso un assone. Se l'assoplasma contiene molte molecole non conduttive, rallenter\u00e0 la corsa del potenziale a causa del maggiore flusso di ioni attraverso l'assolemma (la membrana dell'assone).\nStruttura.\nL'assoplasma \u00e8 composto da vari organelli ed elementi citoscheletrici, contiene un'alta concentrazione di mitocondri allungati, microfilamenti e microtubuli. L'assoplasma \u00e8 privo di gran parte degli elementi cellulari (ribosomi e nucleo) necessari per trascrivere e tradurre proteine complesse. Di conseguenza, la maggior parte degli enzimi e le grandi proteine vengono trasportate dal soma attraverso l'assoplasma. Il trasporto assonale avviene tramite sistemi di trasporto veloce o lento. Il trasporto veloce coinvolge il contenuto vescicolare (come gli organelli), che viene spostato lungo i microtubuli da proteine motorie a una velocit\u00e0 di 50-400 mm al giorno. Il trasporto lento coinvolge le proteine solubili citosoliche e gli elementi citoscheletrici ad un ritmo di 0,02-0,1 mm al giorno. Il meccanismo del trasporto assonale lento rimane sconosciuto ma studi recenti hanno proposto che possa funzionare per mezzo di un'associazione transitoria con le vescicole del trasporto assonale veloce. Il trasporto assonale \u00e8 responsabile della presenza della maggior parte degli organelli e delle proteine complesse nell'assoplasma, studi recenti hanno dimostrato che nell'assoplasma avvengono anche traduzioni, che sono possibili grazie alla presenza di mRNA e complessi proteici ribonucleari .\nI meccanismi di proliferazione cellulare e i potenziali elettrici sono influenzati dal sistema di trasporto assonale lento. Il sistema di trasporto assonale veloce modifica la velocit\u00e0 dei potenziali elettrici attraverso l'assone. Il sistema di trasporto assonale veloce \u00e8 in grado di funzionare senza un assolemma, il che implica che il potenziale elettrico non influenza il trasporto di materiali attraverso l'assone.\nFunzione.\nTrasduzione del segnale.\nL'assoplasma ha la funzione di propagare il potenziale d'azione attraverso l'assone dei neuroni. La quantit\u00e0 di assoplasma dell'assone \u00e8 importante perch\u00e9 il contenuto assoplasmatico determina la resistenza dell'assone al cambiamento. Gli elementi citoscheletrici che compongono l'assoplasma, i filamenti neurali e i microtubuli costituiscono la struttura fondamentale per il trasporto assonale che consente ai neurotrasmettitori di raggiungere la sinapsi. Inoltre, l'assoplasma contiene le vescicole pre-sinaptiche contenenti il neurotrasmettitore che vengono rilasciate nella fessura sinaptica.\nRilevamento e riparazione dei danni.\nL'assoplasma contiene sia l'mRNA che le proteine ribonucleari richieste per la sintesi proteica assonale. La sintesi proteica assonale \u00e8 parte integrante sia della rigenerazione neurale che delle risposte ai danni subiti dagli assoni. Quando un assone \u00e8 danneggiato, la traslazione assonale e il trasporto assonale retrogrado sono necessari per trasmettere al soma il segnale che la cellula \u00e8 danneggiata.\nStoria.\nL'assoplasma non era un obiettivo di ricerca neurologica fino all'avvento degli studi delle propriet\u00e0 degli assoni giganti del calamaro. Gli assoni in generale erano molto difficili da studiare a causa della loro struttura ristretta e della vicinanza alle cellule gliali. Per risolvere questo problema vennero utilizzati gli assoni dei calamari, che hanno dimensioni relativamente grandi rispetto a quelli degli umani o di altri mammiferi. Questi assoni furono studiati al fine di comprendere meglio il meccanismo del potenziale di azione e ben presto l'assoplasma fu identificato come parte fondamentale nel processo. All'inizio si pensava che l'assoplasma fosse molto simile al citoplasma, ma poi si rese evidente la funzione di trasferimento di nutrienti e della conduzione del potenziale elettrico generato dai neuroni.\nPoich\u00e9 risulta difficile isolare gli assoni dalla mielina che li circonda, l'assone gigante del calamaro \u00e8 il fulcro di molti studi sull'assoplasma.\nL'assoplasma \u00e8 diventato un modello per lo studio di varie funzioni di segnalazione e funzioni cellulari nell'ambito della ricerca su malattie neurologiche come l'Alzheimer, e l'Huntington. Il trasporto assonale rapido \u00e8 cruciale in queste malattie vista la mancanza di materiali e sostanze nutritive che influenza la progressione dei disturbi neurologici."}
{"id": "2920933", "revid": "1516566", "url": "https://it.wikipedia.org/wiki?curid=2920933", "title": "Belknap", "text": ""}
{"id": "2920934", "revid": "287204", "url": "https://it.wikipedia.org/wiki?curid=2920934", "title": "Hippocampus ingens", "text": "Hippocampus ingens \u00e8 un pesce osseo marino appartenente alla famiglia Syngnathidae.\nDistribuzione e habitat.\nendemico dell'Oceano Pacifico orientale da San Diego e la baia di San Francisco in California (negli Stati Uniti d'America) al Per\u00f9, incluso le Isole Galapagos. Vive in acque costiere, di solito sotto i 10 metri e occasionalmente fino a 60. Si trova prevalentemente tra le gorgonie.\nDescrizione.\nMisura fino a 30 cm ed \u00e8 uno dei cavallucci marini pi\u00f9 grandi; l'aspetto \u00e8 simile a quello degli altri \"Hippocampus\".\nRiproduzione.\nCome in tutti i Syngnathidae i ruoli sessuali sono invertiti. Le uova vengono custodite dal maschio all'interno di una sacca ventrale dove avviene la schiusa.\nPredatori.\n\u00c8 stato trovato nel contenuto dello stomaco di tonni pinna gialla e di tonni rossi.\nStato di conservazione.\nSi tratta di una specie considerata come vulnerabile a causa della rarefazione di molte popolazioni. Le cause di minaccia sono soprattutto la cattura accidentale nelle reti per la pesca dei gamberi, le modificazioni dell'habitat e l'urbanizzazione costiera.\nAcquariofilia.\nPu\u00f2 essere allevato in acquario ma la sua esportazione e importazione sono vietate dalla CITES."}
{"id": "2920935", "revid": "2014155", "url": "https://it.wikipedia.org/wiki?curid=2920935", "title": "Haakon V di Norvegia", "text": "Biografia.\nEra il figlio pi\u00f9 giovane di Magnus VI di Norvegia e di Ingeborg di Danimarca.\nRiprese la guerra iniziata da suo fratello contro la Danimarca stipulando la pace nel 1309. In politica interna cerc\u00f2 di rafforzare il potere della monarchia a svantaggio della nobilt\u00e0 locale.\nDurante il suo regno fece erigere, a difesa dei confini del regno, le fortezze di Akershus, Vard\u00f8hus e Bohus. Fu proprio H\u00e5kon V infatti a spostare la corte da Bergen a Oslo, diventando dunque il primo re a risiedere in quella che \u00e8 tuttora la capitale del regno di Norvegia.\nSpos\u00f2 Eufemia di R\u00fcgen da cui ebbe una figlia:\nAlla sua morte sal\u00ec sul trono il nipote Magnus VII di Norvegia."}
{"id": "2920936", "revid": "599013", "url": "https://it.wikipedia.org/wiki?curid=2920936", "title": "Jos\u00e9 Estevam Ferreira Junior", "text": ""}
{"id": "2920939", "revid": "124123", "url": "https://it.wikipedia.org/wiki?curid=2920939", "title": "Batone (comico)", "text": "Opere.\nNon abbiamo opere di questo esponente della Commedia nuova, che era stato contemporaneo di Cleante. Proprio Cleante sarebbe stato ridicolizzato da Batone secondo un aneddoto riferito da Plutarco. Restano quattro titoli delle sue opere: \"I cospiratori\", \"L'assassino\", \"I benefattori\" e \"L'etolo\". Alcuni dei frammenti conservati sbeffeggiano gli insegnamenti epicurei sul bene e sul piacere."}
{"id": "2920940", "revid": "287204", "url": "https://it.wikipedia.org/wiki?curid=2920940", "title": "Bell (Germania)", "text": ""}
{"id": "2920945", "revid": "287204", "url": "https://it.wikipedia.org/wiki?curid=2920945", "title": "Barthe (fiume)", "text": "La Barthe \u00e8 un piccolo fiume tedesco del Meclemburgo-Pomerania Anteriore, lungo 34,75\u00a0km.\nNasce nel Borgwallsee presso Stralsund (Pomerania Anteriore) e scorre quindi verso ovest fino a Altenhagen, da dove si dirige verso nord in direzione della citt\u00e0 di Barth, ove sfocia nel Barther Bodden. L'ultimo tratto del suo corso \u00e8 chiamato anche \"Barther Strom\".\nIl fiume \u00e8 conosciuto anche come una pregevole riserva di pesca e palestra di canottaggio."}
{"id": "2920946", "revid": "300067", "url": "https://it.wikipedia.org/wiki?curid=2920946", "title": "Murilo Becker da Rosa", "text": ""}
{"id": "2920947", "revid": "88740", "url": "https://it.wikipedia.org/wiki?curid=2920947", "title": "Bellaire", "text": ""}
{"id": "2920953", "revid": "729019", "url": "https://it.wikipedia.org/wiki?curid=2920953", "title": "Stazione di Ostiglia (1911)", "text": "La stazione di Ostiglia fu la prima stazione ferroviaria a servizio della citt\u00e0 lombarda di Ostiglia; fu in esercizio dal 1911 al 2008.\nPosta sul tracciato originario della linea Bologna-Verona, fu sostituita da un nuovo impianto posto su una variante di tracciato a doppio binario. Fra il 1934 e il 1965 fu capolinea della linea per Legnago e Treviso.\nStoria.\nLa stazione di Ostiglia fu aperta il 26 novembre 1911 insieme al ponte sul Po tra Ostiglia e Revere all'inaugurazione del breve tronco tra la cittadina mantovana e lo scalo di smistamento di Revere Scalo della ferrovia Bologna-Verona. Fino all'apertura del tronco per Nogara, avvenuta l'anno successivo, Ostiglia fu stazione di testa della lunga linea, completata solamente nel 1924.\nFra il 1934 e il 1965 fu stazione capotronco della linea ferroviaria per Treviso.\nCon la costruzione del raddoppio di binario della ferrovia e la conseguente decisione di operare per una variante di tracciato, si rese necessaria la chiusura della stazione, sostituita da un nuovo impianto posto alcune centinaia di metri pi\u00f9 a nord attivato il 14 dicembre 2008, contestualmente al nuovo ponte ferroviario sul Po.\nStrutture e impianti.\nLa stazione era posizionata alla progressiva chilometrica 69+794 della linea Bologna-Verona, e fungeva da stazione capotronco fra il compartimento di Verona e quello di Bologna. Era dotata di un fabbricato viaggiatori, di un magazzino e di una torre del rifornitore.\nInterscambi.\nFra il 1886 e il 1933 presso la stazione sorgeva il capolinea meridionale della tranvia Brescia-Mantova-Ostiglia."}
{"id": "2920954", "revid": "599013", "url": "https://it.wikipedia.org/wiki?curid=2920954", "title": "Olegario Benqueren\u00e7a", "text": ""}
{"id": "2920963", "revid": "22677", "url": "https://it.wikipedia.org/wiki?curid=2920963", "title": "Infosys Technologies", "text": ""}
{"id": "2920970", "revid": "37401", "url": "https://it.wikipedia.org/wiki?curid=2920970", "title": "Soma (biologia)", "text": "Soma (Perikaryon in inglese) \u00e8 la parte centrale del neurone, costituito dal pirenoforo in cui risiedono il nucleo e gli altri organelli deputati alle principali funzioni cellulari (apparato di Golgi, neurofilamenti, neurotubuli, granuli di pigmento, sostanza tigroide, mitocondri, nucleo, reticolo endoplasmatico liscio e rugoso).\nTale termine deriva dal greco \u03c3\u1ff6\u03bc\u03b1, che significa 'corpo'. Infatti, il soma di un neurone \u00e8 spesso indicato anche col nome di \"corpo della cellula\"."}
{"id": "2920978", "revid": "93556", "url": "https://it.wikipedia.org/wiki?curid=2920978", "title": "Classe Legni", "text": "I dragamine classe Legni sono state unit\u00e0 costruite per il dragaggio di mine navali, realizzate a partire dagli anni cinquanta per la Marina Militare Italiana. Durante il loro servizio alcuni furono trasformati in cacciamine, altri in pattugliatori, altri ancora in navi idrografiche e uno in unit\u00e0 di addestramento.\nLe unit\u00e0 della classe sono state realizzate in due serie tra il 1953 e il 1957 sul progetto americano dei dragamine classe Adjutant.\nLa prima serie denominata classe Abete era costituita da 17 unit\u00e0 realizzate negli Stati Uniti su specifiche N.A.T.O. e trasferiti alla Marina Militare Italiana. La seconda serie era formata da 19 unit\u00e0 costruite in cantieri italiani sullo stesso progetto, di cui le prime 12 unit\u00e0 hanno costituito la classe Agave, mentre le ultime 7 unit\u00e0, costruite su commessa \u201cOff Shore\u201d nei Cantieri di Monfalcone, hanno costituito la classe Bamb\u00f9. Le unit\u00e0 della prima serie erano state classificate durante la loro costruzione AMS (Auxiliary motor MineSweeper\") cio\u00e8 dragamine ausiliari, mentre quelli della seconda serie MSC (MineSweeper, Coastal\") cio\u00e8 dragamine costieri.\nCaratteristiche.\nLe unit\u00e0 di questa classe avevano lo scafo monocarena in legno e materiali amagnetici.\nL'armamento antiaereo era costituito da due mitragliere da 20/70 in un impianto binato.\nL'apparato motore era costituito da due motori diesel dalla potenza di 900 HP nelle unit\u00e0 della prima serie e 1200 hp in quelli della seconda serie. I motori, accoppiati agli assi portaelica mediante giunto a riduzione, consentivano ai dragamine di raggiungere una velocit\u00e0 di 14 nodi.\nClasse Abete.\nLa classe Abete era costituita da 17 unit\u00e0 realizzate in cantieri americani su specifiche N.A.T.O. e trasferite alla Marina Militare.\nNel 1995 \"Castagno\" e \"Gelso\" sono stati trasferiti alla Grecia e ribattezzati rispettivamente \"Erato\" (M60) ed \"Euniki\" (M61), prestando servizio per buona parte del successivo decennio. I due dragamine erano tra quelli che erano stati riconvertiti nella seconda met\u00e0 degli anni settanta in cacciamine.\nNella Marina Greca queste unit\u00e0 andarono ad affiancare quattro unit\u00e0 similari che costituivano la classe Atlanti, costruite negli Stati Uniti con i fondi MDAP e trasferiti al Belgio tra la fine degli anni cinquanta e gli inizi degli anni sessanta e nel 1969 dal Belgio alla Grecia.\nIl cacciamine \"Evniki\" \u00e8 andato in disarmo nel 2005, mente il cacciamine Erato, dopo essere andato in disarmo nel 2006 \u00e8 stato usato come bersaglio e affondato il 22 ottobre 2008.\nClasse Agave.\nLa seconda serie era formata da 19 unit\u00e0 costruite in cantieri italiani sullo stesso progetto della Classe Abete. Le prime dodici hanno costituito la classe Agave, le ultime sette, realizzate su commessa \u201cOff Shore\u201d, hanno costituito la classe Bamb\u00f9 e come molte altre di quel periodo sono state costruite con i fondi M.D.A.P., messi a disposizione dagli Americani, per incrementare le capacit\u00e0 difensive dell'Europa Occidentale, incrementandone contemporaneamente le capacit\u00e0 di produzione industriale.\nUnit\u00e0 classe Agave.\nClasse Bamb\u00f9.\nLe unit\u00e0 della classe Bamb\u00f9 sono state tutte realizzate negli stabilimenti C.R.D.A. di Monfalcone.\nTra il 1982 e il 1983 i dragamine \"Bamb\u00f9\", \"Mango\", \"Mogano\" e \"Palma\" vennero riclassificati pattugliatori e inviati a Sharm el-Sheikh nel golfo di Aqaba, per operare nell'ambito della Multinational Force and Observers per il controllo del rispetto degli accordi di Camp David, riguardo alla libera circolazione negli Stretti di Tiran, ed inquadrati nel X Gruppo Navale di pattugliamento.\nNel 1988 i dragamine del X Gruppo Navale ricevettero un nuovo distintivo ottico: \"Bamb\u00f9\" P 495, \"Mango\" P 496, \"Mogano\" P 497 e \"Palma\" P 498; tra la fine degli anni novanta e l'inizio del nuovo millennio queste unit\u00e0 vennero sostituite dalle moderne unit\u00e0 della classe Sentinella e poste in disarmo.\nClasse Mandorlo.\nAlla fine del 1960 venne trasferito all'Italia il dragamine \"Mandorlo\" (M 5519), in un primo momento denominato \"Salice\" (M 5519), costruito negli Stati Uniti, impostato nel 1959 e varato il 29 ottobre dello stesso anno venne trasferito alla Marina Militare Italiana il 16 dicembre 1960; il dragamine \"Mandorlo\" pur avendo le stesse caratteristiche degli dragamine della classe Legni aveva aspetto leggermente diverso ed apparecchiature pi\u00f9 moderne per cui non pu\u00f2 essere inquadrato in nessuna delle sottoclassi.\nNel 1975 fu il primo dragamine ad essere trasformato in cacciamine. Venne radiato nel 1993.\nServizio.\nDurante la loro attivit\u00e0 operativa queste unit\u00e0 furono impiegate in operazioni di dragaggio acustico, magnetico e meccanico, soprattutto nel corso degli anni cinquanta e degli anni sessanta, quando non era raro il ritrovamento di mine lungo le coste italiane.\nNel corso degli anni settanta \"Mirto\" e \"Pioppo\" furono trasformati in navi idrografiche. I lavori vennero eseguiti presso l'Arsenale di La Spezia nel 1973. Le due unit\u00e0 vennero ripitturate e i loro distintivi ottici diventarono rispettivamente A 5306 e A 5307. In questo periodo ha prestato servizio militare su ambedue le navi il comico genovese Maurizio Crozza.\nLe due navi vennero dotate di un'imbarcazione idrografica attrezzata per i rilievi portuali e sottocosta e due gommoni, e disponevano di un ecoscandaglio per alti fondali, uno scandaglio per medi e bassi fondali, due scandagli portatili per imbarcazione (uno su Nave \"Pioppo\"), un ecoscandaglio a scansione laterale, due sistemi GPS differenziale in VHF (uno su Nave \"Pioppo\"), due sistemi di radioposizionamento a corto raggio, ricevitore LORAN-C, una centralina meteo e un ricevitore meteo. Inoltre Nave \"Mirto\" disponeva di una sonda batimetrica, di una sonda termografica, e vari tipi di correntometri e Nave \"Pioppo\" di un mareografo.\nDal punto di vista dell'organico le due unit\u00e0 sono state poste alle dipendenze del Dipartimento Militare Marittimo dell'Alto Tirreno di La Spezia, mentre dal punto di vista tecnico facevano capo all'Istituto Idrografico della Marina di Genova.\nNave \"Pioppo\" \u00e8 andata in disarmo nel 1999 mentre Nave \"Mirto\" nel 2000. Le due unit\u00e0, che avevano sostituito Nave \"Staffetta\", andata in disarmo nel 1971, sono state sostituite dalle due unit\u00e0 della classe Ninfe.\nA met\u00e0 degli anni settanta \"Castagno\", \"Cedro\", \"Frassino\", \"Gelso\", \"Platano\", \"Loto\" e \"Mandorlo\" vennero trasformati in cacciamine e dotati di moderne apparecchiature per l'individuazione e la distruzione delle mine. La Marina Militare si trovava in quel periodo a dover fronteggiare una sensibile evoluzione della minaccia derivante dagli sviluppi realizzati nel campo delle mine marine, contro la quale solo le nuove tecniche di caccia alle mine potevano fornire una adeguata risposta. Era inoltre necessario acquisire la indispensabile esperienza nel settore, nella fase di transizione verso i nuovi cacciamine in vetroresina tipo Lerici e pertanto venne deciso di procedere alla trasformazione di sette dragamine in cacciamine. Per tutte le unit\u00e0 interessate al programma i lavori vennero effettuati nell'Arsenale di La Spezia. Durante i lavori di trasformazione vennero sbarcate tutte le apparecchiature per il dragaggio e le unit\u00e0 vennero dotate di un propulsore ausiliario costituito da un'elica intubata, orientabile e retrattile, sistemata nella zona di centro/poppa, in grado di assicurare la necessaria silenziosit\u00e0 e manovrabilit\u00e0 delle unit\u00e0 nei pressi delle mine; venne quindi installato il sistema per la caccia alle mine, destinato ad assolvere le funzioni di localizzazione, identificazione e neutralizzazione delle mine, facente capo ad una centrale operativa. Le apparecchiature principali comprendevano: un sistema di radionavigazione di precisione e tracciamento automatico e un radar di precisione associato al sistema di tracciamento automatico; un ecogoniometro a profondit\u00e0 variabile per le funzioni di identificazione e neutralizzazione; un nucleo di sei operatori subacquei con battello pneumatico attrezzato al trasporto e rilascio di cariche esplosive di controminamento; una televisione subacquea semovente e filoguidata. Il primo dragamine ad essere stato trasformato in cacciamine come prototipo di valutazione in favore di un programma di lavori da eseguire su alcune unit\u00e0 della classe Abete ed Agave \u00e8 stato nel 1975 il \"Mandorlo\", che venne equipaggiato di sonar rimorchiabile a profondit\u00e0 variabile AN/SQQ-14, in grado di operare su due frequenze acustiche distinte: una con tonalit\u00e0 pi\u00f9 bassa per la scoperta della presenza di mine e l'altra con tonalit\u00e0 pi\u00f9 alta, che grazie ad una migliore precisione, permetteva una classificazione e localizzazione pi\u00f9 accurata dell'ordigno individuato. Un moderno sistema di navigazione consentiva di determinare con precisione l'area della spazzata, con possibilit\u00e0 istante per istante di correggere eventuali deviazioni dalla rotta stabilita, dovute alle correnti ed al vento, mentre il brillamento delle mine individuate veniva ancora effettuato con l'intervento di esperti operatori subacquei. I test effettuati sul \"Mandorlo\" risultano utili per promuovere miglioramenti necessari per consentire la trasformazione, tra il 1978 ed il 1984 di altri sei dragamine che furono \"Castagno\", \"Cedro\", \"Frassino\", \"Gelso\", \"Platano\" e \"Loto\"; le unit\u00e0 interessate alle modifiche vennero ufficialmente classificate cacciamine nel 1979. Queste unit\u00e0 vennero gradualmente poste in disarmo con l'entrata in servizio delle nuove unit\u00e0 delle classi Lerici e Gaeta.\nNel 1982 tre dragamine della classe Bamb\u00f9 vennero destinati nel 1982 ad operazioni di pattugliamento nel golfo di Aqaba, nell'ambito della Forza Multinazionale e di Osservatori delle Nazioni Unite per il rispetto degli accordi di Camp David, e riclassificati pattugliatori. La scelta cadde sui dragamine \"Bamb\u00f9\", \"Mogano\" e \"Palma\", normalmente di base ad Ancona ed addestrati al pattugliamento in Adriatico, che vennero inviati a La Spezia per lavori di modifica. Nel corso dei lavori vennero sbarcate tutte le apparecchiature per il dragaggio, venne installato un secondo radar di navigazione. I dragamine vennero ritinteggiati di bianco e a poppa venne costruita una tuga, al posto del verricello per il dragaggio meccanico, contenente gli apparati di condizionamento, allo scopo di rendere pi\u00f9 confortevole la vita di bordo nel caldo del Mar Rosso. Venne costituito quindi il X Gruppo Navale Costiero che al comando del Capitano di fregata Angelo Miniussi part\u00ec per il Sinai il 25 marzo 1982 iniziando i pattugliamenti a partire del mesi di aprile. Alle tre unit\u00e0 si aggiunse una quarta della stessa classe, Nave \"Mango\" per favorire gli avvicendamenti, con tre unit\u00e0 dislocate in zona ed una a turno in Italia per lavori di manutemzione.\nNel 1983 Nave \"Alloro\" \u00e8 stata riclassificata unit\u00e0 addestrativa e il distintivo divenne A 5308.\nNel 1984, dal 29 agosto al 10 ottobre, \"Castagno\", \"Frassino\" e \"Loto\", insieme alla nave appoggio \"Cavezzale\" e un nucleo di sommozzatori specializzati sono stati impegnati nel Mar Rosso e nel Canale di Suez nell'Operazione Red Sea Demining inquadrati nel 14\u00ba Gruppo Navale (Comgrupnav14) in operazioni di sminamento e bonifica delle acque, quando nella zona immediatamente a sud del Canale di Suez alcune esplosioni subacquee provocarono l'interruzione della navigazione commerciale, come risultato di un'operazione terroristica su vasta scala che riport\u00f2 alla ribalta l'efficacia delle mine navali e l'urgenza di non sottovalutarne la minaccia. L'occasione diede l'opportunit\u00e0 di poter effettuare un collaudo della reale capacit\u00e0 operativa dei dragamine trasformati in cacciamine, proprio al termine del ciclo dei lavori di trasformazione delle sei unit\u00e0, che iniziati nel 1978 terminano proprio nel 1984, con il rientro in servizio del \"Platano\".\nNel 1988 i dragamine riclassificati pattugliatori ed inquadrati nel X Gruppo Navale Costiero ricevettero un nuovo distintivo ottico tipico delle unit\u00e0 da pattugliamento.\nDall'8 marzo al 26 settembre 1988 i cacciamine \"Loto\" e \"Castagno\" hanno preso parte all'Operazione Golfo 1 nell'ambito del 18\u00ba Gruppo Navale, svolgendo azione di bonifica delle acque del Golfo Persico infestate da mine rilasciate dai belligeranti durante il conflitto Iran-Iraq.\nL'organizzazione delle residue forze di dragaggio, costituite dagli ultimi dragamine in servizio e dalle unit\u00e0 trasformate in cacciamine, era la seguente:\nIl IV Gruppo Dragamine comprendeva anche la 74 Squadriglia Dragamine Litoranei in cui erano inquadrati cinque dragamine classe Aragosta: \"Aragosta\", \"Mitilo\", \"Polipo\", \"Porpora\" e \"Astice\".\nIl II Gruppo Dragamine comprendeva anche la 61 Squadriglia Dragamine Oceanici costituito dai quattro dragamine della classe Salmone: \"Salmone\", \"Sgombro\", \"Squalo\" e \"Storione\"."}
{"id": "2920979", "revid": "7", "url": "https://it.wikipedia.org/wiki?curid=2920979", "title": "The Traveling Wilbury's", "text": ""}
{"id": "2920986", "revid": "767487", "url": "https://it.wikipedia.org/wiki?curid=2920986", "title": "Imposta locale sui redditi", "text": "L'imposta locale sui redditi, conosciuta anche con l'acronimo ILOR (o I.lo.r.), \u00e8 stata un'imposta italiana, abrogata a partire dal 1\u00ba gennaio 1998 in concomitanza con l'introduzione dell'imposta regionale sulle attivit\u00e0 produttive (Irap) in virt\u00f9 del decreto legislativo 446/1997.\nEra un'imposta di carattere reale in quanto il suo presupposto era costituito dal possesso di redditi fondiari, di capitale, di impresa e diversi, prodotti nel territorio dello Stato.\nL'aliquota da applicare alla base imponibile era di carattere proporzionale e costante, nella misura del 16,2%."}
{"id": "2920992", "revid": "767487", "url": "https://it.wikipedia.org/wiki?curid=2920992", "title": "Olone (fisica)", "text": "Gli oloni (anche noti come cariconi) sono uno dei due tipi di quasiparticelle, insieme agli spinoni, che gli elettroni nei solidi sono in grado di separare durante il processo di separazione spin-carica, quando vengono strettamente confinati a temperature prossime allo zero assoluto.\nGli elettroni, essendo di carica uguale, si respingono. Di conseguenza, al fine per attraversare tutti insieme in un ambiente estremamente affollato, sono costretti a modificare il loro comportamento. Una ricerca pubblicata nel luglio 2009 dall'Universit\u00e0 di Cambridge e dall'Universit\u00e0 di Birmingham (Inghilterra) mostrava che gli elettroni potrebbero saltare l'un l'altro per mezzo del tunneling quantistico, e per farlo si separano in due particelle, denominate dai ricercatori spinoni e oloni."}
{"id": "2921006", "revid": "2187", "url": "https://it.wikipedia.org/wiki?curid=2921006", "title": "Sant'Aquilino di Milano", "text": ""}
{"id": "2921014", "revid": "1798099", "url": "https://it.wikipedia.org/wiki?curid=2921014", "title": "Presupposto d'imposta", "text": "Il presupposto d'imposta \u00e8 quel fatto o atto giuridico rilevatore di capacit\u00e0 contributiva.\nItalia.\nIn base all'art. 23 della Costituzione:\"Nessuna prestazione personale o patrimoniale pu\u00f2 essere imposta se non in base alla legge\".\nSulla base di tale enunciato la giurisprudenza della Corte Costituzionale ha individuato l'esistenza di una Riserva di legge relativa in base alla quale l'introduzione di un nuovo tributo non potrebbe avvenire se non in base ad una legge che ne individui il presupposto, il soggetto passivo, la base imponibile, il metodo di calcolo dell'imposta, le sanzioni.\nTutti gli elementi diversi da quelli coperti dalla riserva di cui all'art. 23 della Costituzione, invece, possono essere determinati attraverso l'utilizzo della normativa secondaria, ovvero regolamenti governativi, ministeriali o interministeriali.\nIl presupposto d'imposta quindi \u00e8 quell'evento che determina, direttamente o indirettamente, il sorgere dell'obbligazione tributaria. In Italia l'imposta \u00e8 giustificata dalla sussistenza di situazioni espressive dell\u2019attitudine a produrre reddito (art. 53, Cost.), quale criterio di riparto."}
{"id": "2921018", "revid": "110157", "url": "https://it.wikipedia.org/wiki?curid=2921018", "title": "Separazione spin-carica", "text": "Nella fisica della materia condensata, la separazione spin\u2013carica \u00e8 un insolito comportamento degli elettroni in alcuni materiali nei quali \"si separano\" in due particelle indipendenti, lo spinone e il caricone (o la sua antiparticella, l'olone). L'elettrone pu\u00f2 sempre essere teoricamente considerato come uno stato legato dei due, con lo spinone che porta lo spin dell'elettrone e il caricone che porta la carica, ma in certe condizioni essi possono diventare deconfinati e agire come particelle indipendenti.\nLa separazione spin\u2013carica \u00e8 una delle pi\u00f9 insolite manifestazioni del concetto di quasiparticella. Questa propriet\u00e0 \u00e8 controintuitiva, dato che n\u00e9 lo spinone, con carica zero e spin pari a un mezzo, o il caricone, con carica di meno uno e spin uguale a zero, possono essere costruiti come combinazioni di elettroni, lacune, fononi e fotoni che sono i costituenti del sistema. \u00c8 un esempio di frazionalizzazione, il fenomeno nel quale i numeri quantici delle quasiparticelle non sono multipli di quelli delle particelle elementari, ma frazioni.\nPoich\u00e9 gli elettroni originari nel sistema sono i fermioni, uno tra spinone e caricone deve essere un fermione, e l'altro deve essere un bosone. Uno \u00e8 teoricamente libero di fare assegnamento in entrambi i modi, e nessuna quantit\u00e0 osservabile pu\u00f2 dipendere da questa alternativa. Il formalismo con il caricone bosonico e spinioni fermionici \u00e8 di solito riferito come formalismo del \"fermione-schiavo\", mentre il formalismo con cariconi fermionici e spinoni bosonici \u00e8 chiamato formalismo del \"bosone di Schwinger\". Entrambi gli approcci sono stati utilizzati per i sistemi fortemente correlati, ma non \u00e8 stato dimostrato di essere del tutto efficace. Una difficolt\u00e0 della separazione spin-carica \u00e8 che mentre lo spinone e il caricone non sono quantit\u00e0 gauge-invarianti, cio\u00e8 oggetti non fisici, non ci sono sonde fisiche dirette per osservarli. Quindi il pi\u00f9 delle volte non si devono usare tecniche macroscopiche o dinamiche termiche per vedere i loro effetti. Ci\u00f2 implica che il formalismo che abbiamo scelto \u00e8 irrilevante per la fisica reale, quindi in linea di principio entrambi gli approcci dovrebbero darci la stessa risposta. Il motivo per cui otteniamo risposte radicalmente diverse da questi due formalismi \u00e8 probabilmente dovuto alla soluzione sbagliata del campo medio che scegliamo, il che significa che abbiamo a che fare con la separazione spin-carica in modo sbagliato.\nLe stesse idee teoriche sono state applicate alla struttura degli atomi ultrafreddi. Nel gas di Bose a due-componenti in (un sistema) 1D, le forti interazioni possono produrre una forma massima di separazione spin-carica.\nOsservazione.\nUsando un metodo per prima proposto dal fisico Duncan Haldane nel 1981, gli esperti dell'Universit\u00e0 di Cambridge e Birmingham dimostrarono sperimentalmente nel 2009 che una massa di elettroni confinati insieme artificialmente in un piccolo spazio si separeranno in spinoni e oloni a causa dell'intensit\u00e0 della loro mutua repulsione (dato che hanno la stessa carica). Una squadra di ricercatori che lavora all\"'Advanced Light Source\" (ALS) del \"Lawrence Berkeley National Laboratory\" del dipartimento per l'energia statunitense hanno anche osservato, nello stesso arco di tempo, strutture spettrali di picco riguardanti la separazione spin-carica."}
{"id": "2921019", "revid": "1573940", "url": "https://it.wikipedia.org/wiki?curid=2921019", "title": "Emballonuridae", "text": "Gli Emballonuridi (Emballonuridae ) sono una famiglia di pipistrelli, del sottordine dei Microchirotteri. \nDescrizione.\nDimensioni.\nLa famiglia comprende pipistrelli con la lunghezza dell'avambraccio tra 37\u00a0mm e 97\u00a0mm e un peso fino a 105 g.\nCaratteristiche ossee e dentarie.\nIl secondo dito della mano ha il metacarpo ben sviluppato ma nessuna falange. Il dito medio ne ha invece due, la seconda delle quali si piega sulla superficie dorsale del metacarpo quando l'animale \u00e8 a riposo. La cinta scapolare \u00e8 normale, la settima vertebra cervicale \u00e8 libera. i piedi sono normali, la fibula \u00e8 completa e filiforme. La tibia \u00e8 appiattita oppure posteriormente attraversata da un solco longitudinale. Le ossa pelviche sono normali, sebbene i margini delle vertebre sacrali siano ridotti. Il cranio presenta un processo post-orbitale ben sviluppato, le ossa pre-mascellari sono rappresentate soltanto dalla parte nasale. I denti non sono particolarmente modificati. \nAspetto.\nIl muso e le labbra sono lisci. Sono privi della foglia nasale. Le orecchie sono spesso unite alla base e sono fornite di un trago. La maggior parte delle specie hanno caratteristiche sacche ghiandolari che si aprono sulla superficie dorsale delle membrane alari. All'interno di esse si forma una sostanza rossastra che produce un forte odore. Normalmente sono situate vicino alle spalle e sono pi\u00f9 grandi nei maschi. Probabilmente la funzione della secrezione odorosa \u00e8 quella di attrarre le femmine. Nei generi \" Taphozous\" e \"Saccolaimus\" \u00e8 inoltre presente una sacca ghiandolare sotto il mento. La coda \u00e8 inclusa per la prima met\u00e0 nell'uropatagio, mentre la parte terminale fuoriesce da esso, diviene libera e visibile dorsalmente.\nDistribuzione e habitat.\nLe specie di questa famiglia vivono nell'Africa subsahariana, nell'America centrale e meridionale, nell'Asia tropicale fino alle Filippine ed alle Isole Figi ed in Australia.\nTassonomia.\nLa famiglia si suddivide in 13 generi:\nEvoluzione.\nLa famiglia \u00e8 presente in Europa dal medio Eocene al primo Miocene (in Francia ad esempio \u00e8 stato rinvenuto \"Vespertiliavus\", considerato tra i membri pi\u00f9 antichi e basali di Emballonuridae), nel primo Miocene in Africa, dal Pleistocene in America e in epoca recente nel resto dell'areale."}
{"id": "2921021", "revid": "1632387", "url": "https://it.wikipedia.org/wiki?curid=2921021", "title": "The Frozen Tears of Angels", "text": "The Frozen Tears of Angels \u00e8 il settimo album in studio del gruppo musicale italiano Rhapsody of Fire, che \u00e8 stato pubblicato il 30 aprile 2010 tramite Nuclear Blast. Appartiene, come i precedenti due album, alla Dark Secret Saga."}
{"id": "2921032", "revid": "455046", "url": "https://it.wikipedia.org/wiki?curid=2921032", "title": "Commissario europeo della Spagna", "text": "Il commissario europeo della Spagna \u00e8 un membro della Commissione europea proposto al Presidente della Commissione dal Governo della Spagna.\nLa Spagna ha avuto diritto a due commissari europei dal 1\u00ba gennaio 1986, anno della sua adesione alla Comunit\u00e0 Economica Europea, all'insediamento della prima Commissione Barroso nel 2004; da allora, a seguito del quinto allargamento, ha diritto ad un solo commissario, come tutti gli altri Stati membri."}
{"id": "2921033", "revid": "1522738", "url": "https://it.wikipedia.org/wiki?curid=2921033", "title": "Saint Ouen (Jersey)", "text": "Saint Ouen (Nel dialetto J\u00e8rriais: Saint Ou\u00ebn) \u00e8 una delle 12 divisioni amministrative del Jersey nelle Isole del Canale. Si trova nel nord-ovest dell'isola ed \u00e8 la pi\u00f9 grande come superficie con 8,341 verg\u00e8e pari a 15\u00a0km\u00b2.\nViene considerata la zona pi\u00f9 tradizionale essendo la pi\u00f9 distante da Saint Helier e con la maggior parte del territorio che forma una penisola. La sua fortezza, sede della famiglia Carteret per oltre otto secoli, \u00e8 il pi\u00f9 antico feudo dell'isola e l'influenza di questa famiglia \u00e8 stato un fattore importante nell'approccio \"indipendentista\" dell'area ai propri affari. Come accennato anche Saint Ouen fu un feudo, in particolare una signoria retta da un signore (li chiamato con il titolo di Seigneur) ereditario. Dal 1125 d.C. il Signore di Saint Ouen \u00e8 sempre stato un membro della famiglia Carteret. L'attuale Signore \u00e8 Philippe Mallet de Carteret il quale per\u00f2 conserva solo il titolo di Signore a cui non \u00e8 pi\u00f9 connesso alcun potere o privilegio contrariamente a quanto avviene ancora oggi a Sark.\nCultura.\nUn numero riguardevole di importanti scrittori del Jersey sono originari di St. Ouen. George F. Le Feuvre (1891 - 1984), che scrisse sotto lo pseudonimo di \"George d'la Forge\", fu uno dei pi\u00f9 prolifici autori della letteratura del Jersey del Ventesimo secolo. Frank Le Maistre (1910-2002), autore del \"Dictionnaire Jersiais-Fran\u00e7ais\" (1966), fece molto per trasformare il dialetto \"Ouenese\" di J\u00e8rriais in una vera e propria lingua. Edward Le Brocq (1877-1964), infine, scrisse un settimanale dal 1946 al 1964 raccontando le vite e le opinioni di due eccentrici concittadini: Ph'lip e Merrienne.\nIl soprannome tradizionale per gli abitanti di St. Ouen \u00e8 \"Gris Ventres\" (pance grigie), un riferimento all'usanza degli uomini del posto di indossare maglioni di lana non tinti per distinguersi dagli uomini delle altre zone che di solito vestono di blu.\nSi possono trovare un buon numero di siti preistorici incluse le tombe megalitiche di Monts Grantez, situate a Le Chemin des Monts; le tombe di des Geonnais; e il sito preistorico di Le Pinacle (le fondamenta di un tempio), che contiene inoltre uno dei rari siti chiaramente riconducibili al periodo gallo-romano visibili nel Jersey.\nL'isola di Sark fu colonizzata da persone provenienti da St. Ouen. Hellier de Carteret, primo Signore di Sark, era infatti signore di St. Ouen e ricevette dalla regina Elisabetta I d'Inghilterra il permesso di colonizzare l'isola con 40 famiglie della zona a condizione che la tenesse libera dai pirati che fino a quel momento l'avevano usata come base. Ancora oggi, infatti, l'isola di Sark \u00e8 divisa in 40 propriet\u00e0 ognuna delle quali d\u00e0 diritto al suo proprietario un seggio nel Chief Pleas (il parlamento dell'isola) e ogni famiglia conserva un originale moschetto dell'epoca, indispensabile nel caso in cui i pirati avessero tentato una riconquista dell'isola. L'origine del dialetto di Sark da quello di St. Ouen \u00e8 visibile dalla seconda e terza persona plurale di alcuni tempi verbali.\nAmministrazione.\nGemellaggi.\nSaint Ouen \u00e8 gemellato con:\nCueillettes.\nDiversamente dalle altre aree amministrative del Jersey, le sub-divisione di St Ouen non sono chiamate \"vingtaine\", ma \"cueillettes\".\nLe \"cueillettes\" sono:\nSt Ouen costituisce un distretto elettorale e pu\u00f2 eleggere un proprio deputato."}
{"id": "2921036", "revid": "2110845", "url": "https://it.wikipedia.org/wiki?curid=2921036", "title": "\u00c9tienne Mattler", "text": "Carriera.\nNato il giorno di Natale, Mattler \u00e8 il penultimo di sette figli. Inizialmente pratica ciclismo ma abbandoner\u00e0 questo sport dopo la morte del fratello, morto durante una gara.\nCos\u00ec, decide di giocare a calcio e all'et\u00e0 di sedici anni, verr\u00e0 acquistato dal Belfort assieme ad Andr\u00e9 Maschinot, futuro nazionale francese.\nNel 1929, firma con l'FC Sochaux e con questo club arriveranno i primi successi importanti come la Coppa di Francia e due campionati.\nLa guerra porre fine alla sua carriera di calciatore. Si unir\u00e0 alla Resistenza e successivamente verr\u00e0 deportato. Considerato morto, scappa e va in Svizzera. Dopo la fine del secondo conflitto mondiale, fu allenatore-giocatore a Sochaux per due stagioni prima di diventare allenatore nel CS Thillot.\nLo stadio di Belfort porta il suo nome.\nNazionale.\nMattler disput\u00f2 i tre Mondiali di calcio pre-guerra ed in tutto conta 46 presenze con la Nazionale francese."}
{"id": "2921038", "revid": "223378", "url": "https://it.wikipedia.org/wiki?curid=2921038", "title": "Chemical bros", "text": ""}
{"id": "2921048", "revid": "287204", "url": "https://it.wikipedia.org/wiki?curid=2921048", "title": "Romano Alquati", "text": "Biografia.\nRomano Alquati nacque a Clana, al secolo un comune italiano sito nell'allora provincia di Fiume (annessa poi, nella sua interezza, all'allora Croazia jugoslava nel 1947), l'11 febbraio del 1935. Si form\u00f2 politicamente a Cremona negli anni cinquanta all'interno del gruppo dei \"ricercatori scalzi\", all'epoca parte del movimento operaio e sindacale, coniugando la visione marxista con un approccio pi\u00f9 legato a una sociologia rivista in chiave critica e un approccio fenomenologico alla soggettivit\u00e0.\nCremona in quegli anni era una citt\u00e0 in cui convivevano le esperienze di lotta del proletariato agricolo con la rapida industrializzazione del boom economico. Tra gli amici di Alquati vi furono lo psicologo del lavoro Renato A. Rozzi, i dirigenti internazionalisti Giovanni Bottaioli e Rosolino Ferragni e il comunista \"eretico\" Danilo Montaldi, che lo portarono ad un'esperienza di militanza politica.\nA 25 anni Alquati si spost\u00f2 a Torino, dove entr\u00f2 nella redazione dei \"Quaderni Rossi\" a cui gi\u00e0 collaborava tra gli altri Raniero Panzieri.\nNel 1963 pass\u00f2 a \"Classe operaia\", insieme a Mario Tronti e Toni Negri, fucina di ci\u00f2 che fu definito \"operaismo\" e di un nuovo approccio alla \"classe operaia\", lontano dal vecchio movimento operaio, per il quale veniva elaborato il metodo della \"conricerca\". Questo metodo, nato nei primi anni sessanta alla Fiat Mirafiori e in altre fabbriche piemontesi, come quelle dell'Olivetti e della Lancia, coniugava l'inchiesta della ricerca con una partecipazione attiva da parte del ricercatore, per permettere una trasformazione reciproca tra ricercatore e i soggetti operai studiati. Queste inchieste furono importanti nel ciclo di conflittualit\u00e0 inaugurato a Torino nel luglio del 1962 a Piazza dello Statuto, anticipatore dei moti del '68 italiano.\nNei primi anni settanta, con la societ\u00e0 italiana in trasformazione, Romano Alquati usc\u00ec dalla fabbrica e si avvicin\u00f2 agli studi universitari del ceto medio per estendere la sua ricerca al proletariato intellettuale, cogliendo il superamento di una lettura prettamente operaistica, per il quale servono nuovi strumenti.\nPer questo, si avvicin\u00f2 a Zygmunt Bauman, alla sua \"societ\u00e0 liquida\", e al pensiero di Alain Touraine, definendo il concetto di \"iperindustrializzazione\".\nNegli anni ottanta prosegu\u00ec la sua attivit\u00e0 di docente militante nelle universit\u00e0 di massa, avendo come scopo la produzione di massa di una conoscenza critica. Gli anni a seguire furono di isolamento intellettuale, poich\u00e9 si ampli\u00f2 sempre pi\u00f9 la distanza dalla sinistra ufficiale e dai vecchi compagni operaisti.\nAlquati si spense a Torino il 3 aprile del 2010."}
{"id": "2921049", "revid": "486946", "url": "https://it.wikipedia.org/wiki?curid=2921049", "title": "Distretto di Anivskij", "text": ""}
{"id": "2921051", "revid": "122886712", "url": "https://it.wikipedia.org/wiki?curid=2921051", "title": "Kia Forte", "text": "La Kia Forte \u00e8 un'autovettura di medie dimensioni prodotta dalla casa automobilistica coreana Kia Motors a partire dal 2008 e viene proposta in tre differenti tipologie di carrozzeria: la versione berlina tre volumi, la coup\u00e9 denominata Forte Koup dallo stile pi\u00f9 aggressivo, l'hatchback in versione cinque porte con portellone posteriore e la Forte LPI Hybrid con motore elettrico che affianca il motore a benzina. La Forte non viene commercializzata in Europa. Nel 2012 ne \u00e8 stata presentata la seconda generazione e poi nel 2018 la terza.\nLa nascita.\nLa Forte nasce come erede del modello Cerato ed \u00e8 una classica autovettura tre volumi destinata in prevalenza al mercato asiatico e americano; per il mercato europeo la Kia ha progettato appositamente il modello Cee'd che va incontro maggiormente alle esigenze della clientela europea grazie alla carrozzeria berlina due volumi e station wagon e viene prodotta in Slovacchia. La Forte quindi erediter\u00e0 parte della meccanica dalla Cee'd comune anche alla quarta serie di Hyundai Elantra (HD). Il nome Forte deriva dal linguaggio della musica classica.\nI primi passi che hanno visto nascere la Forte si sono avuti verso la met\u00e0 degli anni duemila quando il modello Cerato, sul mercato da alcuni anni, registrava dei risultati commerciali inferiori alle attese; in particolare si \u00e8 visto un crollo delle vendite sul mercato europeo dovuto a un invecchiamento della linea estetica e alla mancanza di motorizzazioni turbodiesel aggiornate, mentre negli Stati Uniti la Cerato (venduta come Spectra) non venne ben accolta, un po' per l'eccessiva concorrenza subita dalla stessa Hyundai Elantra (che \u00e8 riuscita in risultati commerciali pi\u00f9 che soddisfacenti), un po' dalle rivali giapponesi quali Toyota Corolla e Honda Civic che rappresentano le auto pi\u00f9 apprezzate e vendute dell'America. Per il successore, la casa aveva bisogno di rafforzare la propria immagine in campo mondiale ed \u00e8 per questo che ha proposto una doppia erede, in modo da riuscire ad andare incontro alle molteplici esigenze della clientela europea, asiatica e americana. La Forte \u00e8 stata sviluppata in un periodo di 29 mesi con un investimento di circa 200 milioni di dollari.\nLo stile esterno della Forte \u00e8 stato assegnato alla matita tedesca di Peter Schreyer, ex designer Audi; la meccanica si basa sulla trazione anteriore e i motori a benzina dalla grande cilindrata rispecchieranno le esigenze dei grandi mercati. La Forte oltre alla versione quattro porte berlina \u00e8 stata studiata anche in una versione coup\u00e9 mentre i progetti per la variante con carrozzeria hatchback due volumi erano stati sospesi. Questo tipo di vetture non riesce a trovare consensi nei mercati riservati alla serie Forte e la casa madre ha preferito attendere i primi esiti commerciali delle versioni berlina e coup\u00e9 per poi decidere una eventuale produzione della hatchback (che comunque non sar\u00e0 destinata al mercato europeo dove viene prodotta la Cee'd).\nUna prima proposta di stile viene presentata al pubblico al Salone dell'automobile di New York nel 2008 con la concept car Kia Koup, il cui nome deriva dalla parola \"Coup\u00e9\": la Koup antipa il 90% dell'auto di serie, infatti lo stile \u00e8 stato completamente svelato e viene distinto dai muscolosi passaruota laterali, dalle profonde nervature sul cofano motore e dallo spoiler posteriore, dai parafanghi allargati e da paraurti anteriore e posteriore sagomati in modo da formare uno spoiler inferiore. I cerchi in lega da 19\" presentano le razze scure con estremi cromati, scocca realizzata in fibra di carbonio e interni appariscenti in bianco e nero con cambio sequenziale e sediolini sportivi. Il motore della Koup \u00e8 un 2,0 litri \"Theta II\" alimentato a benzina con doppia fasatura variabile e turbocompressore twin-scroll con iniezione diretta e 294 cavalli di potenza massima per 392 N m di coppia a 2.000 giri al minuto. La trazione \u00e8 integrale permanente con sospensioni a quattro ruote indipendenti e retrotreno Multilink. L'impianto frenante era curato dalla Brembo.\nDopo l'anticipazione della Koup la Kia annunci\u00f2 che il modello prossimo al debutto non si sarebbe discostato troppo dal concept, gli unici affinamenti per la produzione sarebbero stati l'eliminazione delle vistosi appendici aerodinamiche, il mancato utilizzo della scocca in carbonio e i cerchi in lega di dimensioni minori. Tra la primavera e l'estate del 2008 vengono effettuati gli ultimi collaudi della serie Forte prima del lancio ufficiale sul mercato, i prototipi presentavano solo leggere camuffature con teloni di plastica scura. Il modello berlina di serie bench\u00e9 riprenda l'impostazione stilistica della Koup concept manterr\u00e0 alcune soluzioni della sorella Elantra. La presentazione ufficiale avviene il 22 agosto del 2008 in Corea del Sud con inizio della produzione nell'autunno dello stesso anno mentre il modello riservato al mercato americano sar\u00e0 svelato nel febbraio dell'anno seguente al Salone dell'auto di Chicago. La Forte Koup invece viene presentata al Salone dell'automobile di New York edizione 2009.\nSuccessivamente viene presentata la versione hatchback con cinque porte: questa versione \u00e8 stata esposta in anteprima mondiale al Salone dell'automobile di Detroit nel 2010 e sar\u00e0 posta in vendita solo dalla fine dell'anno, la casa ha infatti preferito attendere i primi esiti commerciali della versione berlina e coup\u00e9 per poi lanciare sul mercato la versione due volumi che comunque rappresenta una tipologia di carrozzeria poco apprezzata sia dal pubblico americano che da quello asiatico. Di fronte a ci\u00f2 i vertici Kia hanno preferito non tralasciare vuoti in listino e completare la gamma. La \"Forte Hatchback\" non sar\u00e0 importata in Europa per non invadere gli spazi commerciali della sorella Cee'd che gode di un buon successo in termini di vendite. Un'altra versione della gamma Forte \u00e8 la \"LPi Hybrid\" prodotta per il solo mercato coreano: dispone di un motore termico da 1,6 litri alimentato a GPL affiancato da un elettrico che \u00e8 in grado di muovere l'auto alle basse velocit\u00e0.\nIl design.\nNonostante la linea della carrozzeria sia di ispirazione europea, l'auto \u00e8 stata disegnata presso il centro stile californiano della Kia Motors: le linee tese e parallele donano una linea spigolosa con tratti sportivi nonostante la forma a tre volumi. Il frontale della berlina \u00e8 simile al concept, il taglio dei fari orizzontali \u00e8 rimasto immutato ma sono stati adottate lampade tradizionali mentre i Led sono riservati solo ai gruppi ottici posteriori. La calandra dalla forma trapezoidale possiede uno stile denominato \"Tiger Nose\" (tradotto in italiano \"Naso di Tigre\") con le cornici cromate che rientrano verso il marchio, mentre nella parte bassa dei paraurti \u00e8 presente una leggera nervatura che contribuisce a diminuire il carico aerodinamico dell'autovettura. La fiancata pulita viene caratterizzata da una marcata nervatura che si estende dalla vetratura laterale fino al cofano del baule raccordandosi in modo da formare uno spoiler, nei sottoporta troviamo una lieve solcatura mentre sul tetto \u00e8 stata montata la classica pinna come antenna. Infine la coda con fanali trapezoidali e terminale di scarico cromato. La Forte berlina \u00e8 lunga 4,53 metri ed \u00e8 alta 1,46 metri. Il bagagliaio possiede un volume pari a 415 litri.\nLa Forte Koup possiede una carrozzeria pi\u00f9 slanciata e filante con due porte e volumetto posteriore: il frontale \u00e8 uguale alla Koup concept car con una profonda mascherina nera che risale lungo il paraurti sportivo, fendinebbia posti agli estremi dell'anteriore e calandra con sfondo a nido d'ape, la fiancata possiede delle grandi portiere con una profonda nervatura inferiore che risale verso l'alto. Gli indicatori laterali di direzione sono integrati nei gusci degli specchi retrovisori. Essendo leggermente pi\u00f9 corta rispetto alla berlina (4,48 metri) e avendo i passaruota in rilievo, il design sembra totalmente differente dalla Forte sedan poich\u00e9 sono pochi gli elementi in comune (parte degli interni e delle motorizzazioni che comunque non influiscono sull'estetica dell'auto).\nLa Forte Hatchback mutua lo stile dalla versione Sedan tre volumi, le uniche differenze si concentrano nel posteriore; la lunghezza della carrozzeria \u00e8 minore vista la mancanza del volume-baule rimpiazzato da un cofano con un ampio lunotto dal taglio spigoloso, fanaleria a Led e scudo sportivo nei paraurti a griglie parallele con terminale di scarico cromato. Il montante laterale-posteriore possiede una forma triangolare in modo da potersi raccordare al meglio in termini stilistici alla fiancata dell'autovettura.\nL'abitacolo della Forte berlina e hatchback viene omologato come cinque posti mentre la Forte Koup \u00e8 una quattro posti. Il disegno della plancia segue uno stile tutte curve con l'elemento centrale che raggruppa i comandi dell'autoradio e del climatizzatore (manuale o automatico) ma \u00e8 disponibile anche la versione con navigatore satellitare a colori con mappe in formato DVD e caricatore di CD. Le bocchette in posizione verticale sono state sistemate agli estremi del grande elemento centrale che culmina con la palpebra del computer di bordo. Nella parte bassa si trovano gli ingressi per le prese USB e Aux per connettere MP3 e iPod. L'avviamento \u00e8 a pulsante. Dalla zona centrale si estendono le bombature della plancia laterali che si raccordano alle portiere, i diffusori sono anche qui in posizione verticale, il quadro strumenti a tre quadranti con palpebra supplementare possiede una impostazione sportiva ed \u00e8 disponibile anche il sistema \"Supervision Cluster\" che regola la retro illuminazione dei quadranti in modo da migliorare la visibilit\u00e0. Inoltre dal 2011 la casa madre ha annunciato che la Forte potr\u00e0 essere equipaggiata con il sistema multimediale Kia UVO con comandi vocali, schermo touch screen e possibilit\u00e0 di gestire vocalmente chiamate e messaggi dal telefonino. La plancia \u00e8 disponibile in diverse tonalit\u00e0 con rifiniture in alluminio ma per la Koup sono disponibili anche la pedaliera in alluminio con elementi per la plancia satinati e rifiniture specifiche. Il tetto apribile elettronicamente \u00e8 in grado di filtrare fino al 99% dei dannosi raggi UV.\nLa dinamica.\nLa Forte viene realizzata sul telaio della Hyundai Elantra quarta generazione, base comune anche alla Kia Cee'd e alla Hyundai i30. La trazione \u00e8 anteriore con motore in posizione anteriore-trasversale. Le sospensioni anteriori riprendono lo schema della Elantra con ruote indipendenti a schema MacPherson, bracci trasversali con montante telescopico e barra stabilizzatrice mentre al retrotreno \u00e8 stata adottata una sospensione differente e meno costosa da produrre: le ruote sono interconnesse da un ponte torcente con barra stabilizzatrice. L'impianto frenante sfrutta quattro dischi con gli anteriori autoventilati, ammortizzatori idraulici. La versione Koup presenta il medesimo schema di sospensioni ma con taratura degli ammortizzatori pi\u00f9 rigida e sportiva in modo da migliorare le doti stradali dell'auto, inoltre l'altezza da terra del telaio \u00e8 minore in modo da abbassare il baricentro per rendere pi\u00f9 stabile l'auto in curva.\nLa scocca viene realizzata utilizzando acciai ad alta resistenza a deformazione programmata, in caso d'impatto la carrozzeria \u00e8 in grado di deformarsi a stadi grazie a una gabbia che protegge l'abitacolo. Per i passeggeri tutte le versioni sono dotate di serie di sei airbag (frontali, laterali e a tendina per proteggere la testa degli occupanti anteriori e posteriori) e poggiatesta anteriori attivi contro il colpo di frusta, mentre tra i dispositivi tecnologici figurano il sistema anti bloccaggio delle ruote motrici (\"ABS\" a quattro canali) con ripartitore elettronico di frenata di emergenza, controllo elettronico della stabilit\u00e0 e controllo della trazione.\nLe versioni Hatchback e Koup presentano una scocca irrigidita a causa delle minori dimensioni della carrozzeria e al minor peso dell'intera struttura, per soddisfare le richieste da parte dei crash test di omologazione, entrambe le versioni fanno utilizzo di materiali pi\u00f9 resistenti agli urti (soprattutto quelli laterali). L'Hatchback in particolare presenta anche nella zona posteriore traverse supplementari in acciaio.\nProduzione e vendite.\nLa Forte entr\u00f2 in produzione nell'autunno del 2008 presso lo stabilimento Kia Motors di Hwasung in Corea del Sud e venne distribuita inizialmente solo sul mercato locale. Dall'anno seguente iniziarono le esportazioni in Asia e America, mercati nei quali l'auto si \u00e8 dimostrata subito un grande successo grazie al design piacevole, all'elevata affidabilit\u00e0 e al prezzo concorrenziale; soprattutto negli Stati Uniti la versione berlina \u00e8 stata in grado di ritagliarsi una fetta di mercato favorevole andando a competere con rivali come la Toyota Corolla e la Honda Civic. La Forte berlina \u00e8 un'auto adatta soprattutto alla famiglia mentre la Koup invece \u00e8 rivolta a un pubblico giovanile che cerca di farsi distinguere.\nIn Canada la Forte Koup viene offerta anche nell'allestimento sportivo \"SX-R\" con l'adozione del nuovo pacchetto che introduce l'impianto di scarico modificato, sospensioni irrigidite, spoiler anteriore e posteriore, cerchi in lega \"Europa\" da 18\", assetto ribassato, nuovo filtro aria e sedili sportivi. La \"Forte SX-R\" \u00e8 disponibile solo con motore 2.4 16V \"Theta II\" da 173 cavalli. Le migliorie apportate al telaio incrementano le doti dinamiche dell'autovettura.\nLa Forte viene venduta in molti paesi come l'Australia la Russia e il Medio Oriente con la denominazione Kia Cerato poich\u00e9 in questi mercati la precedente autovettura \u00e8 stata in grado di raccogliere consensi pi\u00f9 che sufficienti e la casa ha preferito mantenere la denominazione in modo da poter rafforzare l'immagine dell'auto. Sul mercato cinese la Forte berlina \u00e8 stata esposta in anteprima al Salone dell'automobile di Pechino nel 2009 per una produzione locale presso lo stabilimento di Jiangsu; la berlina viene venduta sul mercato cinese come Forte Furuidi poich\u00e9 il vocabolo \"Furuidi\" in lingua cinese \u00e8 la traduzione esatta del vocabolo italiano \"Forte\", la versione Koup invece viene venduta come Kia Shuma riprendendo la denominazione dell'omonima auto destinata all'Europa durante gli anni novanta. Le uniche differenze stilistiche presenti tra la Forte prodotta in Cina e quella prodotta in Corea si concentrano nella forma dei fendinebbia anteriori. In Malaysia l'auto viene venduta come Naza Forte grazie a una joint venture tra la Kia e il marchio locale Naza.\nLa \"Forte LPI Hybrid\" viene venduta solo per il mercato coreano e al momento non \u00e8 prevista l'esportazione verso altri paesi. La Kia ha venduto nel primo anno di produzione oltre 300\u00a0000 esemplari tra Forte berlina e Forte Koup nei vari paesi.\nMotorizzazioni.\nI motori disponibili per il mercato asiatico sono il 1.6 16V alimentato a benzina facente parte della famiglia motoristica \"Gamma\" a quattro cilindri con distribuzione a quattro valvole per cilindro, iniezione elettronica, fasatura variabile delle valvole (\"CVVT\") e basamento in alluminio. Eroga la potenza massima di 126 cavalli a 6.300 giri al minuto per una coppia massima pari a 157 N\u00b7m a 4.300 giri al minuto. Le prestazioni sono solo modeste: nella versione abbinata al cambio manuale a cinque rapporti \u00e8 in grado di accelerare da 0 a 100 km/h in 10,3 secondi e di toccare la velocit\u00e0 di punta pari a 190\u00a0km/h, mentre la versione con trasmissione automatica a quattro rapporti permette uno scatto da 0 a 100\u00a0km/h in 12 secondi per la velocit\u00e0 massima di 182\u00a0km/h. Il consumo medio di carburante dichiarato dalla casa \u00e8 pari a 14,9\u00a0km/l per la 1.6 manuale e di 14,0\u00a0km/l per la 1.6 automatica. Il 1.6 \"Gamma\" \u00e8 disponibile sia per la Forte berlina che per la versione Koup.\nAccanto al 1.6 troviamo il pi\u00f9 grande 2.0 16V \"Theta II\" benzina sempre a quattro cilindri con doppia fasatura delle valvole (\"D-CVVT\") e basamento in alluminio. Questo nuovo 2,0 litri eroga 156 cavalli (115 kw) a 6.200 giri al minuto per una coppia motrice di 194 N\u00b7m a 4.300 giri al minuto. I costi di gestione rispetto al 1.6 risultano leggermente pi\u00f9 elevati a causa della notevole differenza di cilindrata e di potenza. La versione abbinata alla trasmissione manuale a cinque rapporti permette un consumo pari a 12,8\u00a0km/l con emissioni di anidride carbonica contenute in 186 grammi per chilometro mentre la versione con cambio automatico sequenziale a quattro rapporti garantisce un consumo medio di carburante pari a 12,7\u00a0km/l con emissioni pari a 187 grammi di anidride carbonica. La versione con cambio automatico possiede uno scatto da 0 a 100\u00a0km/h registrato in 10,5 secondi per una velocit\u00e0 massima pari a 190\u00a0km/h. Anche il 2.0 \"Theta II\" \u00e8 disponibile sia per la Forte berlina che per la Koup.\nAl top di gamma la Forte dispone del nuovo motore 2.4 16V \"Theta II\" con basamento in alluminio, distribuzione a quattro valvole per cilindro e doppia fasatura variabile delle valvole. Eroga 173 cavalli a 6.000 giri al minuto per una coppia massima di 224 N\u00b7m a 4.000 giri al minuto. Questo 2.4 \u00e8 disponibile solo per il mercato nordamericano ed \u00e8 abbinato aun cambio manuale a sei rapporti oppure a un automatico sequenziale a cinque rapporti con modalit\u00e0 sportiva. Le prestazioni ovviamente sono migliori rispetto al 2,0 litri, ma la casa non ha fornito dati ufficiali. Dal 2010 la Forte 2.4 \u00e8 disponibile anche con una nuova trasmissione automatica a sei rapporti realizzata dalla Hyundai che garantisce minori consumi ed emissioni ridotte rispetto al precedente automatico a cinque marce.\nUn motore riservato soltanto al mercato coreano \u00e8 il 1.6 \"CRDI\" turbodiesel common rail con turbocompressore a geometria variabile (\"VGT\"), distribuzione a sedici valvole, 128 cavalli di potenza massima (94\u00a0kW) disponibili a 4.000 giri al minuto per una coppia motrice pari a 260\u00a0N\u00b7m a 2.000 giri al minuto. Il cambio abbinato al 1.6 \"CRDI\" \u00e8 un automatico sequenziale a quattro rapporti con funzione \"Eco\" in grado di ridurre sensibilmente i consumi."}
{"id": "2921052", "revid": "305330", "url": "https://it.wikipedia.org/wiki?curid=2921052", "title": "Publio Sulpicio Camerino Cornuto", "text": ""}
{"id": "2921056", "revid": "1652635", "url": "https://it.wikipedia.org/wiki?curid=2921056", "title": "Soggetto passivo", "text": "Il soggetto passivo di una obbligazione tributaria \u00e8 colui il quale \u00e8 tenuto al versamento dell'imposta in virt\u00f9 di un fatto o di un atto giuridico rilevatore di capacit\u00e0 contributiva a lui riconducibile e che la legge ha individuato come presupposto d'imposta.\nLa nozione di soggetto passivo \u00e8 analoga a quella del debitore nelle obbligazioni di diritto privato. L'alter-ego del soggetto passivo \u00e8 il soggetto attivo che \u00e8 identificabile nel soggetto creditore dell'obbligazione tributaria.\nNell'ambito delle imposte sui redditi il soggetto passivo \u00e8 colui il quale ha prodotto o percepito un reddito, mentre soggetto attivo \u00e8 lo Stato, che, in quanto creditore, ha diritto di esigere l'imposta.\nFigure diverse dal soggetto passivo sono il sostituto d'imposta e il responsabile d'imposta."}
{"id": "2921057", "revid": "1718925", "url": "https://it.wikipedia.org/wiki?curid=2921057", "title": "Georgij Evgen'evi\u010d L'vov", "text": "Biografia.\nFamiglia.\nFiglio del principe Evgenij Vladimirovi\u010d L'vov (1831-1878) e di Varvara Alekseevna Mosolova (1828-1924). Georgij L'vov nel 1901 spos\u00f2 Julija Alekseevna Bobrinskaja (1867-1903), figlia del principe Aleksej Pavlovi\u010d Bobrinskij e di Aleksandra Alekseevna Pisareva.\nPrima della rivoluzione.\nIl principe Georgij L'vov era nato a Dresda, appartenente a una famiglia della dinastia Rurik: era discendente del principe di Jaroslavl'. Quando ancora Georgij era neonato, si trasfer\u00ec con la sua famiglia lasciando la Germania per andare nella casa di famiglia a Popovka, nella regione d'Aleksin presso Tula. Si laure\u00f2 in diritto all'universit\u00e0 di Mosca, poi lavor\u00f2 nel servizio pubblico fino al 1893. Nel 1905 L'vov entr\u00f2 nel Partito Democratico Costituzionale Liberale e ader\u00ec alla massoneria . Nel 1906 vinse le elezioni e guadagn\u00f2 un posto nella prima duma, ottenendo la nomina a nominato ministro. L'vov divenne presidente del sindacato \u00abTutti-Russi\u00bb di zemstvo nel 1914; dopo lo scoppio della prima guerra mondiale, nel 1915 divenne uno dei capi dell'Unione e membro dello zemstvo di Zemgor, un comitato misto dall'unione di zemstvo e di citt\u00e0 che avevano contribuito a fornire le tende per i soldati feriti.\nDurante e dopo la rivoluzione.\nDopo la rivoluzione di febbraio e l'abdicazione del 15 marzo da parte dello zar Nicola II, alla quale L'vov contribu\u00ec, divenne capo del governo provvisorio russo. Ma fu incapace di raccogliere una maggioranza sufficiente per poter governare; per questo il 21 luglio 1917 rassegn\u00f2 le dimissioni in favore del suo ministro della guerra Aleksandr F\u00ebdorovi\u010d Kerenskij. \nCon la rivoluzione d'ottobre i bolscevichi di Lenin presero il potere rovesciando il governo Kerenskij; L'vov fu fatto arrestare, ma riusc\u00ec a fuggire e ripar\u00f2 a Parigi, dove pass\u00f2 in esilio il resto della sua vita. Mor\u00ec il 7 marzo 1925 a sessantatr\u00e9 anni e fu sepolto nel cimitero russo ortodosso di Nostra Signora dell'Assunzione."}
{"id": "2921060", "revid": "767487", "url": "https://it.wikipedia.org/wiki?curid=2921060", "title": "Raoul Caudron", "text": " \u00c8 stato il primo allenatore della Nazionale francese e guid\u00f2 i \"Blues\" nel primo campionato mondiale."}
{"id": "2921064", "revid": "336009", "url": "https://it.wikipedia.org/wiki?curid=2921064", "title": "Kia Forte Koup", "text": ""}
{"id": "2921066", "revid": "647919", "url": "https://it.wikipedia.org/wiki?curid=2921066", "title": "Marino Barreto Jr.", "text": ""}
{"id": "2921069", "revid": "237256", "url": "https://it.wikipedia.org/wiki?curid=2921069", "title": "Georgij Lvov", "text": ""}
{"id": "2921072", "revid": "184755", "url": "https://it.wikipedia.org/wiki?curid=2921072", "title": "Obbligazione tributaria", "text": "L'obbligazione tributaria \u00e8 il rapporto di carattere giuridico che si instaura quando si verifica un atto o un fatto rilevatori di capacit\u00e0 contributiva espressamente individuati dalla legge italiana.\nDescrizione.\nNozione e genesi dell'obbligazione tributaria.\nL'obbligazione tributaria \u00e8 un'obbligazione con effetti definitivi e in ci\u00f2 il tributo si distingue dai \"prestiti forzosi\", i quali consistono in una pubblica sottoscrizione di titoli dello Stato imposta coattivamente ai cittadini per arginare il debito pubblico. Anche il tributo \u00e8 un'entrata coattiva ed \u00e8 sempre imposto autoritativamente, ma il fatto generatore del rapporto obbligatorio in questo caso \u00e8 un fatto economico, denominato \"presupposto d'imposta\", che esprime capacit\u00e0 contributiva (per esempio il possesso di redditi).\nL'obbligazione tributaria, pur essendo un'obbligazione di diritto pubblico, non differisce dal punto di vista strutturale e concettuale da quella di diritto privato regolata nel codice civile e in caso di lacuna della materia tributaria, l'interprete pu\u00f2 colmarla ricorrendo alle norme civilistiche assunte come diritto comune dei rapporti obbligatori pubblici e privati. Inoltre \u00e8 doveroso aggiungere che l'analogia in materia tributaria \u00e8 ammessa solo quando:\nL'obbligazione tributaria \u00e8 un'obbligazione di fonte legale; ci\u00f2 significa che tutta la disciplina dell'obbligazione \u00e8 stabilita dalla legge e dalle sole altre fonti ammesse dall' della Costituzione italiana. Nell'obbligazione tributaria, differentemente da quella civile, nulla \u00e8 lasciato alla disponibilit\u00e0 delle parti: il rapporto \u00e8 vincolato.\nDal punto di vista della genesi del rapporto obbligatorio, in dottrina si contrappongono due orientamenti, quello della cosiddetta \"teoria dichiarativa\" e quello della cosiddetta \"teoria costitutiva\":\nPrincipi costituzionali e fonti dell'obbligazione tributaria.\nAlla disciplina dell'obbligazione tributaria \"\u00abafferiscono produzioni normative talora non coordinate e [...] inquadrate in micro sistemi settoriali, che rendono particolarmente difficile l'individuazione di principi generali, applicabili al di fuori dello specifico settore nel quale sono inseriti\u00bb\", per questo fu definita \"polisistematica\" dalla Corte Costituzionale nell'ordinanza n. 392 del 1993, richiamata dalla sentenza n. 430 del 12 settembre 1995. I principi che ricoprono importanza di primo piano per la loro collocazione in Costituzione sono quelli della \"riserva di legge\" e della \"capacit\u00e0 contributiva\", i quali pongono dei limiti ben precisi all'imposizione.\nIl primo principio, quello della \"riserva di legge\" o \"di legalit\u00e0 tributaria\", \u00e8 regolato dall'articolo 23 della Costituzione italiana, il quale statuisce che \"\u00abNessuna prestazione personale o patrimoniale pu\u00f2 essere imposta se non in base alla legge\u00bb\". Tale articolo \u00e8 espressione di un classico principio delle democrazie liberali (\"\u00abno taxation without representation\u00bb\"). Questo orientamento \u00e8 stato riaffermato in dottrina da Giannini e da Fedele che attribuiscono al principio della riserva di legge funzione di tutela della libert\u00e0 e della propriet\u00e0 dei singoli, nonch\u00e9 una funzione istituzionale volta immediatamente alla tutela dell'interesse generale e, solo in via mediata e subordinata, alla tutela degli interessi privati.\nLa norma costituzionale mette in evidenza numerosi problemi esegetici riguardanti il concetto di \"base legislativa\", di \"prestazione imposta\" e di \"legge\":\nIl secondo principio, quello della \"capacit\u00e0 contributiva\", \u00e8 rinvenibile nell' della Costituzione italiana, il quale pone in capo a tutti i cittadini l'obbligo di concorrere alle spese pubbliche \"\u00abin ragione della propria capacit\u00e0 contributiva\u00bb\". Il dettato costituzionale contiene i tre fondamentali precetti dell'\"universalit\u00e0\" dell'imposta, della \"progressivit\u00e0\" del sistema tributario, in quanto il secondo comma dell'articolo statuisce che \"\u00abil sistema tributario \u00e8 informato a criteri di progressivit\u00e0\u00bb\", e dell'\"eguaglianza\" del carico tributario. Oltre a tali precetti, la norma presuppone l'esistenza del requisito di effettivit\u00e0 e di attualit\u00e0 della capacit\u00e0 contributiva: il primo richiede che il collegamento fra fatto rivelatore di capacit\u00e0 contributiva e tributo sia effettivo; il secondo, che \u00e8 pur sempre un aspetto del requisito di effettivit\u00e0, presuppone che il tributo gravi su manifestazioni di capacit\u00e0 contributive attuali e non passate o future. Ci\u00f2 non si pone come ostacolo alla possibilit\u00e0 di emanare tributi retroattivi \u2013 anche se per regola generale \u00e8 stabilita l'irretroattivit\u00e0 della legge ( delle preleggi) \"\u00abcostituendo fondamentale valore di civilt\u00e0 giuridica e principio generale dell'ordinamento, cui il legislatore deve in linea di principio attenersi\u00bb\" (Corte Cost. n. 229/1999) \u2013, ma tali tributi dovranno colpire fatti pregressi la cui capacit\u00e0 contributiva sia ancora attuale. L'articolo 53 della Costituzione costituisce una garanzia per i contribuenti disponendo che il legislatore nel determinare l'ammontare del carico tributario deve tenere conto della loro capacit\u00e0 contributiva e tale norma deve ritenersi lesa nel caso in cui si tassasse il reddito minimo vitale. Inoltre, in dottrina \u2013 soprattutto per opera del Lupi \u2013 e in giurisprudenza (sentenza della Corte costituzionale n. 51 del 18 febbraio 1992), \u00e8 invalsa l'idea che il \"principio di capacit\u00e0 contributiva\" sia una specificazione del dovere di solidariet\u00e0 sociale imposto dall' della Costituzione. Tale assunto si fonda sulla concezione per la quale il singolo deve contribuire alle spese pubbliche, non in ragione di quanto riceve dallo Stato, ma in quanto membro della collettivit\u00e0. Per dare concretezza al concetto di capacit\u00e0 contributiva, occorre indicare quali fatti economici esprimono tale capacit\u00e0. Esistono indici diretti e indiretti di capacit\u00e0 contributiva: i primi si riferiscono a manifestazioni dirette di capacit\u00e0 contributiva, come il reddito, il patrimonio e gli incrementi di valore del patrimonio; i secondi hanno riguardo a manifestazioni indirette di tale capacit\u00e0, come il consumo e gli affari. La giurisprudenza costituzionale ha inoltre elaborato nel corso degli anni la nozione \"soggettiva\" e \"oggettiva\" di capacit\u00e0 contributiva. La nozione \"soggettiva\" di capacit\u00e0 contributiva consiste in un orientamento rigoroso e garantista pel quale l'effettiva idoneit\u00e0 soggettiva del contribuente a fare fronte al dovere tributario \u00e8 manifestata da indici concretamente rivelatori di ricchezza. Questo orientamento giurisprudenziale, che si era consolidato alla fine degli anni sessanta, \u00e8 venuto meno a partire dagli anni ottanta, favorendone uno pi\u00f9 elastico e meno rigoroso. La nozione \"oggettiva\" ravvisa capacit\u00e0 contributiva in qualsiasi fatto economico, anche non espressivo d'idoneit\u00e0 soggettiva del contribuente e rimette alla discrezionalit\u00e0 del legislatore la facolt\u00e0 di scegliere i presupposti d'imposta con il limite della non arbitrariet\u00e0.\nL'articolo 53 della Costituzione, come gi\u00e0 anticipato, contiene in s\u00e9 alcuni principi:\nIl legislatore oltre a prestare ossequio ai principi esaminati, dev'essere ligio a ogni altro precetto costituzionale in materia d'imposizione e al cosiddetto \"Statuto dei diritti del contribuente\" (introdotto nell'ordinamento italiano con la legge n. 212 del 27 luglio 2000), il cui autoqualifica il complesso normativo come attuativo dei principi costituzionali contenuti negli articoli 3 (\"principio d'eguaglianza\"), 23 (\"principio della riserva di legge\"), 53 (\"principio della capacit\u00e0 contributiva\") e (\"principio di buon andamento della P.A.\") e assegna alle norme in esso contenute il valore di principi generali dell'ordinamento tributario. Lo \"Statuto\", inoltre, limita le facolt\u00e0 del legislatore in materia d'abrogazione espressa con leggi speciali e di abrogazione tacita con leggi generali, sia per incompatibilit\u00e0 delle norme pi\u00f9 recenti con le precedenti, sia nel caso in cui la norma pi\u00f9 recente ricomprenda in s\u00e9 il contenuto della norma pi\u00f9 vecchia. Tuttavia lo \"Statuto\", pur fissando alcune rilevanti norme di principio, \u00e8 una legge ordinaria (il cui valore pu\u00f2 essere assimilato a quello delle disposizioni sulla legge in generale) e non costituisce vincolo cogente per il legislatore che potrebbe comunque non osservare le norme in esso contenute.\nI soggetti dell'obbligazione tributaria, la plurisoggettivit\u00e0 passiva e la buona fede.\nIl rapporto obbligatorio tributario, proprio come quello civilistico, presuppone l'esistenza di due parti: il soggetto attivo, il quale \u00e8 titolare del credito d'imposta e il soggetto passivo su cui grava l'obbligo di adempiere il debito d'imposta. Soggetto attivo del rapporto \u00e8 generalmente lo Stato, ma anche le Regioni, le Province e i Comuni possono esserlo. Soggetti passivi sono, oltre alle persone fisiche e agli enti collettivi dotati di personalit\u00e0 giuridica, i soggetti privi di tale personalit\u00e0 giuridica. Il soggetto passivo \u00e8 denominato \"contribuente\" e il termine, solitamente, \u00e8 usato per indicare il solo obbligato principale.\nLo Stato e anche le Regioni delegano l'attivit\u00e0 di liquidazione e riscossione dell'imposta all'Agenzia delle Entrate che la esercita a mezzo di Equitalia S.p.A., mentre le Province e i Comuni, pur avendo la facolt\u00e0 di delegare le medesime funzioni agli agenti della riscossione dell'Agenzia delle Entrate, possono ricorrere allo strumento dell'\"ingiunzione fiscale\" regolato con R.d. n. 639/1910 (\"Testo unico delle disposizioni di legge relative alla riscossione delle entrate patrimoniali dello Stato\"), richiamato dall'articolo 52 (rubricato \"Potest\u00e0 regolamentare generale delle Province e dei Comuni\"), comma 6, del decreto legislativo n. 446/1997.\nLe diverse situazioni passive che scaturiscono dalle fattispecie tributarie possono fare capo a una pluralit\u00e0 di soggetti passivi. Tali situazioni passive possono consistere in \"obblighi formali\" (per esempio la presentazione della dichiarazione dei redditi) o nell'adempimento dell'obbligazione tributaria. Quindi anche la disciplina tributaria prevede la possibilit\u00e0 di un'obbligazione plurisoggettiva o solidale e rimette la definizione di tale rapporto alle norme civilistiche che, a norma dell' c.c., lo disciplinano cos\u00ec: \"\u00abL'obbligazione \u00e8 in solido quando pi\u00f9 debitori sono obbligati tutti per la medesima prestazione, in modo che ciascuno pu\u00f2 essere costretto all'adempimento per la totalit\u00e0 e l'adempimento da parte di uno libera gli altri\u00bb\".\nIn tema di solidariet\u00e0 tributaria passiva, come in diritto civile, si distingue fra \"solidariet\u00e0 paritaria\" e \"solidariet\u00e0 dipendente\": si ha la prima quando il presupposto del tributo \u00e8 riferibile a una pluralit\u00e0 di soggetti; si ha la seconda quando obbligato principale \u00e8 colui che attua il presupposto e obbligato dipendente (denominato \"responsabile d'imposta\") \u00e8 colui che pone in essere una fattispecie collaterale.\nLa solidariet\u00e0 tributaria passiva, dal punto di vista costituzionale, non lede l'articolo 53, il quale, pur esigendo che il tributo sia posto a carico di chi realizza il presupposto, ammette che il terzo possa sopportare l'onere tributario, ma a condizione che successivamente lo riversi, attraverso ritenuta o rivalsa, su chi ha realizzato l'oggetto dell'imposta.\nNel D.P.R. n. 600/1973, all'articolo 64, comma 3, il \"responsabile d'imposta\" \u00e8 definito come l'\"\u00abobbligato al pagamento dell'imposta insieme con altri, per fatti o situazioni esclusivamente riferibili a questi\u00bb\". Nei rapporti esterni solidariet\u00e0 dipendente e paritaria non differiscono e il fisco non ha riguardo ai rapporti interni che intercorrono fra i coobbligati. Nei rapporti interni, invece, il \"responsabile d'imposta\" che adempie l'obbligazione tributaria ha diritto di regresso \"pro toto\" nei confronti dell'obbligato principale.\nI rapporti interni e il regresso fra condebitori d'imposta non sono regolati dal diritto tributario, ma dagli articoli e del codice civile. L'articolo 1298 c.c. statuisce che l'obbligazione solidale, nei rapporti interni, si divide \"pro quota\" e le quote s'intendono uguali, salva diversa pattuizione convenzionale. La norma civilistica, per\u00f2, riguarda le obbligazioni di diritto privato che si rifanno al \"criterio dell'interesse\" per il quale l'obbligazione fu contratta. Nel diritto tributario, invece, la norma va letta riferendosi al rapporto di ciascun condebitore con il presupposto d'imposta. Quando il presupposto pu\u00f2 essere imputato per quote esse si riflettono anche nella divisione interna del debito. Quando ci\u00f2 non \u00e8 possibile occorre considerare uguali le quote, salvo diversa pattuizione. Inoltre, a norma dell'articolo 1299 c.c., chi soddisfa \"pro toto\" il credito, ha diritto di ripetere dai condebitori la quota che compete a ciascuno di essi in forza del diritto di regresso.\nAnalogamente a quanto disposto dagli articoli e c.c., in tema di tutela dell'affidamento, correttezza fra le parti e buona fede nell'esecuzione del contratto, l', comma 1, dello \"Statuto dei diritti del contribuente\", statuisce che \"\u00abi rapporti tra contribuente e Amministrazione finanziaria sono improntati al principio della collaborazione e della buona fede\u00bb\". La Suprema Corte di Cassazione ha riaffermato l'importanza di questo principio nella sentenza n. 17576 del 10 dicembre 2002.\nLa buona fede pu\u00f2 essere \"oggettiva\" o \"soggettiva\": la \"buona fede oggettiva\" \u00e8 intesa come obbligo etico di comportamento onesto ed \u00e8 contenuta nel primo comma dell'articolo 10 dello Statuto; la \"buona fede soggettiva\" \u00e8 una situazione psicologica di ignoranza dell'altrui lesione ed \u00e8 prevista dal secondo comma dell'articolo 10 dello Statuto, il quale dispone: \"\u00abNon sono irrogate sanzioni n\u00e9 richiesti interessi moratori al contribuente, qualora egli si sia conformato a indicazioni contenute in atti dell'Amministrazione finanziaria, ancorch\u00e9 successivamente modificate dall'Amministrazione medesima, o qualora il suo comportamento risulti posto in essere a seguito di fatti direttamente conseguenti a ritardi, omissioni od errori dell'Amministrazione stessa\u00bb\". Dunque, a chi si \u00e8 in buona fede conformato alle indicazioni dell'Amministrazione finanziaria, non pu\u00f2 essere irrogata alcuna sanzione, n\u00e9 pu\u00f2 essere richiesto il versamento d'interessi di mora.\nLe nozioni di buona fede e tutela dell'affidamento hanno rilievo non solo per il diritto tributario e il civile, ma sono criteri che informano l'intero ordinamento giuridico e possono essere sintetizzati in un generale principio di \"correttezza\" che fu definito dal Ministro di grazia e giustizia Grandi nella \"Relazione Ufficiale al Codice Civile\" inoltrata al Re Vittorio Emanuele III, come \"\u00abuno stile morale della persona, che indica spirito di lealt\u00e0, abito virile di fermezza, di chiarezza e coerenza, fedelt\u00e0 e rispetto a quei doveri che, secondo la coscienza generale, devono essere osservati nei rapporti tra i consociati\u00bb\".\nLa traslazione economica dell'onere tributario, la rivalsa e i patti d'accollo dell'obbligazione tributaria.\nLa traslazione dell'onere tributario, essendo fenomeno prettamente economico, \u00e8 studiata dalla scienza delle finanze, ma pu\u00f2 rilevare anche giuridicamente.\nGli economisti sogliono distinguere fra \"contribuente de iure\" e \"contribuente de facto\": il primo \u00e8 il debitore dell'obbligazione tributaria tenuto al pagamento; il secondo \u00e8 colui che \u00e8 effettivamente inciso dal tributo.\nEsistono tributi posti a carico di un soggetto ma destinati a gravare economicamente altri individui. \u00c8 il caso delle imposte sui consumi che, giuridicamente, dovrebbero gravare gli operatori economici ma che, di fatto, incidono i consumatori finali. Tale trasferimento del carico tributario pu\u00f2 avvenire, per esempio, attraverso l'inglobamento dell'imposta nel prezzo del bene.\nVi sono casi, invece, nei quali \u00e8 giuridicamente conferito al soggetto passivo il diritto di rivalsa nei confronti d'altro individuo. \u00c8 il caso dell'IVA, in cui il soggetto passivo pu\u00f2 rivalersi sui cessionari. Quando \u00e8 riconosciuto tale diritto, la traslazione \u00e8 l'effetto economico della rivalsa.\nIl diritto di rivalsa, oltre a essere riconosciuto dalla legislazione tributaria, pu\u00f2 essere accordato anche da norme civilistiche (per esempio dall'articolo c.c., in materia d'imposte e altri pesi a carico del l'usufruttuario) o attraverso clausole contrattuali.\nLa rivalsa dell'imposta pu\u00f2 essere vietata, obbligatoria e facoltativa:\nQuando taluno paga il debito tributario gravante su altro individuo, egli pu\u00f2, ai sensi dell'articolo c.c., surrogarsi nei confronti del debitore d'imposta che ha posto in essere il fatto imponibile, negli stessi diritti e con le stesse garanzie che assistevano il credito del Fisco.\nLa successione nell'obbligazione tributaria.\nLa successione ereditaria, comportando il subentro degli eredi in tutte le situazioni giuridiche trasmissibili del \"de cuius\", comprende anche la successione degli eredi nelle situazioni giuridiche di natura tributaria.\nLa disciplina della successione non \u00e8 regolata interamente dal legislatore tributario e, sovente, quando le disposizioni fiscali non prevedono norme specifiche, si ricorre alla disciplina codicistica. L'articolo di riferimento \u00e8 il , secondo il quale \"\u00abi coeredi contribuiscono tra loro al pagamento dei debiti e pesi ereditari in proporzione delle loro quote ereditarie, salvo che il testatore abbia altrimenti disposto\u00bb\". Dunque fra i coeredi non c'\u00e8 solidariet\u00e0, ma essi rispondono in proporzione alla quota ereditaria di pertinenza.\nIn deroga al principio civilistico il D.P.R. n. 600/1973, concernente le \"Disposizioni comuni in materia di accertamento delle imposte sui redditi\", all'articolo 65, comma 1, prevede che \"\u00abgli eredi rispondono in solido delle obbligazioni tributarie il cui presupposto si \u00e8 verificato anteriormente alla morte del dante causa\u00bb\".\nInfine, in materia di IVA, l'articolo 35-\"bis\", comma 1, del D.P.R. n. 633/1972, recante le norme sull'\"Istituzione e disciplina dell'imposta sul valore aggiunto\", statuisce che \"\u00abgli obblighi derivanti, a norma del presente decreto, dalle operazioni effettuate dal contribuente deceduto possono essere adempiuti dagli eredi, ancorch\u00e9 i relativi termini siano scaduti non oltre quattro mesi prima della data della morte del contribuente, entro i sei mesi da tale data\u00bb\".\nMezzi di conservazione della garanzia patrimoniale.\nCome nel diritto civile anche l'obbligazione tributaria \u00e8 assistita da speciali strumenti di garanzia del credito: alle volte tali strumenti possono consistere in una fideiussione, in un deposito cauzionale, in un'iscrizione d'ipoteca sugli immobili del debitore; altre volte il credito pu\u00f2 essere assicurato da privilegi generali o speciali sugli immobili o sui mobili del debitore.\nL'amministrazione finanziaria, quando ha fondato timore di perdere la garanzia del proprio credito, ossia quando ha la certezza che il debitore possa spogliarsi dei propri beni per rendersi insolvente, pu\u00f2 chiedere al Presidente della Commissione tributaria provinciale l'iscrizione d'ipoteca ai sensi dell'articolo c.c. e l'autorizzazione a procedere, a mezzo dell'agente della riscossione, al sequestro conservativo ai sensi dell'articolo c.c. dei beni del contribuente, inclusa l'azienda. L'ipoteca si costituisce mediante iscrizione nei registri immobiliari e attribuisce al creditore il diritto d'espropriare, anche nei confronti del terzo acquirente, i beni ipotecati e di soddisfarsi con preferenza su quanto ricavato dall'espropriazione. Il sequestro conservativo, invece, ai sensi dell'articolo c.c. rende inefficaci nei confronti del creditore sequestrante le alienazioni e gli atti che hanno a oggetto i beni sequestrati (\"inefficacia relativa\") conformemente alle regole sul pignoramento.\nUn'altra forma di tutela del credito erariale \u00e8 il fermo amministrativo, disciplinato dal R.D. n. 2440/1923 recante il \"Regolamento di contabilit\u00e0 pubblica\". Questo mezzo permette a ogni P.A. di sospendere il pagamento di un suo debito se \u00e8 a sua volta creditrice del privato.\nCon sentenza n. 2053 del 31 gennaio 2006 delle Sezioni Unite della Corte di Cassazione si \u00e8 stabilito che sia l'ipoteca legale sia il fermo amministrativo, essendo atti preordinati e funzionali all'espropriazione forzata, qualora essa non avvenga nel termine di un anno deve essere seguita la procedura prevista dall'articolo 50, comma 2, del D.P.R. n. 602/1973, che statuisce: \"\u00abSe l'espropriazione non \u00e8 iniziata entro un anno dalla notifica della cartella di pagamento, l'espropriazione stessa deve essere preceduta dalla notifica [...] di un avviso che contiene l'intimazione ad adempiere l'obbligo risultante dal ruolo entro cinque giorni\u00bb\".\nSulla scorta di tale giurisprudenza le Sezioni Unite della Suprema Corte di Cassazione, con sentenza n. 4077 del 22 febbraio 2010, hanno stabilito che l'ipoteca pu\u00f2 essere iscritta soltanto per crediti superiori a 8.000 euro e inferiori al 5% del valore del bene, a pena di nullit\u00e0.\nIl limite in relazione al valore del bene trova applicazione meno frequente, anche perch\u00e9 la norma non chiarisce come o da quali atti questo valore debba essere stimato, tuttavia afferma un principio di proporzionalit\u00e0 fra il credito e l'entit\u00e0 dell'azione esecutiva. Per un immobile la rendita catastale potrebbe essere rivalutata in via prudenziale favorevole al creditore, di prassi nettamente inferiore ai prezzi di mercato.\nPer i crediti di importo inferiore a ottomila euro il fermo amministrativo dei beni mobili resta l'unico strumento di recupero del credito.\nPer il fermo di beni mobili non esiste nessun limite minimo in valore assoluto o massimo in percentuale al valore del bene. E con il tempo \u00e8 stato anche abrogato il principio di proporzionalit\u00e0 fra debito vantato dagli enti creditori e l'iscrizione del fermo amministrativo, n\u00e9 \u00e8 derivabile ai fini del giudizio di eguaglianza dai limiti di credito previsti per l'iscrizione ipotecaria, in quanto per istituti fra loro diversi il legislatore gode di ampia discrezionalit\u00e0 in ordine alle misure da adottare a garanzia dei diversi crediti (ordinanza della Corte costituzionale n. 189 del 21 giugno 2004).\nLa violazione dei limiti di credito e degli obblighi informativi, detti in precedenza, comporta la loro nullit\u00e0, senza rendere la cartella esattoriale inidonea a valere come titolo esecutivo per altre azioni di espropriazione forzata.\nL'agente della riscossione pu\u00f2, secondo quanto disposto dall'articolo 86 del D.P.R. n. 602/1973, fermare i beni mobili registrati del debitore qualora siano trascorsi sessanta giorni dalla notifica della cartella esattoriale e colui che viola tale restrizione \u00e8 soggetto a sanzione amministrativa in ossequio all'articolo 214, comma 8, del decreto legislativo n. 285/1992 che dispone: \"\u00abChiunque circola con un veicolo sottoposto al fermo amministrativo, salva l'applicazione delle sanzioni penali per la violazione degli obblighi posti in capo al custode, \u00e8 soggetto alla sanzione amministrativa del pagamento di una somma da euro 656,25 a euro 2.628,15. \u00c8 disposta, inoltre, la confisca del veicolo\u00bb\".\nCon sentenza n. 44498 del 19 novembre 2009 la Sesta Sezione penale della Corte di Cassazione ha stabilito che non costituisce reato, ai sensi dell'articolo c.p., circolare con un veicolo sottoposto a fermo amministrativo, perch\u00e9 il fermo non \u00e8 paragonabile al sequestro o alla confisca del bene.\nL'esecuzione forzata.\nQuando il contribuente non paga le somme iscritte a ruolo l'agente della riscossione pu\u00f2 sottoporre i suoi beni a esecuzione forzata.\nLa disciplina dell'esecuzione forzata \u00e8 rinvenibile, pur con alcune varianti, nel codice di procedura civile, nel codice civile e, per quanto riguarda le navi e gli aeromobili, nel codice della navigazione. Le principali differenze con la disciplina tributaria riguardano l'ufficiale giudiziario che nell'esecuzione forzata tributaria si chiama \"ufficiale della riscossione\" e la mancanza del precetto esecutivo. L'assenza del precetto comporta che l'esecuzione forzata pu\u00f2 essere iniziata sessanta giorni dopo la notifica del ruolo che \u00e8 titolo esecutivo. Se l'esecuzione coattiva non \u00e8 iniziata entro un anno dalla notifica della cartella esattoriale, l'espropriazione dev'essere preceduta dalla notifica di un'\"intimazione ad adempiere\" entro cinque giorni.\nSoggetto passivo dell'azione esecutiva pu\u00f2 essere, oltre all'obbligato principale, anche il terzo. Per esempio, in materia di \"crediti per tributi indiretti\", regolati dall'articolo c.c., essendo il credito dello Stato assistito da privilegio speciale sugli immobili, il fisco pu\u00f2 agire coattivamente nei confronti dei beni immobili del terzo in forza del \"ius sequelae\" (diritto di seguito) accordato con lo speciale privilegio. L'amministrazione finanziaria deve comunque attivarsi nei confronti del terzo, notificando la cartella esattoriale e l'iscrizione a ruolo, prima che maturi il termine di decadenza del privilegio.\nL'individuazione da parte degli ufficiali della riscossione dei beni da pignorare pu\u00f2 avvenire, ai sensi dell'articolo 18 del D. Lgs. n. 112/1999, tramite accesso agli uffici pubblici, anche telematicamente, per prendere visione ed estrarre copia degli atti riguardanti i beni dei debitori iscritti a ruolo e i coobbligati, oppure tramite autorizzazione ad accedere all'anagrafe tributaria o ad altri sistemi informativi.\nL'esecuzione forzata si articola in tre momenti: pignoramento, vendita all'incanto e assegnazione del ricavato.\nIl pignoramento dei beni mobili avviene per opera dell'ufficiale della riscossione che deve redigere un verbale da notificare al debitore; quello degli immobili avviene mediante trascrizione di un avviso di vendita recante varie informazioni, come per esempio il prezzo dell'incanto.\nLa vendita all'incanto, che segue il pignoramento, \u00e8 verbalizzata dall'ufficiale della riscossione. Se dopo due incanti il bene risulta invenduto la Direzione regionale dell'Agenzia delle Entrate pu\u00f2 autorizzarne un terzo. Se dopo il terzo incanto il bene \u00e8 ancora invenduto \u00e8 devoluto allo Stato.\nL'ufficiale della riscossione dovr\u00e0 poi depositare gli atti del procedimento di espropriazione nella cancelleria del giudice dell'esecuzione forzata, insieme con la somma ricavata dalla vendita.\nAtto finale della procedura d'esecuzione coattiva \u00e8 l'assegnazione del ricavato della vendita.\nSono comunque garantiti dalle norme del codice di procedura civile (articoli e seguenti) alcuni rimedi avverso il processo esecutivo: l'opposizione all'esecuzione, con la quale si contesta la legittimazione a procedere della parte istante; l'opposizione agli atti esecutivi con cui si contesta la legittimit\u00e0 del titolo esecutivo, del precetto o d'altri atti esecutivi; l'opposizione di terzo che assume d'essere proprietario dei beni pignorati.\nIl contribuente ha le seguenti facolt\u00e0:\nInoltre chiunque si ritenga leso dall'esecuzione forzata pu\u00f2 agire contro l'agente della riscossione, dopo il compimento dell'esecuzione coattiva, per il risarcimento dei danni. L'agente, nelle cause promosse contro di lui, che non riguardano esclusivamente la regolarit\u00e0 o la validit\u00e0 degli atti esecutivi, deve chiamare in causa l'ente creditore; in mancanza risponde delle conseguenze della lite, come stabilito dall'articolo 39 del decreto legislativo n. 112/1999.\nL'esecuzione forzata pu\u00f2 essere sospesa dal giudice dell'esecuzione solo nel caso in cui sussistano gravi motivi e vi sia fondato pericolo di grave e irrevocabile danno.\nEstinzione dell'obbligazione tributaria.\nModi di estinzione satisfattori e non satisfattori.\nI modi di estinzione dell'obbligazione possono essere \"satisfattori\" (\"rectius\": con soddisfazione del creditore) o \"non satisfattori\" (\"rectius\": senza soddisfazione del creditore).\nNella disciplina dell'obbligazione tributaria \u00e8 ammessa pacificamente l'estinzione per adempimento della prestazione, mentre la compensazione, seppur prevista dall'articolo 8, comma 1, dello \"Statuto dei diritti del contribuente\", genera in dottrina motivi di doglianza, per via dell'indisponibilit\u00e0 dell'obbligazione tributaria.\nPer quanto concerne i modi d'estinzione \"non satisfattori\" dell'obbligazione tributaria va detto che, in conseguenza dell'indisponibilit\u00e0 del credito tributario, non sono ammessi n\u00e9 la remissione n\u00e9 la novazione i quali sono espressione dell'autonomia negoziale delle parti.\n\u00c8 invece ammessa la confusione, che si verifica allorquando l'ente impositore, titolare del diritto di credito, subentra per successione nel patrimonio del contribuente defunto (\"fiscus post omnes\").\nPrescrizione e decadenza dell'obbligazione tributaria.\nIl decorso del tempo pu\u00f2 influire sull'obbligazione tributaria modificandola o estinguendola, ma la dottrina non fornisce una chiara spiegazione di questi effetti giuridici.\nIn particolare si ha: decadenza per tutti i termini che sono stabiliti per la procedura tributaria; prescrizione per il tempo successivo al momento in cui il diritto di credito dell'ente impositore \u00e8 ormai liquido ed esigibile.\nI termini a partire dai quali decorre la prescrizione, pur potendo essere sospesa e interrotta, decorrono dal verificarsi del fatto imponibile o dalla data di presentazione della dichiarazione dei redditi, ovvero dall'atto d'imposizione per chi, come Micheli, ricollega a quest'atto il sorgere dell'obbligazione tributaria.\nL', comma 3, dello \"Statuto dei diritti del contribuente\", specifica che \"\u00abi termini di prescrizione e di decadenza per gli accertamenti di imposta non possono essere prorogati\u00bb\".\nMora debendi e interessi di mora.\nL'obbligazione dev'essere adempiuta, oltre che in via anticipata, al momento di presentazione della dichiarazione dei redditi. In tutti i casi in cui l'obbligo tributario \u00e8 assolto in ritardo, sono dovuti interessi. Gli interessi di mora si applicano quando il contribuente ritarda il pagamento di somme iscritte a ruolo. Se sessanta giorni dopo la notifica della cartella esattoriale non \u00e8 avvenuto il pagamento, sulla somma iscritta a ruolo, sono dovuti gli interessi di mora. La misura degli interessi di mora \u00e8 stabilita annualmente dal Ministero dell'economia e delle finanze, sulla base della media dei tassi bancari attivi, ai sensi dell'articolo 30 del D.P.R. n. 602/1973."}
{"id": "2921077", "revid": "237256", "url": "https://it.wikipedia.org/wiki?curid=2921077", "title": "Georgij Evgenievi\u010d Lvov", "text": ""}
