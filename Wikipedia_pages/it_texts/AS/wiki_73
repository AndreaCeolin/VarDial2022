{"id": "3026352", "revid": "1305772", "url": "https://it.wikipedia.org/wiki?curid=3026352", "title": ".mdx", "text": ".MDX \u00e8 un'estensione di file utilizzata per memorizzare modelli grafici in 3D. \u00c8 stato progettato e viene adoperato dalla Blizzard Entertainment nei suoi giochi, ma questo tipo di documento \u00e8 utilizzato principalmente in \"Warcraft 3\" e la sua espansione \"\".\nEsistono due versioni di file per modelli 3D: .MDX e .MDL. MDX \u00e8 in formato binario. \u00c8 pi\u00f9 difficile da modificare, ma occupa anche meno spazio su disco. MDL \u00e8 in formato testo e pu\u00f2 essere modificato direttamente utilizzando un semplice text editor. Tuttavia questo formato risulta molto pi\u00f9 pesante. Esistono molti software per convertire un file da un tipo all'altro.\nSoftware per la conversione.\nQuesta lista comprende tutti i convertitori per il formato MDX:\nSoftware per la modifica.\nQuesta lista comprende tutti i software per modificare il contenuto dei file MDX:\nSintassi del codice.\nTutti gli esempi di codice sono in una pseudocodifica simile ai linguaggi C/C++. Per semplificare la sintassi e la leggibilit\u00e0, il codice \u00e8 stato diviso in \"sub strutture\". A tale scopo, viene utilizzata la notazione seguente:\nAlcuni campi particolari che hanno significati specifici:\nAltre notazioni:\nTipi di dati.\nIn questa lista sono elencati tutti i tipi di dati utilizzati dai file MDX\nStruttura.\nTutti i file hanno una struttura gerarchica ad albero. Tutte le strutture possono includere al loro interno delle altre, prendendo il nome di \"sub struttura\". Il contenuto varia a seconda del documento, ma la parte iniziale d'intestazione \u00e8 sempre simile alla seguente:\n struct Chunk\n UINT32 Tag;\n UINT32 ChunkSize;\n ...\nOgni struttura del codice inizia con la dichiarazione di due interi senza segno a 32-bit. Il primo \u00e8 un tag per descriverne il tipo. \u00c8 quasi sempre utilizzato come serie di 8 cifre che danno origine ad un ID. Il secondo numero indica la dimensione della struttura stessa. Questa dimensione NON include il comando stesso, ma solo il codice successivo. Questo dato \u00e8 utile per determinare il numero di strutture aperte al suo interno.\nL'ID di alcune strutture possono riferirsi ad altri oggetti. Si tratta di ID (con la prima cifra 0) che si basano su indici di riferimento per ogni oggetto seguendo l'ordine in cui appaiono nel file. Il valore 0xFFFFFFFF (-1 in formato decimale con segno) rappresenta sia l'assenza che la presenza di molti ID. In quest'ultimo caso, il riferimento deve essere fatto in qualche altro modo, di solito se ne crea uno nuovo da un altro oggetto."}
{"id": "3026357", "revid": "1511239", "url": "https://it.wikipedia.org/wiki?curid=3026357", "title": "Assemblea Mondiale delle Assemblee di Dio", "text": "Le Assemblee di Dio o Assemblea Mondiale delle Assemblee di Dio (World Assemblies of God Fellowship) \u00e8 un movimento cristiano evangelico pentecostale.\nStoria.\nL'Assemblee di Dio hanno radici nel convegno di 1914 tenuto a Hot Springs, Arkansas, Stati Uniti dove diversi ministri e chiese pentecostali hanno riunito ed organizzato una comunione di chiese di medesima dottrine e prassi.\nDopo la seconda guerra mondiale l'Assemblee di Dio americane sono entrati in rapporti con altri gruppi pentecostali all'estero, come le Assemblee di Dio in Italia.\nNel luglio 1988, un consiglio pentecostale generale e internazionale ufficialmente noto come \"Assemblea mondiale delle Assemblee di Dio\" (World Assemblies of God Fellowship) fu fondato a Springfield (Missouri), in Stati Uniti. \nDottrina.\nSecondo la loro dichiarazione di fede, le Assemblee di Dio credono nella Bibbia, nella morte di Ges\u00f9 per la salvezza dei credenti, praticano il battesimo nell'acqua e credono nel battesimo dello Spirito Santo col segno di parlare in tutte le lingue.\nStatistiche.\nNel 2018, l'organizzazione afferma di avere 144 associazioni nazionali in 190 paesi, 375.310 chiese e 69.200.000 membri. "}
{"id": "3026358", "revid": "122870403", "url": "https://it.wikipedia.org/wiki?curid=3026358", "title": "The Times Literary Supplement", "text": "The Times Literary Supplement (o TLS, sulla prima pagina dal 1969) \u00e8 una rivista letteraria settimanale britannica pubblicata a Londra dalla News International, una sussidiaria della News Corporation.\nStoria.\nIl \"TLS\" apparve per la prima volta nel 1902 come supplemento del \"The Times\", ma divenne una pubblicazione separata nel 1914. Molti illustri scrittori vi hanno contribuito, compresi T. S. Eliot, Henry James e Virginia Woolf, ma le recensioni erano normalmente anonime fino al 1974, anno durante il quale furono gradualmente introdotte recensioni firmate sotto la direzione di John Gross.\nCi\u00f2 suscit\u00f2 grandi controversie all'epoca. \u201cL'anonimato una volta era stato appropriato quando era una regola generale presso altre pubblicazioni, ma aveva cessato di esserlo,\u201d disse in seguito John Gross. \u201cInoltre io personalmente ritenevo che i recensori dovessero prendersi la responsabilit\u00e0 delle loro opinioni.\u201d\nMartin Amis fu membro del gruppo redazionale all'inizio della sua carriera. La poesia \"Aubade\" di Philip Larkin, in effetti la sua ultima opera poetica, fu pubblicata per la prima volta nel 1977 nel numero del \"TLS\" della settimana di Natale. Pur essendo da tempo considerato una delle pi\u00f9 eminenti riviste di critica letteraria del mondo, la sua storia non \u00e8 priva di \"gaffe\". Per esempio, la pubblicazione trascur\u00f2 completamente James Joyce.\nIl \"TLS\" coopera strettamente con il \"Times\"; la sua versione in linea \u00e8 ospitata sul sito del \"Times\", ed i suoi uffici redazionali hanno sede a Times House, Pennington Street, Londra. L'attuale editore \u00e8 Peter Stothard, un ex direttore dello stesso \"Times\". \u00c8 subentrato a Ferdinand Mount nel 2003.\nNegli ultimi decenni, il \"TLS\" ha incluso saggi, critiche e poesie di Italo Calvino, Patricia Highsmith, Milan Kundera, Philip Larkin, Mario Vargas Llosa, Joseph Brodsky, Gore Vidal, Orhan Pamuk, Geoffrey Hill, Seamus Heaney, tra gli altri.\nMolti scrittori hanno descritto questa pubblicazione come indispensabile. Ad esempio, il pluripremiato scrittore peruviano Mario Vargas Llosa disse: \u201cLeggo il TLS sin da quando imparai l'inglese 40 anni fa. \u00c8 la pi\u00f9 seria, autorevole, arguta, variegata e stimolante pubblicazione culturale di tutte le cinque lingue che parlo.\u201d\nIl \"TLS\" nella letteratura.\nIl \"Times Literary Supplement\" \u00e8 apparso in opere di fantasia. Una delle pi\u00f9 equivoche di tali menzioni appare nella traduzione inglese del romanzo di Samuel Beckett \"Molloy\" (1953), nel quale la stessa Molloy racconta che:\nUn altro esempio era in \"Fiorir\u00e0 l'aspidistra\" di George Orwell, in cui la sua raccolta di poesia era recensita dal \"Times Lit. Supp.\"."}
{"id": "3026362", "revid": "525063", "url": "https://it.wikipedia.org/wiki?curid=3026362", "title": ".MDX", "text": ""}
{"id": "3026363", "revid": "287204", "url": "https://it.wikipedia.org/wiki?curid=3026363", "title": "Antonio Carracci", "text": "Biografia.\nLa data di nascita di Antonio Carracci non \u00e8 nota. \u00c8 certo che mor\u00ec a Roma l'8 aprile 1618: secondo il suo primo biografo, Giulio Mancini, mor\u00ec all'et\u00e0 di 25 anni, mentre secondo Giovanni Baglione (che doveva conoscere personalmente Antonio, essendo entrambi soci dell'Accademia di San Luca) quando la morte lo colse aveva 35 anni; in un appunto anonimo, infine, si dice che fosse figlio naturale di Agostino Carracci, che il Tintoretto fu suo padrino di battesimo e che mor\u00ec a 28 anni.\nCarlo Cesare Malvasia, che scrisse una biografia di Antonio Carracci nella sua \"Felsina pittrice\", ebbe modo di intervistare un suo cugino prete, don Giovanni Battista Carracci, dal quale dovette apprendere che Antonio era nato nella parrocchia di Santa Lucia a Venezia da una cortigiana (o piuttosto una concubina) di nome Isabella e che la madre era con lui a Roma quando mor\u00ec: Malvasia fece fare delle indagini nei registri parrocchiali, ma trattandosi di una nascita illegittima e non conoscendosi il cognome della madre la ricerca non produsse risultati. La data di nascita secondo lui pi\u00f9 probabile era il 1583, sostenuta anche da Baglione.\nAgostino, pur non legittimandolo, riconobbe il figlio e gli consent\u00ec di portare il suo cognome ma, morti lui e suo fratello Annibale Carracci, suo zio Giovanni Antonio, per averne l'eredit\u00e0, scrisse al cardinale Odoardo Farnese mettendo in dubbio la paternit\u00e0 di Agostino: Antonio si difese citandolo in giudizio e ottenendo ragione, ma il clamore suscitato dalla lite lo costrinse ad abbandonare Bologna per sempre.\nLa formazione di Antonio si svolse inizialmente presso il padre Agostino insieme ad altri allievi quali il Domenichino, Sisto Badalocchio e Giovanni Lanfranco.\nAlla morte del genitore (1602), si trasfer\u00ec, con gli altri discepoli di Agostino Carracci, a Roma presso lo zio Annibale e forse partecip\u00f2 ai lavori di decorazione della Galleria Farnese e della cappella di palazzo Aldobrandini.\nDopo la scomparsa dello zio (1609), lavor\u00f2 in Santa Maria in Monticelli, in San Girolamo degli Schiavoni, in Santa Maria in Trastevere, in San Sebastiano fuori le Mura, in Palazzo Mattei. \nAssieme a Guido Reni partecip\u00f2 alla decorazione della cappella dell'Annunciata nel Palazzo del Quirinale. Sempre nel Quirinale esegu\u00ec una pala d'altare e contribu\u00ec alla stesura degli affreschi di un salone (\"Sala del Diluvio\") dove raffigur\u00f2 delle piccole storiette con epiosodi veterotestamentari. Tra questi anche la scena del \"Diluvio universale\", che attualmente d\u00e0 il nome all'ambiente che la contiene. Antonio riprodusse questa composizione anche su tavola (Louvre): si tratta di una delle sue opere oggi pi\u00f9 note. Altri suoi dipinti si trovano nella chiesa di San Bartolomeo all'Isola.\nLo stile pittorico di Antonio Carracci si colloca nell'alveo della grande tradizione fondata da suo zio Annibale e forse risente anche degli influssi del Domenichino (a sua volta allievo prima di Agostino e poi di Annibale Carracci). Antonio tuttavia, pur pittore non privo di doti, specie come paesaggista, non raggiunse gli apici di suo zio e di suo padre.\nMori in giovane et\u00e0 e fu sepolto nella chiesa di Sant'Andrea delle Fratte."}
{"id": "3026370", "revid": "2046653", "url": "https://it.wikipedia.org/wiki?curid=3026370", "title": "Nathan il saggio", "text": "Nathan il saggio (\"Nathan der Weise\") \u00e8 un dramma scritto da Gotthold Ephraim Lessing e pubblicato nel 1779.\nAmbientato a Gerusalemme durante la terza crociata, il dramma descrive in che modo il saggio mercante ebreo Nathan, l'illuminato sultano Saladino e un inizialmente anonimo templare riescono a colmare il loro divario tra Ebraismo, Islam e Cristianesimo.\nLa sua rappresentazione fu proibita dalla Chiesa cattolica durante la vita di Lessing ed insieme ad un'altra sua opera, \"Gli ebrei\" (\"Die Juden\"), fu bandita anche sotto il regime nazista.\nTrama.\nAtto primo.\nNathan, mercante ebreo, torna a Gerusalemme da Babilonia dov\u2019era per affari. Daja, dama di compagnia cristiana di sua figlia Recha, gli dice che la sua casa \u00e8 stata bruciata. Recha si \u00e8 salvata solo grazie all\u2019intervento di un templare misterioso che poi non si \u00e8 fatto pi\u00f9 trovare. Questo templare era stato prima catturato e poi liberato da Saladino. Recha sostiene che chi l\u2019ha salvata fosse un angelo mentre Nathan la convince che era un uomo intervenuto per miracolosa coincidenza. Arriva Al-Hafi, ex derviscio e ora tesoriere di Saladino nonch\u00e9 amico di Nathan. Lui chiede a quest'ultimo di aiutarlo col suo incarico, ma Nathan, oltre a rifiutare, gli consiglia invece di tornare alla libert\u00e0 del suo mestiere precedente. Il templare incontra un frate inviato dal patriarca che gli dice che deve portare una lettera a re Filippo contenente informazioni per tendere un agguato a Saladino. Ma lui rifiuta perch\u00e9 Saladino gli ha salvato la vita.\nAtto secondo.\nSaladino gioca a scacchi con sua sorella Sittah e perde. Comanda a Al-Hafi di darle la vincita ma lui confessa che i soldi delle casse sono finiti e che da tempo \u00e8 la sorella a mantenere la corte. Saladino ordina a Al-Hafi di andare da Nathan a chiedere un prestito. Nathan insegue il templare per ringraziarlo. Trovatolo, Nathan gli dice quanto \u00e8 giusto che gli uomini siano buoni e fratelli, nonostante la provenienza o la religione. Il templare gli risponde che il popolo che per primo si \u00e8 proclamato eletto, che ha imposto il proprio Dio come il migliore al mondo intero, e la cui superbia, poi passata a cristiani e musulmani, ha contagiato il mondo intero, \u00e8 proprio quello ebraico. Nathan risponde che il templare ha ragione ma che egli non vuole vedere in lui un cristiano ma un uomo come lui e gli chiede di fare lo stesso. Lui e il templare diventano cos\u00ec amici ed egli gli confida di chiamarsi Curd von Stauffen, nome che risveglia a Nathan dei ricordi. Arriva Daja che comunica a Nathan di essere stato convocato da Saladino ed egli asserisce di voler fare tutto ci\u00f2 che lui gli chieder\u00e0 perch\u00e9 egli ha salvato colui che ha salvato sua figlia. Arriva Al-Hafi che gli comunica il motivo per cui Saladino l\u2019ha convocato, gli dice di non farcela pi\u00f9 a fargli da tesoriere e che sta per partire per l\u2019India dove torner\u00e0 a fare il derviscio.\nAtto terzo.\nRecha e Daja parlano di Dio. La serva cristiana vuole che il templare porti Recha in Europa. Vuole che \u201cil suo Dio, il Dio per il quale combatte, la porti alla terra alla quale appartiene\u201d. Recha la redarguisce perch\u00e9 Dio non appartiene a nessuno e non ha bisogno di nessuno che combatta per lui. Giunge il templare che, fissando Recha, se ne innamora mentre in lei si affievolisce il desiderio che aveva per lui. Il templare poi si reca dal sultano a prendere Nathan. Saladino, nel frattempo, chiede a Nathan non soldi ma \u2013 per testare la sua saggezza \u2013 gli chiede quale sia la fede pi\u00f9 vera. Nathan risponde con:\nla parabola dei tre anelli (\"Ringparabel\"): Vi era una volta in Oriente un uomo che possedeva un anello che aveva il potere di rendere grato a Dio e agli uomini chi lo portasse con fiducia. Egli lasci\u00f2 l\u2019anello al figlio pi\u00f9 amato e cos\u00ec via finch\u00e9 uno dei discendenti non ebbe tre figli che amava in egual misura. Egli promise, in vita, l\u2019anello a tutti e tre e cos\u00ec, quando mor\u00ec, fece costruire due copie identiche e diede ad ogni figlio un anello. I tre anelli sono identici, impossibile provare quale sia quello vero, cos\u00ec come per noi \u00e8 impossibile sapere quale sia la vera fede. I tre fratelli litigarono e andarono da un giudice. Egli lesse questo gesto paterno come atto d\u2019amore e consigli\u00f2 loro di agire come se ognuno di essi avesse il vero anello, aiutando le sue virt\u00f9 naturali con carit\u00e0 e devozione a Dio. Quando le virt\u00f9 degli anelli appariranno nei nipoti dei nipoti il giudice li invita a tornare da un suo successore perch\u00e9 egli, pi\u00f9 saggio di lui, possa decidere la questione. Detto questo fu Nathan a proporre a Saladino di prestargli del denaro, Saladino ringrazia e convoca il templare. Il templare incontra poi Nathan e gli chiede la mano della figlia ma lui tentenna volendo sapere a quale ramo degli Stauffen egli appartenga. Il templare si incontra poi con Daja che gli confessa che Recha, in realt\u00e0, \u00e8 figlia di cristiani e non \u00e8 quindi n\u00e9 ebrea n\u00e9 figlia di Nathan.\nAtto quarto.\nIl templare si reca dal patriarca a chiedere consiglio sul da farsi e questi gli dice che, se ci\u00f2 fosse vero, l\u2019ebreo in questione andrebbe messo a morte sul rogo per induzione all\u2019apostasia. Il templare si reca poi da Saladino che sta ricevendo il denaro di Nathan, lo ringrazia per la vita donata e gli giura fedelt\u00e0. Poi racconta a Saladino, un po\u2019 irato, che Recha \u00e8 stata allevata come ebrea a sua insaputa e lui chiede di convocarlo. Partito il templare Saladino chiede a sua sorella Sittah di portarla al suo cospetto. Nel frattempo Nathan incontra il frate e questi gli confessa che fu lui, diciotto anni prima, a consegnargli la bambina la cui madre era morta e che gli fu affidata dal padre militare, Wolf von Filnek, prima di muovere verso Gaza e di morire presso Ascalona. Il frate non condivide la rabbia del patriarca in quanto, sostiene, in giovane et\u00e0 l\u2019amore di un padre \u00e8 pi\u00f9 utile del cristianesimo. In fondo, sostiene, il cristianesimo si basa sull\u2019ebraismo e Ges\u00f9 stesso, in fondo, era un ebreo. Nathan racconta a sua volta che, poco prima di incontrare il frate diciotto anni prima i cristiani avevano ucciso sua moglie e i suoi sette figli. Passata per\u00f2 la rabbia contro i cristiani egli accolse la ragazza come mandata da Dio per sostituire i suoi sette figli morti. Nathan poi suppone che la madre della bambina fosse una von Staffel e suo zio fosse Conrad von Stauffel, il padre del templare. Il frate si allontana alla ricerca di un breviario in cui erano stati segnati i parenti della bambina.\nAtto quinto.\nFinalmente arrivano, dall\u2019Egitto, i soldi delle tasse per riempire le casse di Saladino. Nel frattempo il templare riconosce che Nathan ha agito bene prendendosi cura di Recha ed avendola allevata cos\u00ec bene e si pente di aver parlato con il patriarca. Il frate d\u00e0 a Nathan il breviario con i nomi dei veri parenti di Recha e gli dice che il templare ha fatto la spia al patriarca. Nathan incontra poi il templare che confessa di aver parlato con il patriarca, chiede perdono a Nathan e gli chiede la mano della figlia \u201cebreo o cristiana che sia\u201d. Nathan gli risponde che \u00e8 troppo tardi, che ormai si \u00e8 trovato un fratello di Recha e che quindi sar\u00e0 lui a occuparsi di lei e a decidere chi potr\u00e0 prendere in moglie. Entrambi vanno poi da Recha che si trova da Sittah. Nel frattempo Recha si lamenta con Sittah del suo destino e di Daja che, pur avendola sempre amata come una madre, identifica, secondo Recha, il cristianesimo come la sola vera fede, l\u2019unica via verso Dio e si sente tenuta a guidare verso quella via tutti coloro che non la seguono. Recha dice poi a Sittah che Daja le ha dato la conferma di essere nata da cristiani e che Nathan non \u00e8 suo padre. Arriva Saladino che le dice che il sangue non fa il padre ma che sarebbe meglio per lei se trovasse un marito e, anzi, ha convocato Nathan e il templare. Nathan comincia a parlare e dice che il templare non si chiama Curd von Stauffen ma Leu von Filnek. La madre era una von Stauffen cos\u00ec come suo zio, Curd von Stauffen. Suo padre, invece, Wolf von Filnek, era un amico di Nathan ed era anche il padre di Recha, che in realt\u00e0 di chiama Blanda von Filnek. Il padre di entrambi, per di pi\u00f9, non era tedesco ma persiano e Saladino, riconoscendone la scrittura nel breviario, lo identifica con suo fratello Assad. Il testo si conclude con l\u2019abbraccio collettivo della ritrovata famiglia.\nAnalisi.\nI temi principali sono l'amicizia, la tolleranza, il relativismo di Dio, un rifiuto dei miracoli e un bisogno di comunicazione. L'anello rappresenta la contiguit\u00e0 dei valori.\nLessing pone tutte e tre le religioni sullo stesso piano, evitando in tal modo che una delle tre prenda il sopravvento sull'altra. Questo atteggiamento fa capire come l'opera di Lessing promuova la tolleranza tra le religioni e respinga invece il fanatismo, riconoscibile nel personaggio del patriarca. "}
{"id": "3026371", "revid": "124750823", "url": "https://it.wikipedia.org/wiki?curid=3026371", "title": "Works Progress Administration", "text": "La Works Progress Administration (ribattezzata nel corso del 1939, Work Projects Administration; WPA) \u00e8 stata la pi\u00f9 grande agenzia del New Deal che diede lavoro a milioni di persone nella costruzione di opere pubbliche, come edifici, strade e nella realizzazione di grandi progetti nelle arti, teatro, \"media\" e alfabetizzazione. Sfam\u00f2 bambini e distribu\u00ec alimenti, vestiti e alloggi. Quasi ogni comunit\u00e0 negli Stati Uniti d'America ha un parco, un ponte o una scuola costruiti dalla WPA, soprattutto negli Stati occidentali e tra le popolazioni rurali. Per questi aiuti tra il 1936 e il 1939 spese circa 7 miliardi di dollari.\nCreata per decreto del presidente Franklin Delano Roosevelt, la WPA fu finanziata dal Congresso, quando fu approvato l\"'Emergency Relief Appropriation Act\" del 1935, l'8 aprile 1935. La legge era passata alla Camera dei Rappresentanti con un margine di 329 a 78 voti, ma sub\u00ec dei ritardi al Senato.\nLa WPA prolung\u00f2 ed estese programmi di assistenza simili alla \"Reconstruction Finance Corporation\" (RFC), che venne istituita dal Congresso nel 1932 durante l'amministrazione del predecessore di Roosevelt, Herbert Hoover. Diretta da Harry Hopkins la WPA diede lavoro ai disoccupati durante la Grande depressione negli Stati Uniti. Tra il 1935 e il 1943 cre\u00f2 quasi otto milioni di posti di lavoro.\nFino a quando fu chiusa dal Congresso e la gente trov\u00f2 lavoro nell'industria bellica (Seconda guerra mondiale, 1943), la WPA \u00e8 stata la pi\u00f9 grande fonte di lavoro nel Paese. La maggior parte delle persone disoccupate poteva accedere ad almeno alcune delle offerte della WPA. Le retribuzioni in prevalenza erano su base oraria e secondo i regolamenti non si poteva lavorare pi\u00f9 di 30 ore alla settimana, ma in molti progetti i lavoratori mangiavano e dormivano nei cantieri, visto che era necessaria una loro presenza costante. Prima del 1940 si tennero anche corsi formativi per insegnare nuovi mestieri; l'addestramento era infatti un aspetto su cui i legislatori avevano posto fortemente l'accento.\nProfilo dei lavoratori.\nCirca il 15% dei capofamiglia assistiti erano donne. I programmi per i giovani operavano separatamente nel \"National Youth Administration\" o NYA. Il lavoratore medio aveva circa quarant'anni (circa la stessa et\u00e0 media dei capofamiglia assistiti).\nLa WPA era coerente con la radicata convinzione del tempo che marito e moglie non dovessero lavorare contemporaneamente (perch\u00e9 il lavoro poteva richiedere ai coniugi di vivere separati, in luoghi lontani). Un'indagine su 2.000 donne lavoratrici di Filadelfia mostr\u00f2 che il 90% erano sposate, ma risultavano conviventi con il loro compagno solo nel 18 per cento dei casi. Solo il 2 per cento dei mariti avevano un lavoro privato. \"Tutte queste [2.000] donne\", si sottolineava, \"in casa dovevano accudire da una a cinque altre persone\".\nNelle zone rurali del Missouri il 60% delle donne lavoratrici della WPA erano senza marito (12% erano nubili, il 25% vedove e il 23% divorziate, separate o abbandonate dal coniuge). Pertanto, solo il 40% erano sposate e conviventi con il coniuge, ma il 59% dei mariti erano permanentemente invalidi, il 17% erano temporaneamente invalidi, il 13% troppo vecchi per lavorare e il restante 10% erano o disoccupati o portatori di handicap. In media il marito aveva perso l'ultimo lavoro regolare da cinque anni. La maggior parte delle donne lavoravano come cucitrici, venne loro insegnato l'uso di macchine per cucire e producevano vestiti, biancheria da letto e forniture per ospedali, orfanotrofi e centri di adozione.\nAssistenza agli afroamericani.\nLa porzione di sussidi della \"Federal Emergency Relief Administration\" (FERA) e WPA per gli afroamericani superava la loro quota nella popolazione in generale. Dal primo censimento degli aiuti della FERA risultava che pi\u00f9 di due milioni di afroamericani erano assistiti all'inizio del 1933, una porzione della popolazione afroamericana (17,8%) quasi doppia della percentuale dei bianchi aiutati (9,5%). Nel 1935, 3.500.000 afroamericani (uomini, donne e bambini) erano assistiti, quasi il 35 per cento della popolazione afroamericana, pi\u00f9 altri 250\u00a0000 afroamericani adulti stavano lavorando in progetti WPA. Complessivamente nel corso del 1938, circa il 45 per cento delle famiglie afroamericane erano assistite o lavoravano nella WPA.\nAlcuni \"leader\" dei diritti civili contestarono inizialmente che gli afroamericani erano proporzionalmente sottorappresentati. \"Leader\" afroamericani fecero tale affermazione per quanto riguardava le assunzioni WPA nel New Jersey: \"Nonostante il fatto che i neri senza dubbio costituiscano pi\u00f9 del 20 per cento dei disoccupati dello Stato, solo il 15,9% hanno avuto un posto di lavoro dalla WPA nel corso del 1937\". A livello nazionale verso la fine del 1937, il 15,2% erano afroamericani. La rivista NAACP \"Opportunity\" comment\u00f2 positivamente i risultati della WPA:\nProgetti finanziati.\nLa spesa totale in progetti WPA al giugno 1941, ammontava a circa 11,4 miliardi di dollari. Pi\u00f9 di quattro miliardi di dollari vennero spesi per autostrade, strade e progetti di strade, pi\u00f9 di un miliardo in edifici pubblici, tra cui lo storico \"Dock Street Theatre\" a Charleston, l'Osservatorio Griffith a Los Angeles e il Timberline Lodge sul Monte Hood in Oregon; pi\u00f9 di un miliardo in propriet\u00e0 o servizi pubblici; e un altro miliardo in progetti sociali, compresi i progetti di cucito per le donne, la distribuzione delle merci in eccesso e progetti di mense scolastiche. Un progetto edile fu la superstrada \"Merritt Parkway\" nel Connecticut, dove i viadotti furono realizzati con una stessa struttura architettonica.\nUn'altra realizzazione della WPA \u00e8 stato il finanziamento a livello statale di progetti dimostrativi relativi ai servizi bibliotecari, rivolti ad aree dove tali servizi scarseggiavano ed estendendoli alle zone rurali.\nLa Carolina del Sud fru\u00ec di uno dei pi\u00f9 grandi progetti dimostrativi per biblioteche a livello statale. Alla fine del progetto nel 1943, la Carolina del Sud aveva dodici biblioteche di contea finanziate da fondi pubblici, una biblioteca regionale ed una agenzia per le biblioteche finanziata dallo Stato.\n\"Federal Project Number One\".\n\"Federal Project Number One\" o \"Federal One\" era il nome collettivo di un gruppo di progetti, parte del WPA.I cinque elementi del programma erano:\nOccupazione.\nL'obiettivo del WPA era di impiegare la maggior parte dei disoccupati in assistenza fino a quando l'economia si sarebbe ripresa. Harry Hopkins document\u00f2 al Congresso durante il gennaio 1935 perch\u00e9 aveva fissato a 3,5 milioni i possibili beneficiari del progetto, utilizzando i dati del \"Federal Emergency Relief Administration\". Stimando un costo a 1.200 dollari per lavoratore all'anno, chiese e gli furono concessi 4 miliardi di dollari. Molte erano le donne disoccupate a quel tempo; numerose furono assunte ma sempre poche rispetto agli uomini.\nNel 1935 le persone assistite negli Stati Uniti erano 20 milioni. Di questi 8,3 milioni erano bambini al di sotto di sedici anni di et\u00e0; 3,8 milioni erano le persone che, anche se tra i sedici e i sessantacinque non avevano un lavoro, n\u00e9 lo cercavano. Queste includendo casalinghe, studenti e le persone invalide. Altre 750.000 persone avevano sessantacinque anni di et\u00e0 o pi\u00f9. Cos\u00ec, del totale di 20 milioni di persone che erano assistite, 13 milioni venivano considerate non ammissibili per l'occupazione. Questo lasciava un totale di 7 milioni di persone presumibilmente occupabili di et\u00e0 compresa tra i sedici e i sessantacinque anni. Di questi tuttavia 1.650.000 erano operatori di aziende agricole o persone che avevano qualche occupazione non-assistenziale, mentre altri 350.000, nonostante il fatto che fossero gi\u00e0 occupati o in cerca di lavoro, erano considerati inabili. Deducendo questo due milioni dal totale di 7,15 milioni, rimaneva 5.150.000 persone di et\u00e0 tra 16 e 65 anni, disoccupati, in cerca di lavoro e in grado di lavorare. A causa del presupposto che a un solo lavoratore per famiglia sarebbe stato permesso di lavorare nel quadro del programma proposto, questo totale di 5,15 milioni venne ulteriormente ridotto di 1,6 milioni, il numero stimato di lavoratori che erano membri di famiglie che comprendeva due o pi\u00f9 persone occupabili. Quindi restava un totale netto di 3,550 milioni di lavoratori in altrettanti nuclei familiari, a cui si doveva procurare un lavoro.\nLa WPA diede un lavoro a un massimo di 3,3 milioni nel novembre 1938. La retribuzione dei lavoratori si basava su tre fattori: la regione del paese, il grado di urbanizzazione e le capacit\u00e0 del singolo individuo. Essa variava da 19 a 94 dollari al mese. L'obiettivo era quello di pagare il salario locali esistenti, ma limitare a 30 o meno le ore di lavoro per persona settimanali.\nCritiche.\nA differenza del popolare \"Civilian Conservation Corps\", la WPA ebbe numerose critiche tra i conservatori. Una delle osservazioni principali al programma fu che sprec\u00f2 fondi federali in progetti spesso non necessari o non richiesti. In particolare i progetti professionali, per \"colletti bianchi\", della WPA furono spesso presi di mira dai conservatori per il loro presunto contenuto sociale e politico apertamente di sinistra. Una critica della ripartizione dei progetti e dei finanziamenti era che spesso venivano realizzati per considerazioni politiche. I politici del Congresso favoriti dell'amministrazione Roosevelt, o che possedevano una notevole anzianit\u00e0 e potere politico, spesso aiutarono a decidere quali Stati e localit\u00e0 avrebbero ricevuto il maggior finanziamento. La critica politica pi\u00f9 seria fu che Roosevelt si stava costruendo una base elettorale a livello nazionale, costituita da milioni di lavoratori.\nAlcuni critici traducevano l'acronimo WPA in \"We Poke Along\" (noi bighelloniamo), \"We Piddle Around\" (noi oriniamo in giro), \"We Putter Along\" (noi giriamo senza meta), \"Working Piss Ants\" o \"Whistle, Piss and Argue gang\". Questi erano riferimenti sarcastici a progetti WPA che a volte procedevano notevolmente a rilento, perch\u00e9 i capireparto di un progetto di governo concepito per mantenere l'occupazione, spesso non avevano alcun incentivo o la capacit\u00e0 di influenzare la produttivit\u00e0 dei lavoratori con punizioni o licenziamenti. Questa critica era dovuta in parte alla pratica presto la WPA di basare le paghe su un \"salario di sicurezza\", assicurando che i lavoratori sarebbero stati pagati anche se il progetto veniva consegnato in ritardo, realizzato male o in modo incompleto.\nAltri riferimenti denigratori della WPA nella cultura popolare sono stati:\nEvoluzione e conclusione.\nNel corso del 1940, la WPA cambi\u00f2 politica e inizi\u00f2 a tenere corsi di istruzione professionale dei disoccupati per metterli in grado di lavorare nelle fabbriche. In precedenza, i sindacati avevano posto il veto ad ogni proposta di fornire nuove competenze professionali. La disoccupazione cess\u00f2 con l'inizio della produzione bellica della Seconda guerra mondiale, per cui il Congresso chiuse la WPA nel tardo 1943.\nQuando \u00e8 morto nel 1998 all'et\u00e0 di 93, Harry Offenhartz, ex dipendente della WPA, era ritenuto l'ultimo \"new-dealer\". Offenhartz aveva anche creato la \"New Heritage Music Foundation\" per onorare gli eroi dell'era \"New Deal\"."}
{"id": "3026373", "revid": "358169", "url": "https://it.wikipedia.org/wiki?curid=3026373", "title": "Littlest Things", "text": "Littlest Things \u00e8 un brano musicale della cantante pop inglese Lily Allen, estratto come terzo singolo promozionale dal suo album di debutto, \"Alright, Still\". Le critiche sono state miste: alcune hanno definito il pezzo come il pi\u00f9 dolce momento della cantante per scrivere canzoni, mentre delle altre lo ritengono una falsit\u00e0. La canzone ha raggiunto la posizione numero 21 nel Regno Unito, ed \u00e8 quella che ha ottenuto meno successo in questa classifica tra quelle estratte dal suo primo album.\nIl video.\nIl video musicale mostra i tipici avvenimenti a cui si pu\u00f2 assistere nella fine di una relazione, dove la cantante rivede se stessa e il suo ex ragazzo insieme. \u00c8 stato diretto da Nima Nourizadeh ed \u00e8 prevalentemente in bianco e nero. La canzone \u00e8 inoltre contenuta nell'album live \"Paris Live Session\", pubblicato in seguito ad un concerto a Parigi di Lily Allen."}
{"id": "3026375", "revid": "287204", "url": "https://it.wikipedia.org/wiki?curid=3026375", "title": "Morsa di ghiaccio", "text": "Morsa di ghiaccio (\"Arctic Drift\")\u00e8 un romanzo di Clive Cussler del 2010, ventesimo delle avventure di Dirk Pitt.\nStoria editoriale.\nIl libro \u00e8 stato dedicato a Leigh Hunt, uomo morto nel 2007 a cui Cussler si \u00e8 ispirato per vari personaggi deceduti nei prologhi di 17 romanzi. Nel romanzo l'autore si ritaglia un cameo: durante le ricerche fuori da una miniera il protagonista, Pitt, si imbatte in un uomo alla guida di un camper che gli offre un passaggio. Questo uomo si presenta con il nome di Clive Cussler. Anche la descrizione fisica corrisponde a quella del vero autore del romanzo.\nL'opera \u00e8 stata pubblicata in Italia nel 2010.\nTrama.\nIl Romanzo si apre nel 1848, nell'Oceano Artico; le due navi della spedizione di Sir John Franklin, la \"Erebus\" e la \"Terror\", sono intrappolate dai ghiacci dell'Artico. La spedizione, incaricata di scoprire l'esistenza del famigerato Passaggio a nord-ovest, si \u00e8 ben presto arenata. Ma il particolare disastroso \u00e8 che pi\u00f9 di met\u00e0 dell'equipaggio della \"Erebus\" \u00e8 inspiegabilmente impazzito. Nel 2011 Dirk Pitt Junior e la sorella Summer, figli di Dirk Pitt Senior, si trovano nell'Oceano Artico impegnati in ricerche per conto della NUMA quando ritrovano un peschereccio che sta andando alla deriva, apparentemente senza equipaggio; riuscendo ad evitare l'impatto della barca conto gli scogli, Dirk si accorge che l'equipaggio \u00e8 a bordo, ma tutti e tre i membri sono morti, apparentemente asfissiati. Qualcosa di molto strano sta accadendo nella zona, recentemente monopolizzata da Mitchell Goyette, un ricco magnate che si sta facendo una fama da ambientalista, creando impianti per la cattura di Anidride carbonica. Cos\u00ec, in mezzo ad una crisi tra Stati Uniti e Canada costernata da inspiegabili incidenti, Dirk Pitt dovr\u00e0 vincere, assieme ai suoi figli, all'amico Al Giordino e alla scienziata Lisa Lane, una battaglia per la salvaguardia del Pianeta."}
{"id": "3026378", "revid": "3115", "url": "https://it.wikipedia.org/wiki?curid=3026378", "title": "Works Project Administration", "text": ""}
{"id": "3026379", "revid": "287204", "url": "https://it.wikipedia.org/wiki?curid=3026379", "title": "Franciszek Scigalski", "text": ""}
{"id": "3026380", "revid": "1543377", "url": "https://it.wikipedia.org/wiki?curid=3026380", "title": "Alfie (Lily Allen)", "text": "Alfie \u00e8 un brano musicale della cantante pop inglese Lily Allen, estratto come quarto ed ultimo singolo promozionale dal suo album di debutto, \"Alright, Still\". \u00c8 stato pubblicato il 5 marzo 2007 nel Regno Unito come doppio lato A con \"Shame for You\", e l'11 luglio in Giappone in formato di EP. La canzone \u00e8 dedicata al fratello della cantante, Alfie Allen, e in essa viene descritto e criticato il suo comportamento pigro e ozioso.\nLe critiche furono miste: alcune hanno valutato ottima la produzione del pezzo, altre l'hanno ritenuta piuttosto monotona come ultima canzone dell'album. Il singolo ha raggiunto la top 20 in Nuova Zelanda e nel Regno Unito. Nel video musicale del brano viene mostrato il fratello di Lily Allen come un pupazzo. La storia \u00e8 fedele a ci\u00f2 che viene detto nella canzone."}
{"id": "3026381", "revid": "358169", "url": "https://it.wikipedia.org/wiki?curid=3026381", "title": "Shame for You", "text": "Shame for You \u00e8 un brano musicale della cantante pop inglese Lily Allen, estratto come quarto ed ultimo singolo promozionale dal suo album di debutto, \"Alright, Still\". \u00c8 stato pubblicato il 5 marzo 2007 nel Regno Unito come doppio lato A con \"Alfie\"."}
{"id": "3026390", "revid": "124679577", "url": "https://it.wikipedia.org/wiki?curid=3026390", "title": "Maria Teresa Agnesi Pinottini", "text": "Fu una celebre clavicembalista e autrice di musiche teatrali, orchestrali e da camera.\nBiografia.\nMaria Teresa nacque a Milano il 17 ottobre 1720, terzogenita di Pietro Agnesi Mariani e Anna Fortunata Brivio; fu battezzata con i nomi di Teresa Maria Gaetana.\nCome la sorella maggiore Maria Gaetana (famosa scienziata e filantropa) pot\u00e9 avvalersi di una educazione eccezionalmente ampia ed approfondita; ambedue brillarono nelle accademie organizzate nella casa paterna, che suscitavano l'ammirazione di illustri viaggiatori ed intellettuali.\nMaria Teresa mostr\u00f2 una particolare propensione alla poesia e alla musica, e si afferm\u00f2 fin da giovanissima come clavicembalista e compositrice. Nel 1735 aveva gi\u00e0 composto vari brani strumentali e lavorava ad un oratorio.\nAgli anni fra il 1747 e il 1752 risalgono la cantata \"Il ristoro d'Arcadia\", dedicata al ministro austriaco delegato per la Lombardia Gian Luca Pallavicini (la musica \u00e8 andata perduta); le opere \"Sofonisba\" - offerta all'imperatore Francesco I per celebrare l'onomastico dell'augusta consorte Maria Teresa d'Austria - e \"Ciro in Armenia\", dedicata a Federico Augusto di Sassonia, re di Polonia. Alla corte di Dresda la musicista offr\u00ec anche una serie di \"Arie\" da camera, dedicandole alla principessa Maria Antonia Walpurgis.\nNel 1752 Maria Teresa aveva composto un altro melodramma, \"Nitocri\", che stava provando nella casa milanese di Contrada di Paltano.\nNello stesso anno, dopo l'improvvisa morte del padre (che nel 1740 era divenuto feudatario di Montevecchia) la compositrice spos\u00f2 Pietro Antonio Pinottini (1723-1792).\nIl 1753 vide il riconoscimento ufficiale della musicista nel giudizio di Giammaria Mazzuchelli.. Nel 1755/56 la Agnesi scrisse il \"Re Pastore\" adattando il famoso libretto di Metastasio. Negli anni successivi, alla ricca produzione musicale corrispose l'alta considerazione da parte del mondo intellettuale. Nel 1756 Pietro Domenico Soresi, come lei appartenente alla milanese Accademia dei Trasformati, le dedic\u00f2 cinque \"Cantate per musica\" in versi \u201cda rappresentarsi nel Regio Ducal Palazzo\u201d.\nIl 9 maggio 1766, nell'ambito delle cerimonie milanesi per il fidanzamento di Maria Ricciarda Beatrice d'Este con Ferdinando d'Austria fu rappresentato il \u201ccomponimento drammatico \u201d \"Insubria consolata\" composto per l'occasione da Maria Teresa; due anni dopo la sua serenata \"Ulisse in Campania\", scritta per il matrimonio di Ferdinando IV di Borbone con Maria Carolina d'Asburgo, fu messa in scena a Napoli. Nello stesso anno un suo breve \"Minuetto\" per cembalo in Fa maggiore conobbe l'onore della stampa, inserito nella raccolta \"Hamburger Unterhaltungen\" (vol. 2, novembre).\nPresenza costante alla corte del plenipotenziario conte Firmian, Teresa Agnesi partecip\u00f2 come invitata alla serata del 7 febbraio 1770 in onore del quattordicenne Wolfgang Amadeus Mozart insieme ad altri protagonisti della Milano teatrale e musicale.\nLa compositrice visse gli ultimi anni in sempre pi\u00f9 gravi ristrettezze economiche; vedova dal 1792, mor\u00ec il 19 gennaio 1795; i suoi funerali vennero celebrati nella parrocchia di San Babila a Milano.\nMaria Teresa Agnesi \u00e8 dilettante per ruolo sociale, ma padroneggia con maestria professionale le forme e i procedimenti della composizione; dispone di un lessico tecnico completo, dal quale trae di volta in volta gli elementi pi\u00f9 adatti allo stile prescelto. Oltre alle citate opere teatrali e da camera, ha lasciato un cospicuo corpus di composizioni destinate alla tastiera, compresi alcuni concerti con accompagnamento di archi.\nLa scrittura solistica per tastiera \u00e8 di notevole livello virtuosistico e rivela evidenti influenze di Domenico Scarlatti e soprattutto di Jean-Philippe Rameau. Nel genere del concerto per clavicembalo, all'epoca poco diffuso in Italia, la compositrice si dimostra vicina alla sensibilit\u00e0 di Baldassarre Galuppi o di Tommaso Giordani. Il suo stile nella musica vocale si distingue per l'intensit\u00e0 espressiva e drammatica, la definizione dei caratteri e degli affetti trova corrispondenza sia nei libretti che Teresa scriveva da s\u00e9 sia nella musica attraverso il sapiente uso dell'armonia, tanto apprezzato dal teorico Giordano Riccati.\nComposizioni.\nAltri lavori.\nComposizioni per tastiera, orchestra da camera, voce:"}
{"id": "3026394", "revid": "1543377", "url": "https://it.wikipedia.org/wiki?curid=3026394", "title": "Qualificazioni al campionato mondiale di calcio 1990 - AFC", "text": "Sono elencate di seguito le date e i risultati della zona asiatica (AFC) per le qualificazioni al mondiale del 1990.\nFormula.\n26 membri FIFA: le si ritirano prima di effettuare il sorteggio. Rimangono cos\u00ec 25 squadre, divisi in due turni di qualificazione per due posti disponibili per la fase finale.\nPrimo Turno.\nGruppo 1.\n qualificato.\nGruppo 2.\n qualificata.\nGruppo 3.\n qualificati.\nGruppo 4.\n qualificata.\nGruppo 5.\n qualificata.\nGruppo 6.\n qualificata.\nSecondo turno.\nClassifica.\n' e ' qualificati."}
{"id": "3026400", "revid": "121569896", "url": "https://it.wikipedia.org/wiki?curid=3026400", "title": "Il rinoceronte", "text": "Il rinoceronte (in francese: \"Rhinoc\u00e9ros\") \u00e8 un'opera teatrale di Eug\u00e8ne Ionesco. Si inserisce in quello che viene definito teatro dell'assurdo. \nScritta nel 1959, viene rappresentata per la prima volta al Teatro dell'Odeon, a Parigi, il 22 gennaio 1960, con regia di Jean-Louis Barrault e costumi di Jacques No\u00ebl.\nNell'aprile dello stesso anno viene rappresentata la prima inglese de \"Il Rinoceronte\" al Royal Court Theatre di Londra, con regia di Orson Welles e Laurence Olivier nel ruolo di Berenger.\nTra le pi\u00f9 complesse ed interessanti opere del teatro dell'assurdo, \"Il Rinoceronte\" tratta di un'immaginaria epidemia di \"rinocerontite\", che ha inizio in un piccolo paese di provincia della Francia, per poi diffondersi in tutto il paese. \nL'opera ha sfumature surreali ed estremamente divertenti: nondimeno \u00e8 abbastanza trasparente l'allusione al significato politico della metamorfosi. La trasformazione degli esseri umani in rinoceronti dovrebbe essere un riferimento al cedimento dell'uomo comune (e dell'intellettuale) a tendenze totalitarie. \nNelle ultime righe il protagonista, che conosce durante lo svolgimento dell'opera una maturazione notevole, decide di opporsi e resistere fino alla fine.\nTrama.\nAtto primo.\nLa spettacolo ha un doppio inizio: \u00e8 mezzogiorno e una donna con la borsa vuota della spesa - e un gatto sottobraccio - attraversa in silenzio la scena. Mentre passa viene osservata dalla droghiera che capisce con disappunto che la signora, un tempo sua cliente, ora si rifornisce in altri negozi.\nIl palcoscenico rimane vuoto per alcuni secondi.\nAssistiamo quindi all'incontro tra due uomini (Berenger e Jean) che vanno a sedersi al tavolino di un caff\u00e8.\nJean - che \"\"non ha tempo da perdere\" e ha un'alta considerazione di s\u00e9 stesso - critica Berenger per la sua sciatteria (\"vestiti stazzonati, camicia lurida\"), il vizio dell'alcool, le orge notturne. I rimproveri crescono di intensit\u00e0 fino al punto che Jean afferma: \"Mi vergogno di essere suo amico\"\".\nBerenger subisce senza replicare (e le didascalie lo descrivono infatti \"sonnolento\" e \"intontito\") ma a un certo punto ha un moto di resistenza (\"\"io non mi adatto alla vita\") che non ha per\u00f2 conseguenze immediate. \nImprovvisamente compare un rinoceronte che crea scompiglio tra i presenti: Jean, la cameriera, il droghiere, la droghiera, il filosofo e la casalinga (la donna che ha aperto lo spettacolo). Quest'ultima si spaventa e lascia cadere la sporta, senza per\u00f2 abbandonare il gatto, sempre stretto in braccio.\nIntanto Berenger - per nulla sconvolto dall'epifania del pachiderma - cerca di contenere lo stupore di Jean; contemporaneamente poco pi\u00f9 in l\u00e0 'il filosofo' ha cominciato a spiegare il concetto di sillogismo al 'vecchio signore'. \nLe ipotesi proposte da Berenger per spiegare la comparsa dell'animale - fuga dell'animale da uno zoo, presenza di rinoceronti nelle paludi limitrofe - vengono sistematicamente smontate da Jean. Berenger replica finalmente seccato:\n\"E che ne so, allora! Si sar\u00e0 nascosto sotto un sassolino...oppure avr\u00e0 fatto il nido su un ramo secco\"\".\nI 'paradossi' (cos\u00ec nel testo) di Berenger divertono poco Jean e i due finiscono per litigare.\nIl litigio viene momentaneamente messo da parte perch\u00e9 Berenger vede passare Daisy (una collega d'ufficio) e si nasconde, vergognandosi del proprio stato (abbigliamento trasandato, ebbrezza ecc.). Nella discussione seguente con Jean assistiamo alla seconda confessione di Berenger: \n\"Sono anni che mi sento stanco...anni! Faccio un tale sforzo a trascinare in giro la mia carcassa\". E poco dopo:\n\"\"Ho sempre l'impressione che il mio corpo sia di piombo...come se portassi un altro sulle spalle. Non riesco ad aver coscienza di me stesso...non so nemmeno se sono proprio io\".\"\nMentre Jean e Berenger continuano la loro discussione, al tavolo accanto il filosofo approfondisce il sillogismo: \n\"\"Il gatto ha quattro zampe. Isidoro e Fricot hanno ciascuno quattro zampe. Dunque Isidoro e Fricot sono due gatti\".\" Il vecchio signore risponde che anche il suo cane ha quattro zampe, quindi, secondo la logica, sarebbe un gatto. Il filosofo gli d\u00e0 ragione e quasi a dimostrare l'errore (del primo sillogismo) espone un nuovo sillogismo (altrettanto fallace):\n\"\"I gatti sono mortali. Ma anche Socrate \u00e8 mortale. Dunque, Socrate \u00e8 un gatto\".\" In realt\u00e0 il filosofo \u00e8 serio\".\" \nNel frattempo Jean sta elogiando la propria forza morale, mentre Berenger al contrario denuncia la propria inettitudine ed espone la convinzione nichilista che \"vivere sia una cosa anormale\". La consapevolezza che la ragazza amata (Daisy) \u00e8 ambita anche da Dudard, collega di sicuro avvenire (laureato, simpatico al padrone ecc.) completa il suo stato di abbattimento: l'amico allora lo invita alla lotta, lo incita ad armarsi di pazienza, cultura ingegno:\n\"\"Visiti i musei, legga le riviste letterarie, vada alle conferenze. tutto questo la distrarr\u00e0 dall'angoscia, dalla depressione.\" [...] \n\"In quattro settimane lei sar\u00e0 un uomo colto\".\" \nPer\u00f2 appena Berenger appare convinto dalle proposte dell'amico (che tra le altre cose gli cita il teatro di Avanguardia di un tale Ionesco) e lo invita la sera stessa a teatro, l'amico declina l'invito - perch\u00e9 ha un appuntamento in trattoria. \nA questo punto si sente di nuovo un barrito e lo scalpiccio degli zoccoli di un rinoceronte. \"Questa volta \u00e8 per\u00f2 una cosa seria\", commentano alcuni: il gatto della casalinga rimane infatti schiacciato dal passaggio del pachiderma. \nTutti cominciano a consolare la casalinga (il filosofo lo fa da par suo, spiegandole che \"tutti i gatti sono mortali\"), e in breve nasce una discussione tra Jean e Berenger. Quest'ultimo non si fa pi\u00f9 sottomettere da Jean e solleva tre questioni: \nLa discussione finisce in lite tra i due (c'\u00e8 l'intervento del filosofo che non risolve nulla, se non attenuare il rilievo del terzo punto), e Jean si congeda indignato e insultando l'amico. \nSul rammarico di Berenger (che ha risposto comunque duramente all'altro) si chiude l'atto.\nAtto secondo.\nIl secondo atto comincia nell'ufficio in cui lavora Berenger, dove i personaggi presenti, Daisy, dattilografa, Botard, insegnante in pensione, Dudard, il vice direttore dell'Ufficio, e il signor Papillon, il caporeparto, discutono di ci\u00f2 che \u00e8 accaduto nella piazza il giorno precedente, e presto si aggiunger\u00e0 alla discussione anche Berenger. Dudard, Daisy e Berenger affermano che i due rinoceronti siano passati per la piazza e quindi la loro esistenza, mentre Botard nega veementemente, dichiarando che sia solo una trovata dei giornali e dei mezzi di informazione. Improvvisamente la discussione viene interrotta dall'arrivo della Signora B\u0153uf, moglie del signor B\u0153uf, stranamente assente al lavoro, che \u00e8 stata appena inseguita da un rinoceronte, ma in breve riconosce nell'animale il marito. Poich\u00e9 il rinoceronte ha distrutto le scale in legno, i personaggi sono costretti a uscire dalla finestra con una scala dei pompieri, che stranamente sono impegnati in pi\u00f9 casi del genere in tutta la zona, dove sono stati avvistati gi\u00e0 molti rinoceronti.\nNella seconda parte dell'atto Berenger si reca a visitare Jean per chiedergli scusa della discussione avuta il giorno prima, ed entrando nell'appartamento trova l'amico malato, in condizioni molto preoccupanti: \u00e8 il segno della volontaria metamorfosi di Jean che avverr\u00e0 tra breve sotto lo sguardo spaventato di Berenger; quest'ultimo scopre poco dopo che tutti si stanno gradualmente trasformando in rinoceronti.\nAtto terzo.\nBerenger \u00e8 chiuso nel suo appartamento, terrorrizzato all'idea di prendere la \"rinocerontite\", e intanto i rinoceronti imperversano in massa per le strade, essendo diventati ormai la schiacciante maggioranza. Riceve la visita di Dudard, e con lui comincia a discutere del fenomeno: Berenger pensa che siano esseri con cui il dialogo \u00e8 impossibile, e che devono essere assolutamente combattuti, mentre il suo collega ritiene che si debba accettare questa nuova situazione. In seguito arriva anche Daisy, ma Dudard lascia i due per unirsi ai rinoceronti, poich\u00e9 sente che \"il suo dovere \u00e8 quello di seguire il suo leader ed i suoi compagni.\"\nBerenger e Daisy si promettono l'un altro eterno amore e che insieme vivranno nonostante tutto, ma ci\u00f2 dura per pochissimo tempo, poich\u00e9 anche la ragazza lo abbandona. Berenger sembra incerto, pensa addirittura di essere lui ad avere torto, e confrontandosi con i rinoceronti pensa di essere pi\u00f9 brutto di loro, ma alla fine decide di rimanere l'unico umano rimasto e di non arrendersi (iniziando la Resistenza).\nAdattamenti.\nL'opera fu ripresa per il film omonimo del 1974, diretto da Tom O'Horgan, con Zero Mostel nella parte di John (Jean nell'opera di Ionesco), Gene Wilder nel ruolo di Stanley (Berenger) e Karen Black in quello di Daisy.\nNel 1990 essa fu adattata anche al Chichester Festival Theatre, in Inghilterra, per il musical \"Born Again\", realizzato da Peter Hall, Julian Barry e dal compositore Jason Carr.\nInoltre \u00e8 stato fatto un adattamento de \"Il Rinoceronte\" anche dal regista iraniano Farhad Ayeesh, sotto il nome di \"Kargadan\"."}
{"id": "3026404", "revid": "729019", "url": "https://it.wikipedia.org/wiki?curid=3026404", "title": "Breda Ba.26", "text": "Il Breda Ba.26 era un monomotore biplano da addestramento realizzato dall'azienda italiana Societ\u00e0 Italiana Ernesto Breda negli anni trenta e rimasto allo stadio di prototipo.\nSviluppato come possibile alternativa alleggerita al Ba.25, durante la valutazione del prototipo non rivel\u00f2 possedere le caratteristiche sperate ed il progetto venne cancellato.\nStoria.\nSviluppo.\nDate le impressioni positive ottenute dal prototipo biposto del Ba.25, progettato all'inizio degli anni trenta per soddisfare una specifica emessa dal Ministero dell'Aeronautica per conto della Regia Aeronautica, la Breda decise, su iniziativa privata, di svilupparne una versione alleggerita, modificata nella motorizzazione e nella velatura.\nIl modello, presumibilmente destinato al mercato dell'aviazione generale, presentava un'apertura alare maggiore ed adottava un motore aeronautico meno potente, sempre un radiale ma di produzione cecoslovacca, il Walter NZ-120 accreditato di (). Pur dotato di minor potenza e di maggior resistenza aerodinamica data la maggiore velatura, nelle intenzioni dell'azienda avrebbe dovuto superare nelle prestazioni il suo predecessore.\nIl Ba.26 venne portato in volo per la prima volta verso la fine del 1931 ma le prove in volo non confermarono le aspettative del progetto. Le prestazioni del nuovo modello risultavano, se non peggiori, equivalenti al Ba.25 per cui se ne interruppe lo sviluppo ed il progetto venne cancellato.\nDescrizione tecnica.\nIl Ba.26 era un velivolo di aspetto convenzionale per l'epoca, realizzato in tecnica mista e che ricalcava l'impostazione del suo predecessore; monomotore biplano, biposto a carrello fisso.\nLa fusoliera, realizzata in tubi d'acciaio saldati e rivestita in legno e tela, era caratterizzata dalla presenza di due abitacoli aperti, entrambi protetti da parabrezza, destinati all'istruttore ed all'allievo pilota. Posteriormente terminava in un impennaggio tradizionale monoderiva con piani orizzontali controventati.\nLa configurazione alare era biplana, con ali anch'esse a costruzione mista, di forma e dimensioni identiche, l'inferiore montata bassa sulla fusoliera e la superiore montata alta a parasole, quest'ultima collegata alla parte superiore della fosoliera tramite un castello tubolare e collegate tra loro da una coppia di montanti per lato integrati da tiranti in filo d'acciaio.\nIl carrello d'atterraggio era un semplice biciclo fisso, collegato alla parte inferiore della fusoliera da un complesso tubolare ammortizzato, integrato posteriormente da un pattino d'appoggio posizionato sotto la coda.\nL'apparecchio poteva essere equipaggiato con sci ed essere trasformato in idrovolante."}
{"id": "3026406", "revid": "125918291", "url": "https://it.wikipedia.org/wiki?curid=3026406", "title": "Tommaso Agni", "text": "Tommaso Agni da Lentini fond\u00f2 a Napoli nel 1231 il convento di San Domenico Maggiore, nel quale aveva predicato Giordano di Sassonia, che era succeduto a san Domenico quale priore dell'Ordine dei Predicatori.\nFu successivamente vescovo di Betlemme dal 1255, arcivescovo di Cosenza dal 1267, patriarca latino di Gerusalemme dal 1272 e legato in Terra santa, dove si adoper\u00f2 per appianare i contrasti tra principi cristiani di Siria, i due ordini cavallereschi dei Templari e degli Ospitalieri, le citt\u00e0 marinare italiane, e ristabilire l'unione fra i crociati.\nLa vestizione di san Tommaso.\nPer vari secoli fu accettata la versione di Bernardo Gui secondo la quale Tommaso avrebbe ricevuto l'abito domenicano da Agni da Lentini La stessa notizia biografica \u00e8 riportata anche nella quarta edizione della biografia curata da Guglielmo di Tocco.\nIl noviziato domenicano aveva una durata variabile da uno a due anni, al termine dei quali l'aspirante monaco veniva consacrato sacerdote e in seguito faceva la professione dei voti di povert\u00e0, castit\u00e0 e obbedienza. Tale durata era indicativa e di frequente derogata fino a far coincidere la vestizione dell'abito domenicano con il momento della professione dei voti. Il teologo Simon Tugwell ipotizz\u00f2 che Tommaso abbia professato i voti prima di essere incarcerato a Roccasecca dalla sua famiglia.\nTommaso avrebbe lasciato Montecassino fra i quattordici e i quindici anni, divenendo \"frate\" domenicano fra i sedici e i diciassette. Il martirologio pubblicato dal papa san Gregorio I afferma che san Tommaso era monaco gi\u00e0 al tempo di Montecassino e successivamente convol\u00f2 all'ordine sacerdotale come frate dell'Ordine dei Predicatori.\nTuttavia, altri dati biografici contrastano con questa versione, quali ad esempio: l'espulsione degli ordini mendicanti nel 1239 e la menzione di un solo sacerdote come possibile concelebrante, Giovanni di Sangiuliano, o il fatto stesso che Agni da Lentini all'epoca non fosse ancora vescovo.\nIl 3 maggio 1231, Tommaso era stato ammesso nell'Abbazia di Montecassino con l'oblazione di venti once d'oro che accompagnava i bambini nobili, prevista dal capitolo 59 della regola di san Benedetto. Qui sarebbe rimasto fino al 1239.\nNel convento di San Domenico Maggiore avevano ottenuto asilo gli ordini mendicanti, che all'epoca potevano insegnare nelle universit\u00e0 e a loro volta davano ospitalit\u00e0 a giovani di estrazione nobiliare che rifiutavano la formazione e il futuro professionale al quale le loro famiglie li avevano predestinati.\nNel 1235, il convento era stato saccheggiato proprio come rappresaglia per la vestizione di un giovane nobile senza il benestare della sua famiglia. In quegli anni, Agni da Lentini ne era il priore.\nNel 1239, Federico II decret\u00f2 l'espulsione degli ordini mendicanti dal regno e lasci\u00f2 nel convento solamente due frati: Tommaso Agni da Lentini e Giovanni di Sangiuliano, che influenz\u00f2 profondamente la vocazione di san Tommaso. Essi erano posti al servizio della chiesa locale e \"nella giurisdizione del loro vescovo\". In questo modo, sostitu\u00ec al convento domenicano lo \"Studium generale\" di Napoli, divenuta l'unica universit\u00e0 che i sudditi del regno erano autorizzati a frequentare. Fin dalla sua istituzione nel 1224, esso era stato concepito dal re svevo come centro che avrebbe dovuto competere con l'Universit\u00e0 di Bologna nella formazione dei funzionari dell'impero.\nSecondo la regola di san Benedetto, gli oblati potevano vivere fuori dal monastero \u00abda credenti\u00bb, per \u00abservire gli altri, insegnare agli altri, essere esempi fedeli di carit\u00e0 e spiritualit\u00e0 e aderire ad uno stile di vita di preghiera, obbedienza e lavoro\u00bb.\nGli ordini mendicanti dovevano provvedere al proprio sostentamento economico, al pari degli oblati benedettini che erano tenuti ad una vita di lavoro e preghiera. Essi permisero all'Aquinate di non abbandonare lo stile di vita che gi\u00e0 professava in qualit\u00e0 di oblato.\nNella primavera del 1239 Tommaso lasci\u00f2 Montecassino e in autunno prese temporaneamente dimora nel Monastero di san Demetrio a Napoli, che ospitava i benedettini cassinesi di stanza in quella citt\u00e0. Mentre nessun documento attesta la professione dei voti benedettini, il passaggio da un ordine all'altro sarebbe avvenuto senza particolari formalit\u00e0. \nLa tradizione vuole che il santo fosse attratto dalla vita di povert\u00e0, castit\u00e0 e obbedienza degli ordini mendicanti, e dalla loro dedizione allo studio e all'insegnamento, che in breve tempo li avrebbe portati a sostituirsi ai monaci benedettini nella direzione spirituale di principi e re. Furono loro a determinare la formazione aristotelica e filosofica di Tommaso. La famiglia dei conti d'Aquino desiderava che Tommaso diventasse abate di Montecassino, succedendo a Landolfo Sinibaldi, che fu invece sostituito da Stefano di Corbario; ciononostante, non avrebbero opposto ostacoli a tale suo intento, dopo aver versato duecento once d'oro per ottenere un oblato benedettino che stava per essere ammesso in un altro ordine che non pi\u00f9 in comunione con la famiglia monastica cui era stato promesso a cinque anni di et\u00e0.\nNel contempo, nel settembre 1220 Federico II aveva chiamato alla sua corte Michele Scoto, attivo a Toledo sin dal 1215, per tradurre dal greco e dall'arabo dei trattati di Aristotele, Avicenna e Averro\u00e8, che presto si diffusero a Napoli, Salerno e Palermo, ma anche a Parigi. Non \u00e8 esclusa la formazione di una scuola e il fatto che la conoscenza del greco e dell'arabo avesse raggiunto i monaci domenicani (ad esempio nel caso di Guglielmo di Moerbeke) e i conventi domenicani, come quello di san Domenico Maggiore in Napoli che nel 1239 fu ridotto ai minimi termini proprio da Federico II."}
{"id": "3026413", "revid": "6923", "url": "https://it.wikipedia.org/wiki?curid=3026413", "title": "Pietro Siorpaes", "text": "Biografia.\nTerzogenito della grande guida Santo Siorpaes (1832-1900) e della prima moglie Maria Costanza Apollonio (1836-1872), battezzato fin dalla giovent\u00f9 \"de Santo\" per ascendenza paterna, Pietro nacque nella frazione di Staulin d'Ampezzo. Seguendo il genitore e il fratello Giovanni (1869-1909, guida dal 1890), a diciannove anni ottenne l'autorizzazione a svolgere la professione di guida alpina (1887). Abile armaiolo e guardiacaccia fu autore di un'intensa attivit\u00e0 sui monti, molto spesso in compagnia delle baronesse ungheresi Ilona e Rolanda E\u00f6tv\u00f6s.\nPietro nel 1915 combatte nell'esercito imperiale austriaco contro l'Italia, nel 1918 a seguito della sconfitta austriaca e del passaggio di Cortina d'Ampezzo all'Italia, diventa cittadino italiano. L'albergo a Cimabanche che aveva ereditato dal fratello nel 1909 venne distrutto nei primissimi giorni di guerra. Involontariamente Siorpaes fu anche il primo etologo di Cortina, in quanto ebbe in consegna dal conte di Sommaruga (noto alpinista e fondatore con Paul Grohmann del Oesterreichischer Alpenverein, il \"Club Alpino Austriaco\") alcune coppie di marmotte che rinchiuse in una capanna sulle pendici delle Tofane. Gli animali riuscirono a sfuggire, e i numerosissimi esemplari che oggi popolano la valle d'Ampezzo sono sicuramente discendenti da quelle sfuggite a Pietro."}
{"id": "3026415", "revid": "1543377", "url": "https://it.wikipedia.org/wiki?curid=3026415", "title": "Wilmerding", "text": "Wilmerding \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 2.145 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (91,33%), seguita da quella afroamericana (6,34%), dati del 2000."}
{"id": "3026416", "revid": "33332641", "url": "https://it.wikipedia.org/wiki?curid=3026416", "title": "Don Luigi Imperatori", "text": ""}
{"id": "3026421", "revid": "767487", "url": "https://it.wikipedia.org/wiki?curid=3026421", "title": "Whitaker (Pennsylvania)", "text": "Whitaker \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 1.338 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (93,65%), seguita da quella afroamericana (5,01%), dati del 2000."}
{"id": "3026422", "revid": "38120", "url": "https://it.wikipedia.org/wiki?curid=3026422", "title": "Gardner Fox", "text": "Attivo dalla fine degli anni trenta, \u00e8 stato uno tra i pi\u00f9 prolifici e importanti esponenti della Golden e della Silver Age dei comics, creatore di molti storici personaggi della DC Comics.\nNella Golden Age diede vita ai personaggi di Sandman (1939) e Flash, Justice Society of America, Hawkman, Dottor Fate (1940), Starman (1941): nella Silver Age, Adam Strange (1958), Justice League of America (1960), Atomo (Ray Palmer, 1961), Batgirl (1961), Zatanna (1964).\nBiografia.\nNato a Brooklyn, venne influenzato giovanissimo dalle letture di romanzi di Edgar Rice Burroughs, come ebbe modo di dichiarare pi\u00f9 volte in seguito. Dopo gli studi in legge, la laurea al St. John's College e la pratica della professione tra il 1935 e il 1937, coltiv\u00f2 il suo talento di scrittore negli anni della Grande depressione.\nIl suo debutto come scrittore di fumetti fu sulle pagine della leggendaria testata Detective Comics, ma scrisse \"ad intermittenza\" molte altre storie per la DC durante la Golden Age (comprese Action Comics e Adventure Comics): in prosa, oltre a numerosi racconti, si segnala la sua cospicua produzione di storie pulp, in numerose riviste di fantascienza degli anni trenta e quaranta.\nIl suo contributo nella creazione del mondo dei supereroi e dell'Universo DC \u00e8 stato fondamentale: oltre ai personaggi citati e a molti altri, si deve a Fox, nel celebre \"All Star Comics\" n\u00b0 3 del 1940, la creazione della Justice Society of America: nell'albo, la prima \"riunione\" dei vari supereroi pone di fatto le basi per l'intero sviluppo della continuity tra le varie testate e nelle azioni dei singoli personaggi. Un ventennio dopo, nel 1960, d\u00e0 vita alla Justice League of America e alle vicende di Terra-Due.\nDotato di notevole cultura ed appassionato di lettura, Fox infarc\u00ec il mondo dei comics con molti riferimenti storici, mitologici, letterari. Nel giro di un anno, per esempio, scrivendo la serie \"The Atom\" (1962), raccont\u00f2 la rivoluzione ungherese del 1956, la corsa allo spazio, l'Inghilterra del XVIII secolo, la mitologia norrena.\nSi stima che abbia scritto oltre 4000 storie a fumetti: tra gli aspetti caratteristici del suo stile, le vignette in cui il personaggio-narratore parla rivolgendosi direttamente verso il lettore.\n\u00c8 morto a Princeton, nel New Jersey, la vigilia di Natale del 1986.\nOpere di narrativa.\nDurante gli anni quaranta e cinquanta, Fox scrisse una serie di brevi racconti per riviste quali \"Weird Tales\" e \"Planet Stories\", venendo pubblicato anche in \"Amazing Stories\" e \"Marvel Science Stories\": scrisse inoltre per una grande variet\u00e0 di riviste pulp, tra cui \"Baseball Stories\", \"Big Book Football Western\", \"Fighting Western\", \"Football Stories\", \"Lariat Stories\", \"Ace Sports\", \"SuperScience\", \"Northwest Romances\", \"Thrilling Western\" e \"Ranch Romances\".\nDopo aver lasciato la DC nel 1968, Fox si \u00e8 dedicato a tempo pieno alla letteratura, scrivendo romanzi e racconti a tempo pieno con molti pseudonimi maschili e femminili: tra le firme usate da Fox: Jefferson Cooper, Bart Sommers, Paul Dean, Ray Gardner, Lynna Cooper, Rod Gray, Larry Dean, Robert Starr; Don, Ed, Warner e Michael Blake; Tex e Willis Blane; Ed Carlisle; Edgar Weston; Tex Slade, Eddie Duane, e altri. Ha pubblicato presso Ace, Gold Metal, Torre, Belmont, Dodd Mead, Hillman, Pocket Biblioteca, libri Pyramid Libri Signet.\nAd eccezione del 1950, del 1951 e del 1971, ha scritto almeno un romanzo all'anno tra il 1944 e il 1982, tra cui molti di genere fantasy e fantascientifico."}
{"id": "3026431", "revid": "871355", "url": "https://it.wikipedia.org/wiki?curid=3026431", "title": "Walter NZ-120", "text": "Il Walter NZ-120 era un motore aeronautico radiale 9 cilindri raffreddato ad aria prodotto dall'azienda cecoslovacca Walter Engines a partire dagli anni trenta.\nL'NZ-120 era il pi\u00f9 potente di una gamma di motori, designati NZ (Nov\u00e1k-Zeithammer), destinati a velivoli leggeri e che comprendevano anche il 3 cilindri NZ-45, il 5 cilindri NZ-60 ed il 7 cilindri NZ-85.\nStoria.\nSviluppo.\nLo sviluppo dell'NZ-120 deriva dall'esperienza acquisita sul primo della serie, l'NZ-60, avviato alla produzione nel 1923. Come i precedenti, il motore era progettato per assicurare l'intercambiabilit\u00e0 dei principali componenti, albero a gomito, cilindri completi, pistoni, alberi e coperchio posteriore, in modo da abbattere i costi di produzione ed immagazzinamento.\nIl prototipo definitivo venne certificato nel giugno 1927 e quindi avviato alla produzione in serie. Tra il 1928 ed il 1931 vennero costruiti almeno 262 esemplari (un'altra fonte indica 280 pezzi)."}
{"id": "3026432", "revid": "61051", "url": "https://it.wikipedia.org/wiki?curid=3026432", "title": "Walter NZ 120", "text": ""}
{"id": "3026443", "revid": "78480", "url": "https://it.wikipedia.org/wiki?curid=3026443", "title": "Militia Templi - Christi pauperum Militum Ordo", "text": ""}
{"id": "3026444", "revid": "104458", "url": "https://it.wikipedia.org/wiki?curid=3026444", "title": "Les Menuires", "text": ""}
{"id": "3026445", "revid": "79968", "url": "https://it.wikipedia.org/wiki?curid=3026445", "title": "Jet Provost", "text": ""}
{"id": "3026446", "revid": "287204", "url": "https://it.wikipedia.org/wiki?curid=3026446", "title": "Henri Brechu", "text": ""}
{"id": "3026455", "revid": "110157", "url": "https://it.wikipedia.org/wiki?curid=3026455", "title": "NCAA Division I 2007 (pallavolo femminile)", "text": "La NCAA Division I 2007 si \u00e8 svolta dal 29 novembre al 15 dicembre 2007: al torneo hanno partecipato 64 squadre di pallavolo universitarie e la vittoria finale \u00e8 andata per la seconda volta alla ."}
{"id": "3026470", "revid": "1452073", "url": "https://it.wikipedia.org/wiki?curid=3026470", "title": "Gran Premio di superbike di Monza 2008", "text": "Il Gran Premio di superbike di Monza 2008 \u00e8 la quinta prova del mondiale superbike 2008, nello stesso fine settimana si corre il quinto gran premio stagionale del mondiale supersport 2008 ed il terzo gran premio stagionale della Superstock 1000 FIM Cup 2008.\nSuperbike.\nLe classifiche del Campionato mondiale Superbike sono le seguenti:\nSuperpole.\nFonte:\nI primi sedici piloti partecipano alla superpole i restanti si qualificano con il miglior tempo ottenuto nelle due sessioni di qualifica.\nGara 1.\nFonte:\nGara 2.\nFonte:\nSupersport.\nQualifiche.\nFonte:\nGara.\nFonte:\nSuperstock.\nQualifiche.\nFonte:\nGara.\nFonte:"}
{"id": "3026472", "revid": "1431409", "url": "https://it.wikipedia.org/wiki?curid=3026472", "title": "Indira Varma", "text": "Biografia.\nFiglia unica, ad aumentare la fama dell'attrice \u00e8 il ruolo di Ellaria Sand nella serie tv firmata HBO, \"Il Trono di Spade\" al fianco dell'attore Pedro Pascal (Oberyn Martell). Nel 2013 presta la propria voce al personaggio di Vivienne nel videogioco targato BioWare \"\", terzo capitolo della saga di \"Dragon Age\". Molto attiva anche in campo teatrale, nel 2020 ha vinto il Laurence Olivier Award alla miglior attrice non protagonista per \"Il divo Garry\" all'Old Vic di Londra.\n\u00c8 sposata con Colin Tierney, da cui ha avuto la figlia Evelyn.\nDoppiatrici italiane.\nNelle versioni in italiano dei suoi lavori, Indira Varma \u00e8 stata doppiata da:"}
{"id": "3026474", "revid": "62004", "url": "https://it.wikipedia.org/wiki?curid=3026474", "title": "Zden\u011bk \u0160tybar", "text": "Biografia.\nSoprannominato \"Styby\", \u00e8 nato vicino a Plze\u0148, ma vive da molti anni in Belgio e parla fluentemente l'olandese. Nel luglio 2014, in una cerimonia tenutasi a Mlad\u00e1 Boleslav, ha inoltre sposato la storica fidanzata Ine Vanden Bergh, belga.\nCarriera.\nGli esordi.\nTalento precoce, appena sedicenne, nel 2002, \u00e8 terzo al campionato del mondo Juniores di ciclocross; si ripete con un altro bronzo nella medesima categoria nel 2003. Tra gli Under-23 si laurea campione del mondo nel 2005 a St. Wendel e nel 2006 a Zeddam. Passato agli Elite nel settembre 2007, si aggiudica la medaglia d'argento iridata di categoria ai campionati del mondo 2008 di Treviso, battuto dall'olandese Lars Boom; nella stessa stagione vince la prova di Kalmthout valida per la Coppa del mondo 2007-2008 e tre tappe della TOI TOI Cup. Nell'annata 2008-2009 \u00e8 terzo in Coppa del mondo e nuovamente secondo ai campionati del mondo di Hoogerheide, dietro a Niels Albert.\n2009-2011: i primi due mondiali nel ciclocross.\nLa stagione 2009-2010 \u00e8 quella dei successi mondiali: \u0160tybar si aggiudica infatti Coppa del mondo, campionati del mondo e Superprestige, chiudendo invece secondo nel Gazet van Antwerpen Trofee. Il 24 gennaio arriva il primo dei tre titoli: dopo aver conquistato nel corso della stagione le prove di Koksijde, Igorre e Roubaix, il ceco chiude infatti secondo nel cross di Hoogerheide, ultima prova del calendario, e nella classifica finale va a precedere di 4 lunghezze Niels Albert. Una settimana dopo, il 31 gennaio a T\u00e1bor, riesce finalmente a centrare l'oro ai campionati del mondo, riportando cos\u00ec il suo paese alla vittoria diciannove anni dopo Radom\u00edr \u0160im\u016fnek (allora, 1991, era Cecoslovacchia). In una corsa caratterizzata da ghiaccio e neve, nove giri su un circuito da 3,2 chilometri, \u0160tybar \u00e8 abile a lanciare l'attacco decisivo nel corso della quarta tornata: non viene pi\u00f9 ripreso, e taglia il traguardo con 21 secondi su Klaas Vantornout e 38 su Sven Nys. Il 14 febbraio seguente vince infine a Vorselaar superando ancora Albert; la vittoria gli consente di staccare di un punto il belga (erano appaiati in classifica) e di conquistare cos\u00ec il Superprestige, competizione nella quale peraltro interrompe il dominio quinquennale dell'altro fiammingo Sven Nys.\nAttivo anche su strada, nella stagione 2010 si aggiudica il breve cronoprologo del Giro di Slovacchia, 1,3\u00a0km a Nitra. Nella stagione 2010-2011 di ciclocross si ripete ad alti livelli vincendo due prove di Coppa del mondo, ad Aigle e a Plze\u0148, ma nella graduatoria generale di Coppa conclude solo undicesimo; si piazza inoltre secondo nel Superprestige, con due vittorie parziali, e terzo nel Gazet van Antwerpen Trofee, con il successo nella gara di Namur. Il 30 gennaio 2011 a St. Wendel ottiene quindi il secondo titolo mondiale consecutivo: nell'occasione, grazie a un attacco in salita al settimo degli undici giri previsti, stacca il compagno di fuga Nys e al traguardo lo precede di 18 secondi.\n2011-2014: il professionismo e il terzo iride nel cross.\nAl termine dell'inverno 2011 viene messo sotto contratto dal team Quickstep, passando cos\u00ec al professionismo con una squadra ProTour. Con la nuova squadra partecipa con regolarit\u00e0 a diverse gare su strada del calendario 2011, tra cui il Giro del Belgio, il Giro di Svizzera e l'Eneco Tour. Nella seguente stagione di ciclocross vince invece la gara di Coppa del mondo a Li\u00e9vin e due prove di Superprestige, e conclude terzo nelle classifiche di entrambe le competizioni (\u00e8 invece secondo nel Gazet van Antwerpen Trofee, pur senza vittorie parziali). Dimostra per\u00f2 affaticamento, anche a causa degli impegni sostenuti su strada, e ai seguenti campionati del mondo, nel gennaio 2012 a Koksijde, si classifica solo tredicesimo, lontano dai migliori. Di concerto con il proprio team manager Wilfired Peeters, decide cos\u00ec di dedicarsi a tempo pieno all'attivit\u00e0 su strada a partire dal 2012, e di gareggiare nel ciclocross solo come allenamento.\nNel 2012, in maglia Omega Pharma, ottiene il primo successo da \"pro\" in maggio, alla Quatre Jours de Dunkerque, facendo sua in solitaria la quarta tappa (oltre alla piazza d'onore in classifica generale). Dopo aver corso ancora Giro del Belgio e Giro di Svizzera, in luglio vince la terza tappa del Tour de Pologne, valido per il calendario World Tour; partecipa quindi per la prima volta anche alla Vuelta a Espa\u00f1a, portandola a termine, e infine, convocato nella Nazionale su strada, alla prova in linea dei campionati del mondo di Valkenburg. Nell'autunno-inverno subito seguente \u00e8 poco attivo nelle corse di cross: gareggia infatti solo per poche settimane a cavallo di Capodanno, senza particolari risultati, dedicandosi perlopi\u00f9 alla preparazione per la prima parte della stagione su strada.\nNella primavera del 2013 \u0160tybar prende cos\u00ec parte per la prima volta alle grandi classiche mondiali, tra cui Milano-Sanremo, E3 Harelbeke, Gand-Wevelgem, Giro delle Fiandre e Parigi-Roubaix. Proprio nella \"classica del pav\u00e9\" dimostra ottime qualit\u00e0 e, nonostante una collisione con uno spettatore quando era in corsa per il podio, ottiene, da debuttante, il sesto posto finale. Nel prosieguo di stagione riesce ad aggiudicarsi due tappe (la seconda delle quali sul Muro di Grammont) e la classifica finale dell'Eneco Tour, nonch\u00e9, in data 30 agosto, la frazione di Mairena de Aljafare alla Vuelta a Espa\u00f1a, superando al fotofinish il campione del mondo Philippe Gilbert.\nDopo aver corso la prova in linea dei campionati del mondo su strada a Firenze, ritorna temporaneamente al ciclocross per partecipare ad alcune prove di secondo piano in preparazione ai campionati del mondo. Nella prova iridata, svoltasi a Hoogerheide il 1\u00ba febbraio 2014, \u00e8 protagonista, e coglie un risultato in parte inatteso: si laurea infatti per la terza volta campione del mondo, staccando il \"solito\" rivale Sven Nys all'ultimo giro e precedendolo di 12\" al traguardo. Nella primavera ciclistica su strada subito seguente si piazza settimo alla Milano-Sanremo e quinto alla Parigi-Roubaix; diventa poi campione nazionale in linea, mentre nella seconda parte della stagione 2014 vince una tappa all'Eneco Tour e la Binche-Chimay-Binche.\nDal 2015: le vittorie e i piazzamenti nelle classiche.\nTornato a tempo pieno alla strada, nel marzo 2015 si aggiudica la Strade Bianche a Siena e conclude al secondo posto l'E3 Harelbeke, anticipato da Geraint Thomas. Il 12 aprile si classifica quindi secondo alla Parigi-Roubaix, battuto da John Degenkolb in una volata ristretta. In luglio ottiene la vittoria pi\u00f9 importante della sua carriera su strada: vince infatti la sesta tappa del Tour de France, su un arrivo in leggera salita, anticipando di 2\" il gruppo dei migliori regolato da Peter Sagan grazie ad uno scatto nel finale. Nel marzo 2016 \u00e8 secondo alla Strade Bianche, battuto da Fabian Cancellara, imponendosi quindi su Sagan nella tappa di Pomarance alla Tirreno-Adriatico; la campagna delle classiche non lo vede invece andare oltre un ottavo posto al Giro delle Fiandre. Nel finale di stagione, dopo aver partecipato alla prova olimpica su strada ai Giochi di Rio de Janeiro, \u00e8 invece secondo alla Binche-Chimay-Binche.\nNel 2017 sfiora nuovamente il successo alla Parigi-Roubaix: arrivato con il gruppo dei migliori cinque che si gioca la vittoria, tenta un allungo a poche centinaia di metri dal traguardo ma viene superato da Greg Van Avermaet e si classifica cos\u00ec al secondo posto. \u00c8 poi, come gi\u00e0 tre anni prima, campione nazionale in linea. Nel 2018 conclude nella \"Top 10\" tutte le principali classiche del pav\u00e9 (E3 Harelbeke, Gand-Wevelgem, Dwars door Vlaanderen, Giro delle Fiandre e Parigi-Roubaix), vincendo inoltre, grazie a tre podi di tappa, la classifica a punti del BinckBank Tour. Torna alla vittoria nella primavera 2019: si aggiudica infatti la quinta e ultima frazione della Volta ao Algarve, la Omloop Het Nieuwsblad in solitaria e l'E3 Harelbeke in volata ristretta."}
{"id": "3026479", "revid": "599013", "url": "https://it.wikipedia.org/wiki?curid=3026479", "title": "Global Elders", "text": "Global Elders o The Elders, (In Italiano \"gli Anziani\" o \"i Saggi\") \u00e8 una organizzazione internazionale non-governativa formata da figure pubbliche come ex uomini di stato, pacifisti, attivisti per i diritti umani, riuniti insieme da Nelson Mandela. Scopo dichiarato di questo gruppo \u00e8 lavorare a soluzioni per quelli che sembrano problemi insormontabili del mondo, come cambio climatico, AIDS, povert\u00e0, guerre.\nMembri.\nAnziani onorari\nEx membri:\n\"(San Suu Kyi, durante gli arresti domiciliari in Birmania/Myanmar non ebbe un ruolo attivo all'interno del gruppo. Gli Anziani posizionano una sedia vuota ad ognuno dei loro incontri) \"\nStoria.\nL'idea del gruppo mondiale degli anziani \u00e8 nata nel 1999 da una conversazione tra l'artista Peter Gabriel e l'imprenditore Richard Branson.\nNel 2001 Gabriel e Branson presentarono l'idea a Nelson Mandela che la condivise con entusiasmo. Con l'aiuto di Gra\u00e7a Machel e Desmond Tutu, iniziarono a formare il gruppo proponendo l'ingresso agli altri componenti."}
{"id": "3026483", "revid": "729019", "url": "https://it.wikipedia.org/wiki?curid=3026483", "title": "Pu\u0161kinskaja (metropolitana di San Pietroburgo)", "text": "Pu\u0161kinskaja (, traslitterazione anglosassone: Pushkinskaya) \u00e8 una stazione situata sulla Linea Kirovsko-Vyborgskaja, la Linea 1 della Metropolitana di San Pietroburgo. \u00c8 stata inaugurata il 30 aprile 1956.\nSi tratta anche di una stazione di interscambio, con Zvenigorodskaja della Linea 5."}
{"id": "3026485", "revid": "729019", "url": "https://it.wikipedia.org/wiki?curid=3026485", "title": "Zvenigorodskaja", "text": "Zvenigorodskaja (in russo:\u0417\u0432\u0435\u043d\u0438\u0433\u043e\u0440\u043e\u0434\u0441\u043a\u0430\u044f) \u00e8 una stazione situata sulla Linea Frunzensko-Primorskaya, la Linea 5 della Metropolitana di San Pietroburgo. \u00c8 stata inaugurata il 20 dicembre 2008.\nSi tratta anche di una stazione di interscambio, con Pushkinskaya della Linea 1."}
{"id": "3026489", "revid": "55935", "url": "https://it.wikipedia.org/wiki?curid=3026489", "title": "Conte di Lemos", "text": ""}
{"id": "3026490", "revid": "1305772", "url": "https://it.wikipedia.org/wiki?curid=3026490", "title": "Francesco Cabras", "text": "Biografia.\nDi origine sarda, parallelamente alla laurea in psicologia inizia a collaborare con testate italiane come giornalista e fotografo di reportage di viaggio, diritti umani, musica rock e cinema, lavorando anche su libri commerciali e creativi. Nel 1995 incontra e ottiene un'intervista esclusiva con il premio Nobel per la pace Aung San Suu Kyi all'epoca agli arresti domiciliari nella sua casa di Rangoon in Birmania. Nel 1996 realizza come fotografo la campagna pro aiuti per l'Iraq dell'ONG \"Un Ponte per Baghdad\".\nDopo vari lavori televisivi su Telemontecarlo e Rai 2, nel 1999 fonda insieme ad Alberto Molinari e Francesco Struffi la societ\u00e0 di produzione Ganga Film, specializzandosi in videoclip, documentari di creazione e documentari d'arte, e iniziando una collaborazione assidua con il canale RaiSat Art. Con Molinari realizza in co-regia e co-direzione della fotografia la maggioranza dei suoi lavori, anche videoclip per Max Gazz\u00e8 (\"Il timido ubriaco\"), Caparezza, Sergio Cammariere, Giorgia, Rosario di Bella e Nada. Si occupa anche di teatro.\nLa regia di Cabras risente molto dell'esperienza visuale di fotografo, e di quella narrativa di giornalista reporter, muovendosi tra sperimentazione visuale, il documentario di creazione, quello didattico, i videoclip, la fotografia, la scrittura e la recitazione. Tra i molti documentari lungometraggi \"The Big Question\" del 2006, prodotto originariamente da Mel Gibson, comunque uscito nei cinema statunitensi. Nel 2006, sempre insieme ad Alberto Molinari, realizza per il canale Cult di Sky una serie di opere di visual art. Tra queste \"Paleoliche\" vince il concorso di arte visuale Festarte2008 e viene utilizzato da Greenpeace Italia per la campagna pro energia eolica.\nCome attore nel 1997 vince il premio come migliore interprete protagonista al Sacher Festival di Nanni Moretti con \"Cosmos Hotel\" di Varo Venturi. In seguito recita in \"La passione di Cristo\" di Mel Gibson (interpretando Gesmas, il ladrone cattivo), nel \"Il mandolino del capitano Corelli\" di John Madden, in \"Equilibrium\" di Kurt Wimmer e in \"The Obscure brother\" di Linda di Franco. \u00c8 il protagonista del prossimo lungometraggio di Louis Nero \"Rasputin\".\n\u00c8 autore di testi di canzoni per Francesca Schiavo (\"La vita \u00e8 altrove\", \"Eroi prigionieri\"), Khaoticos (\"No me divierto\"), scrive per Valeria Rossi il ritornello della canzone \"Tre parole\", e talvolta disegna anche copertine di dischi..\nHa una band, assieme a Molinari e al regista Francesco G. Raganato, chiamata North Sentinel, con la quale ha registrato un album omonimo mai distribuito, finch\u00e9 nel mese di marzo 2020 \u00e8 stato pubblicato in digitale.\nFilmografia parziale.\nVideoclip.\nCaparezza: La fitta sassaiola dell'ingiuria, regista e attore."}
{"id": "3026493", "revid": "56620", "url": "https://it.wikipedia.org/wiki?curid=3026493", "title": "Il leone farfalla", "text": "Il Leone-Farfalla (titolo originale \"The Butterfly Lion\") \u00e8 un romanzo per bambini, pubblicato nel 1996, dallo scrittore inglese Michael Morpurgo. \nTrama.\nIl protagonista della storia \u00e8 Bertie, un bambino che vive in una riserva in Africa fin dalla pi\u00f9 tenera et\u00e0. \nNella sua infanzia Bertie viene a contatto con la natura circostante; affascinato da tutte le creature e dalla meraviglia che lo circonda, \u00e8 solito arrampicarsi sull'albero pi\u00f9 alto della riserva cos\u00ec da poter vedere oltre l'orizzonte. \nUna sera, mentre era seduto su un ramo ad osservare gli animali abbeverarsi alla pozza sente dei versi, come un pianto, e impulsivamente si fionda a vedere da dove provenissero i versi: cos\u00ec trova un piccolo cucciolo di leone bianco, apparentemente rimasto orfano, e decide di portarlo a casa.\nInizialmente i genitori sono contrari alla sua decisione, ma dopo averne parlato tra loro decidono di tenerlo. Il leone arreca piacere a tutta la famiglia: la mamma, malata, si sente pi\u00f9 felice e Bertie si sente meno solo.\nDopo poco tempo per\u00f2 la madre passer\u00e0 a miglior vita, il padre cos\u00ec decide di vendere la riserva, di sposarsi e di trasferirsi in Inghilterra, dove il protagonista comincer\u00e0 a frequentare un collegio, vendendo il piccolo leone ad un circo.\nBertie \u00e8 frustrato, il piccolo leoncino gli manca molto ma continua ad affrontare le avversit\u00e0 e si ripromette di ritrovare il piccolo leoncino, un giorno.\nIn Inghilterra, fa la conoscenza di Millie, una coetanea di buona famiglia, con cui passa tutte le domeniche e le racconta della sua storia e del suo amico leoncino.\nIl tempo passa e Bertie prende parte alla Prima guerra mondiale in Francia, viene ferito e portato all'ospedale, dove ritrova Millie, che faceva l'infermiera, e decidono di sposarsi. Dimesso e passeggiando per le strade vedono un cartello del circo al quale era stato venduto il leoncino, oramai cresciuto. Bertie ritrova il proprietario che gli dice di aver fallito e gli era rimasto solo il leone, che Bertie ricompra. Tornano a vivere in Inghilterra.\nlove you all"}
{"id": "3026494", "revid": "767487", "url": "https://it.wikipedia.org/wiki?curid=3026494", "title": "Il gusto dell'anguria", "text": "Il gusto dell'anguria (\"Ti\u0101n bi\u0101n yi du\u01d2y\u00fan\" o \"The Wayward Cloud\") \u00e8 un film del 2005 scritto e diretto da Tsai Ming-liang, interpretato dal suo attore-feticcio Lee Kang-sheng.\nPresentato in concorso al Festival di Berlino, ha vinto un Orso d'argento per l'eccezionale contributo artistico, il Premio FIPRESCI e il Premio Alfred Bauer.\nDopo un'anteprima al Torino Film Festival, \u00e8 stato distribuito nelle sale cinematografiche italiane dal 25 novembre 2005.\nTrama.\nIn un periodo di grande siccit\u00e0 a Taipei, la televisione consiglia di risparmiare l'acqua proponendo di bere succo di anguria. I due protagonisti del precedente film \"Che ora \u00e8 laggi\u00f9?\", Hsiao-kang, ex-venditore di orologi riciclatosi attore porno, e Shiang-chyi, sua ex-cliente, non si arrendono e continuano a cercare dell'acqua. Tra i due nasce una storia basata solo ed esclusivamente sulla sessualit\u00e0."}
{"id": "3026501", "revid": "92723", "url": "https://it.wikipedia.org/wiki?curid=3026501", "title": "Guida insolita ai misteri, ai segreti, alle leggende e alle curiosit\u00e0 dei castelli del Piemonte", "text": "La Guida insolita ai misteri, ai segreti, alle leggende e alle curiosit\u00e0 dei castelli del Piemonte \u00e8 una guida compilata da Massimo Centini e pubblicata per i tipi della Newton Compton Editori. La prima edizione risale al 2001. Nel 2010 una ristampa \u00e8 stata distribuita in abbinamento con il quotidiano \"La Stampa\".\nTra arte e architettura.\nLa pubblicazione costituisce una \"summa\" - sorta di vero e proprio censimento - dei castelli ed edifici storici, delle fortificazioni e dei ricetti presenti sul territorio del Piemonte, una regione che con il suo migliaio di castelli di ogni tipologia - come sottolinea la nota editoriale nel risvolto di copertina - \"costituisce una delle terre pi\u00f9 ricche di edifici in cui la storia si \u00e8 intrecciata alla leggenda\". \nIl castello viene 'visto' perci\u00f2 sia come struttura utilizzata per la difesa militare sia come residenza signorile, in ogni caso come \"una struttura architettonica e cultura multipla nel quale \u00e8 contenuta la storia degli uomini, in tutte le sue sfaccettature e nelle sue molteplici diramazioni\". \nUn aspetto ulteriore che viene preso in esame dal volume \u00e8 quello del castello come contenitore di \"tesori e segreti inconfessabili\", spesso fonte di curiosit\u00e0 per appassionati e turisti: un viaggio fra arte ed architettura che va dall'epoca romana al tempo dei longobardi, dalla cultura del feudalesimo a quella definita dai possedimenti della casa regnante dei Savoia. \nLa guida.\nLa guida \u00e8 organizzata per ciascuna delle otto province del Piemonte (Alessandria, Biella, Cuneo, Novara, Torino, Verbano-Cusio-Ossola e Vercelli.\nPer ciascuna provincia vengono illustrate, attraverso schede di varia ampiezza, le realt\u00e0 locali, con pertinenti ed appropriati riferimenti storici e architettonici.\nCompleta l'opera, oltre a un'introduzione che d\u00e0 conto del senso complessivo del progetto, un glossario curato da Mauro Minola, un ampio apparato bibliografico e due indici specifici dei nomi e dei luoghi citati nell'opera.\nL'autore.\nMassimo Centini \u00e8 nato a Torino nel 1955. Laureato in antropologia culturale, collabora con universit\u00e0 e musei italiani e stranieri. Secondo le note biografiche riportate nel risvolto dell'ultima di copertina, \u00e8 autore di numerosi studi di antropologia e, sempre per i caratteri della Newton Compton Editori, di libri sulla storia e sulla cultura del Piemonte. Con Andrea Accorsi si \u00e8 occupato anche in diversi libri del tema del serial killer."}
{"id": "3026506", "revid": "43204", "url": "https://it.wikipedia.org/wiki?curid=3026506", "title": "Maxi Pereira", "text": ""}
{"id": "3026509", "revid": "1573940", "url": "https://it.wikipedia.org/wiki?curid=3026509", "title": "Torbat-e Heydariyyeh", "text": "Torbat-e \u1e24eydariyyeh () \u00e8 il capoluogo dello shahrest\u0101n di Torbat-e Heydariyyeh, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 119.360 abitanti. I pi\u00f9 importanti prodotti del luogo sono lo zafferano e i tappeti.\nIl termine \"torbat\" in lingua persiana significa \"luogo di sepoltura\", la citt\u00e0 \u00e8 quindi \"il luogo di sepoltura di \u1e24eydar (Qo\u1e6dbodd\u012bn \u1e24eydar, un mistico sufi) la cui tomba si trova nel centro della citt\u00e0. Anticamente si chiamava invece \"Zaveh\" e nel XIX secolo era conosciuta come \"Torbat-e Is\u1e25\u0101q Kh\u0101n\". Is\u1e25\u0101q Kh\u0101n fu il potente capo della trib\u00f9 \"qarai\" (un gruppo etnico tataro)."}
{"id": "3026511", "revid": "486946", "url": "https://it.wikipedia.org/wiki?curid=3026511", "title": "San Giovanni il Teologo", "text": ""}
{"id": "3026512", "revid": "1573940", "url": "https://it.wikipedia.org/wiki?curid=3026512", "title": "Bayag", "text": "B\u0101yag (farsi \u0628\u0627\u06cc\u06af) \u00e8 una citt\u00e0 dello shahrest\u0101n di Torbat-e-Heydarieh, circoscrizione di Bayag, nella provincia del Razavi Khorasan in Iran. Aveva, nel 2006, una popolazione di 3.960 abitanti. "}
{"id": "3026514", "revid": "1573940", "url": "https://it.wikipedia.org/wiki?curid=3026514", "title": "Kadkan", "text": "Kadkan (farsi \u06a9\u062f\u06a9\u0646) \u00e8 una citt\u00e0 della shahrest\u0101n di Torbat-e Heydariyyeh, circoscrizione di Kadkan, nella provincia del Razavi Khorasan in Iran. Aveva, nel 2006, una popolazione di 3.166 abitanti. "}
{"id": "3026523", "revid": "526665", "url": "https://it.wikipedia.org/wiki?curid=3026523", "title": "Scuola superiore di studi universitari e perfezionamento Sant'Anna", "text": ""}
{"id": "3026526", "revid": "1305772", "url": "https://it.wikipedia.org/wiki?curid=3026526", "title": "West View", "text": ""}
{"id": "3026530", "revid": "287204", "url": "https://it.wikipedia.org/wiki?curid=3026530", "title": "Rosa Tudor", "text": "La rosa Tudor o rosa dei Tudor (\"Tudor rose\", talvolta definita rosa dell'unione o \"union rose\") \u00e8 un emblema araldico tradizionale dell'Inghilterra che trae origine e nome dalla famiglia dei Tudor che riun\u00ec le casate degli York e dei Lancaster. La rosa Tudor \u00e8 composta di cinque petali interni bianchi che rappresentano la casata degli York e cinque petali rossi esterni che rappresentano quella dei Lancaster nonch\u00e9 la superiorit\u00e0 di quest'ultima alla prima famiglia.\nOrigini.\nQuando Enrico VII prese la corona d'Inghilterra da Riccardo III in battaglia (1485), questo port\u00f2 alla fine della lunga ed estenuante \"guerra delle due rose\" tra la famiglia dei Lancaster (che avevano per simbolo una rosa rossa) e quella degli York (che avevano per simbolo una rosa bianca). Il padre di Enrico era Edmund Tudor dei conti di Richmond (per parte di madre), dal momento che sua madre era Margaret Beaufort della casata dei Lancaster; nel gennaio del 1486 questi spos\u00f2 Elisabetta di York per riunire finalmente le due famiglie ed evitare future contese. La giustapposizione della rosa bianca e della rosa rossa come simboli araldici si devono proprio alla figura di Enrico VII. Lo storico Thomas Penn ha scritto a tal proposito:\nCol suo matrimonio, Enrico VII adott\u00f2 la rosa Tudor come simbolo congiungendo la rosa bianca degli York con quella rossa dei Lancaster. La rosa Tudor \u00e8 occasionalmente stata anche inquartata o ripartita in palo coi colori rosso e bianco. Pi\u00f9 spesso, la rosa Tudor \u00e8 raffigurata come doppia rosa, bianca e rossa, descritta nel colore come \"propria\" dal momento che in natura non esiste una rosa con entrambi i colori cos\u00ec ripartiti nello stesso fiore.\nUsi storici.\nEnrico VII fu sempre riservato nell'uso della rosa Tudor, preferendo ancora utilizzare la rosa dei Lancaster, la casata a cui egli stesso apparteneva. Fu il suo successore Enrico VIII, discendente legittimo di entrambe le case, a utilizzarla con maggior frequenza.\nQuando Arturo, principe di Galles, mor\u00ec nel 1502, la sua tomba nella cattedrale di Worcester venne decorata con entrambe le rose per ribadire la sua discendenza da entrambe le casate dei Lancaster e degli York.\nDurante il suo regno, Enrico VIII fece ridipingere la leggendaria \"Tavola rotonda\" (che egli credeva genuina) al castello di Winchester. Il nuovo schema pittorico includeva la rosa Tudor al centro. Prima di questo esempio, gi\u00e0 suo padre Enrico VII aveva fatto costruire una cappella per s\u00e9 nell'abbazia di Westminster (e poi usata come luogo per la sua tomba) e la fece decorare con la rosa dei Tudor e col simbolo del \"Beaufort portcullis\", una forma di propaganda per definire i suoi diritti al trono.\nIl simbolo della rosa Tudor pu\u00f2 apparire anche coronato, in particolare se usato come simbolo del sovrano; il simbolo si trova anche in un ritratto eseguito da Nicholas Hilliard di Elisabetta I e dal 5 novembre 1800 venne approvato come emblema floreale ufficiale dell'Inghilterra.\nLa rosa Tudor pu\u00f2 trovarsi anche \"dimezzata\", ovvero tagliata a met\u00e0 e combinata con un altro emblema. Il Westminster Tournament Roll include le insegne di Enrico VIII e della sua prima moglie Caterina d'Aragona con una rosa Tudor dimezzata e congiunta con l'insegna personale di Caterina, una melagrana; la figlia della coppia, Maria I, utilizz\u00f2 il medesimo simbolo. Con la sua ascesa al trono, Giacomo I d'Inghilterra (Giacomo VI di Scozia) utilizz\u00f2 un simbolo personale composto dalla rosa dei Tudor dimezzata e combinata con il cardo scozzese, il tutto sormontato dalla corona reale.\nUsi contemporanei.\nLa rosa Tudor coronata \u00e8 utilizzata oggi come simbolo ufficiale dell'Inghilterra, come la Scozia usa il cardo, il Galles il porro e l'Irlanda il quadrifoglio. Essa si pu\u00f2 vedere ad esempio nelle insegne delle uniformi degli Yeomen Warders della Torre di Londra o degli Yeomen of the Guard. Essa compariva anche nella moneta da 20 pence coniata dal 1982 al 2008 nonch\u00e9 nello stemma reale del Regno Unito. Si trova anche nello stemma del Canada.\nLa rosa Tudor \u00e8 parte del simbolo da elmetto dell'Intelligence Corps del British Army. \u00c8 anche utilizzata monocromaticamente come simbolo dell'English Tourist Board. e come parte del simbolo della Corte Suprema del Regno Unito.\nLa rosa Tudor \u00e8 utilizzata come emblema dal Nautical Training Corps, ma anche come stemma araldico di diverse citt\u00e0 tra cui ad esempio Sutton Coldfield, avendo ottenuto lo status di citt\u00e0 reale da parte di Enrico VIII. Il quartiere dei Queens a New York utilizza la rosa Tudor come proprio emblema e bandiera.\nLa rosa Tudor venne utilizzata anche nello stemma dei conti di Schaumburg-Lippe. In questo caso, in realt\u00e0, si tratterebbe di una Rosa di Lippe (Lippische Rose).\nLa citt\u00e0 di York nel Carolina del Sud \u00e8 soprannominata \"La citt\u00e0 della rosa bianca\", mentre la vicina citt\u00e0 di Lancaster nel Carolina del Sud \u00e8 detta \"La citt\u00e0 della rosa rossa\"."}
{"id": "3026531", "revid": "486946", "url": "https://it.wikipedia.org/wiki?curid=3026531", "title": "Los Reyes Cat\u00f3licos", "text": ""}
{"id": "3026532", "revid": "767487", "url": "https://it.wikipedia.org/wiki?curid=3026532", "title": "West View (Pennsylvania)", "text": "West View \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 7.277 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (97,62%), seguita da quella afroamericana (0,93%), dati del 2000."}
{"id": "3026536", "revid": "179980", "url": "https://it.wikipedia.org/wiki?curid=3026536", "title": "Gabriel Gaston Oyola", "text": ""}
{"id": "3026537", "revid": "435662", "url": "https://it.wikipedia.org/wiki?curid=3026537", "title": "Salone di Torino", "text": ""}
{"id": "3026538", "revid": "1543377", "url": "https://it.wikipedia.org/wiki?curid=3026538", "title": "Versailles (Pennsylvania)", "text": "Versailles \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 1.724 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (95,88%), seguita da quella afroamericana (2,55%), dati del 2000."}
{"id": "3026542", "revid": "33281909", "url": "https://it.wikipedia.org/wiki?curid=3026542", "title": "Cambyses II di Persia", "text": ""}
{"id": "3026543", "revid": "54193", "url": "https://it.wikipedia.org/wiki?curid=3026543", "title": "Cries and Whispers", "text": ""}
{"id": "3026545", "revid": "767487", "url": "https://it.wikipedia.org/wiki?curid=3026545", "title": "Blawnox", "text": "Blawnox \u00e8 un comune (\"borough\") degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 1.432 abitanti.\nLa cittadina, sorta alla fine del XVIII secolo, si \u00e8 chiamata Hoboken per poi cambiare il nome nell'attuale Blawnox per distinguersi dall'omonima citt\u00e0 del New Jersey, su proposta dei vertici dell'accieria Blaw-Knox Steel Construction Co., con sede nel comune.\nSociet\u00e0.\nEvoluzione demografica.\nLa composizione etnica vede una prevalenza della razza bianca (92,9%), seguita da quella asiatica (4,0%), dati del 2010."}
{"id": "3026546", "revid": "697352", "url": "https://it.wikipedia.org/wiki?curid=3026546", "title": "Negusse Negest", "text": ""}
{"id": "3026549", "revid": "339392", "url": "https://it.wikipedia.org/wiki?curid=3026549", "title": "Teferi Mekonnen", "text": ""}
{"id": "3026550", "revid": "1543377", "url": "https://it.wikipedia.org/wiki?curid=3026550", "title": "Pleasant Hills (Pennsylvania)", "text": "Pleasant Hills \u00e8 un borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 8.397 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 97%) seguita da quella afroamericana (1,3%), dati del 2000."}
{"id": "3026559", "revid": "287204", "url": "https://it.wikipedia.org/wiki?curid=3026559", "title": "E54", "text": "E54 pu\u00f2 riferirsi a:"}
{"id": "3026560", "revid": "309289", "url": "https://it.wikipedia.org/wiki?curid=3026560", "title": "Oskol", "text": "L'Oskol () \u00e8 un fiume della Russia europea meridionale (oblast' di Kursk e Belgorod) e dell'Ucraina settentrionale (oblast' di Charkiv), affluente di sinistra del Severskij Donec (bacino idrografico del Don).\nHa origine dai bassi rilievi collinari del rialto centrale russo, nella sua sezione meridionale. Scorre con direzione mediamente meridionale su tutto il percorso, attraversando l'oblast' di Belgorod (toccando le citt\u00e0 di Staryj Oskol, \u010cernjanka, Novyj Oskol, Volokonovka e Valujki. Entra successivamente nell'Ucraina settentrionale, nell'oblast' di Charkiv; toccata la citt\u00e0 di Kup\"jans'k, d\u00e0 origine al bacino artificiale di Krasnyj Oskol, sfociando dopo pochi chilometri nel Severskij Donec non lontano dalla citt\u00e0 di Izjum.\nL'Oskol \u00e8 gelato, mediamente, nel periodo compreso tra i primi di dicembre e i primi di aprile; nel periodo tra fine marzo e i primi di maggio si manifestano invece le massime piene annue."}
{"id": "3026561", "revid": "80339", "url": "https://it.wikipedia.org/wiki?curid=3026561", "title": "Donec", "text": ""}
{"id": "3026564", "revid": "287204", "url": "https://it.wikipedia.org/wiki?curid=3026564", "title": "E56", "text": "E56 pu\u00f2 riferirsi a:"}
{"id": "3026565", "revid": "736476", "url": "https://it.wikipedia.org/wiki?curid=3026565", "title": "Whitehall (disambigua)", "text": ""}
{"id": "3026566", "revid": "287204", "url": "https://it.wikipedia.org/wiki?curid=3026566", "title": "E94", "text": "E94 pu\u00f2 riferirsi a:"}
{"id": "3026569", "revid": "1543377", "url": "https://it.wikipedia.org/wiki?curid=3026569", "title": "Whitehall (Contea di Allegheny, Pennsylvania)", "text": "Whitehall \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 14.444 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (96,60%), seguita da quella afroamericana (1,42%), dati del 2000."}
{"id": "3026572", "revid": "33282319", "url": "https://it.wikipedia.org/wiki?curid=3026572", "title": "Tommaso da Lentini", "text": ""}
{"id": "3026577", "revid": "767487", "url": "https://it.wikipedia.org/wiki?curid=3026577", "title": "William Lobb", "text": "Incaricato dai Vivai Veitch di Exeter, \u00e8 stato autore dell'introduzione commerciale in Inghilterra di numerose piante esotiche originarie soprattutto delle Americhe, tra queste Araucaria araucana, dal Cile, e la Sequoiadendron giganteum, dal Nord America.\nInsieme al fratello Thomas Lobb, fu tra i primi raccoglitori professionisti ad essere inviati, principalmente in America, dal vivaio Veitch, con l'obiettivo primario di procurare nuove specie botaniche e semi di piante utili ed interessanti, in grande quantit\u00e0 ed a scopo commerciale.\nOltre alle due notevoli ed interessanti piante sopracitate, importate in Inghilterra, si annoverano una notevole gamma di conifere, e tutta una serie di piante arbustive ed erbacee, da giardino, da orto e da serra, (allora alloggiate nelle serre \"vittoriane\"), che sono ancor oggi coltivate, tra queste la Desfontainia spinosa e la Berberis darwinii."}
{"id": "3026584", "revid": "466539", "url": "https://it.wikipedia.org/wiki?curid=3026584", "title": "Carlo Rivolta (giornalista)", "text": "Biografia.\nNoto per la sua precocit\u00e0 nella professione giornalistica, ha lavorato per i quotidiani \"Paese Sera\", \"La Repubblica\" e \"Lotta Continua\". Si \u00e8 occupato di cronaca e del mondo dei movimenti politici giovanili degli anni settanta e, in particolare, del movimento del '77. Famoso \u00e8 stato il suo impegno nel documentare l'avvento dell'eroina della fine degli anni '70 in Italia, tracciando un profilo sociale dei consumatori e occupandosi di indagare sul sistema dello spaccio di droga.\nCarlo Rivolta fu egli stesso vittima della tossicodipendenza da eroina: mor\u00ec all'et\u00e0 di 32 anni, dopo cinque giorni di coma, in seguito a una caduta dal primo piano di un palazzo in via Prestinari, occorsagli durante una crisi d'astinenza."}
{"id": "3026585", "revid": "74801", "url": "https://it.wikipedia.org/wiki?curid=3026585", "title": "Armand De Decker", "text": "De Decker studi\u00f2 legge all'Universit\u00e9 libre de Bruxelles, e pratic\u00f2 l'attivit\u00e0 di avvocato. Nel 1981 fu eletto per il Partito Riformatore Liberale alla Camera dei rappresentanti, dove rimase fino al 1995; nello stesso anno fu eletto al Senato, e fu rieletto nel 1999, nel 2003 e nel 2007. \u00c8 stato Presidente del Senato dal giugno 1999 al luglio 2004, e nuovamente dal 12 luglio 2007 al 20 luglio 2010. Ha ricoperto la carica di Presidente del Consiglio della Regione di Bruxelles-Capitale dal 1995 al 1999.\nDal 20 luglio 2004 al 12 luglio 2007, De Decker \u00e8 stato Ministro per la Cooperazione e lo Sviluppo nel Governo federale del Belgio e sindaco di Uccle dal 2006 al 2017.\nBiografia.\n\u00c8 figlio del pittore e insegnante Luc De Decker; ha un fratello, lo scrittore Jacques De Decker, segretario perpetuo dell'Acacademia reale di lingua e letteratura francese del Belgio. Sua moglie, Jacqueline Rousseaux-De Decker, \u00e8 una deputata regionale di Bruxelles.\nDivenne deputato liberale all'et\u00e0 di trent'anni e segretario generale del Partito Liberale sotto la presidenza di Jean Gol. \u00c8 Presidente del Parlamento della Regione di Bruxelles dal giugno 1995 al 13 luglio 1999, poi due volte Presidente del Senato: prima volta dal 14 luglio 1999 al 20 luglio 2004 e una seconda volta dal 12 luglio 2007 al luglio 2010. \u00c8 un realista convinto che difende pubblicamente la monarchia.\nNel luglio 2004, a seguito dell'incarico di Louis Michel alla Commissione europea, Armand De Decker \u00e8 stato nominato Ministro federale per la cooperazione allo sviluppo. Rimarr\u00e0 nel governo fino al luglio 2007. Torner\u00e0 ad essere presidente del Senato il 12 luglio 2007, dopo aver rassegnato le dimissioni da ministro.\nArmand De Decker \u00e8 anche borgomastro di Uccle dal dicembre 2006. Nel luglio 2007, diventa sindaco effettivo di Uccle in seguito alle sue dimissioni ministeriali.\nAll'inizio del novembre 2007, re Alberto ha incaricato il presidente della Camera dei rappresentanti Herman Van Rompuy e il presidente del Senato Armand De Decker di \"intraprendere un'iniziativa per avviare un dialogo sul continuo sviluppo equilibrato delle proprie istituzioni e un rafforzamento di coesione tra le comunit\u00e0\", secondo i termini della dichiarazione reale. Con ci\u00f2 in mente, Armand De Decker propose di istituire un \"Collegio Nazionale per il Dialogo della Comunit\u00e0\" composto da commissari reali, ma questo progetto cadde nel dimenticatoio.\nArmand De Decker faceva parte del gruppo di 18 politici nel 2008 per la negoziazione della successiva riforma dello stato sotto la guida di Yves Leterme.\n\u00c8 stato nominato Ministro di Stato nel 2009. \u00c8 rieletto senatore nel periodo che va dal 2010 al 2014 e deputato di Bruxelles nel 2014.\nArmand De Decker \u00e8 stato l'avvocato dell'imprenditore belga-kazako Patokh Chodiev nel 2011, parallelamente alla sua attivit\u00e0 parlamentare. A partire dal 2012, la giustizia francese ha indagato sui sospetti di corruzione attorno a un progetto di legge introdotto a febbraio 2011, entrato in vigore a maggio, applicato a Patokh Chodiev a giugno e modificato nel luglio 2011. Il suo ruolo in questo caso sarebbe centrale.\nDopo essere stato nuovamente sfidato in questo caso da una commissione di inchiesta, ha annunciato le sue dimissioni dall'incarico di Borgomastro di Uccle il 17 giugno 2017 per \"preservare la serenit\u00e0 nella gestione del comune\".\nCaso Chodiev.\nNel 1999, a seguito di una denuncia presentata dalla societ\u00e0 Tractebel, che riteneva di aver concesso loro una commissione di consulenza sospetta di 55 milioni di euro, Chodiev e i suoi associati furono oggetto di procedimenti giudiziari in Belgio. Chodiev, tuttavia, ha beneficiato della recente legge belga che consente la conclusione di transazioni criminali che gli hanno permesso di estinguere l'azione penale per un pagamento di 522 500 euro. Venerd\u00ec 4 novembre 2016, la stampa rivela che Armand De Decker ha avuto un ruolo centrale nello scandalo di corruzione di Patokh Chodiev."}
{"id": "3026586", "revid": "194702", "url": "https://it.wikipedia.org/wiki?curid=3026586", "title": "Marco Pino", "text": ""}
{"id": "3026592", "revid": "767487", "url": "https://it.wikipedia.org/wiki?curid=3026592", "title": "Atomicofollia", "text": "Atomicofollia \u00e8 un film del 1954, diretto da Leslie H. Martinson. \u00c8 una storia di ambientazione fantascientifica. Il film \u00e8 basato su uno dei racconti di Blake Edwards.\nTrama.\nDue amici vanno alla ricerca di uranio nelle distese del deserto del Nevada, ma uno di essi verr\u00e0 esposto alle radiazioni di una bomba atomica e verr\u00e0 poi ingaggiato dall'FBI come spia.\nProduzione.\nLe riprese durarono dal 14 giugno alla fine di luglio 1954, quando la lavorazione del film venne momentaneamente sospesa per riprendere in una data imprecisata.\nMaurice Duke, che appare come produttore associato, era il manager di Rooney.\nIl film viene trasmesso al Theatre Tower nel 1955 in Ritorno al Futuro durante il tentativo di Marty Mcfly di colpire il fulmine con la Delorean."}
{"id": "3026595", "revid": "1494169", "url": "https://it.wikipedia.org/wiki?curid=3026595", "title": "Carlo Rivolta", "text": ""}
{"id": "3026603", "revid": "1543377", "url": "https://it.wikipedia.org/wiki?curid=3026603", "title": "Caravela", "text": "Caravela \u00e8 un settore della Guinea-Bissau facente parte della regione di Bolama, in Africa occidentale.\nIl territorio del settore comprende l'isola omonima ed alcune isole minori nell'arcipelago delle Isole Bijagos."}
{"id": "3026604", "revid": "729019", "url": "https://it.wikipedia.org/wiki?curid=3026604", "title": "Hans Birch Dahlerup", "text": "Biografia.\nI primi anni nella marina danese.\nHans Dahlerup, figlio del maestro di poste di Hiller\u00f8d, inizi\u00f2 i propri studi nella nativa danimarca intraprendendo la carriera militare e laureandosi presso l'accademia dei cadetti, superando l'esame del concorso per ufficiali del 1804 con distinzione. Non ancora sedicenne, venne nominato funzionario intraprendendo subito il conflitto contro l'Inghilterra. Il 21 marzo 1808 venne imbarcato sulla corazzata \"Principe Cristiano\" la quale venne attaccata da ben tre navi inglesi. Fu cos\u00ec che Dahlerup venne catturato per poi essere rilasciato, tornando in servizio attivo negli anni successivi. Il conflitto con la Gran Bretagna perdur\u00f2 sino al 1812 ed egli cadde prigioniero degli inglesi per altre due volte e per due volte venne fortunatamente rilasciato.\nPer i meriti acquisiti e la prigionia, al termine del conflitto venne promosso tenente nel 1813. Dal 1822 al 1826 fu insegnante del reparto di artiglieria presso l'accademia navale dei cadetti guadagnandosi un'ottima reputazione anche in questo campo. Serv\u00ec come comandante di varie imbarcazioni in mare. Dopo quest'esperienza, fece un viaggio a New York e nelle Antille. Nel 1838 ebbe il compito di scortare lo scultore danese Bertel Thorvaldsen con le sue opere dall'Italia alla Danimarca.\nAl servizio dell'Impero Austriaco.\nFresco della nomina a Commodoro, nel 1848 Dahlerup (che si era fatto un nome nella marina danese), ricevette una lettera dell'Imperatore che lo invitava a Vienna per discutere della possibile istituzione di una marina imperiale austriaca. Accettando l'incarico, nel febbraio del 1849 si rec\u00f2 in Austria dove venne ricevuto dal giovane imperatore Francesco Giuseppe a Olomouc, il quale lo nomin\u00f2 comandante della marina militare promuovendolo allo stesso tempo ammiraglio e feldmaresciallo luogotenente.\nGiunto al mare Adriatico, inizi\u00f2 subito il difficile compito di far sorgere la flotta austriaca dalle ceneri di quella di Venezia e Trieste. Ben presto egli riusc\u00ec a guadagnarsi il rispetto dei marinai locali dedicando dopo la prima guerra d'indipendenza tutte le sue forze alla riorganizzazione dei porti e dei cantieri navali. La base navale di Trieste venne ampliata e venne costruito un nuovo porto a Pola. Per rafforzare il legame tra la marina austriaca (in territorio italiano) e la madrepatria, Dahlerup introdusse i comandi in tedesco.\nIl successo delle sue opere, per\u00f2, gli attir\u00f2 ben presto le invidie dei suoi colleghi che mossero su di lui diversi intrighi a tal punto che nel 1851 egli decise di prendere congedo dalla marina austriaca e tornare in Danimarca. Come regalo d'addio, l'Imperatore gli concesse il titolo nobiliare di Barone. Nel 1861 venne richiamato in Austria al seguito di Massimiliano, fratello dell'Imperatore, il quale lo aveva sostituito alla guida della marina austriaca gi\u00e0 da diversi anni. L'intento dell'arciduca era quello di nominare Dahlerup proprio aiutante di marina a Trieste ed egli accett\u00f2 ma quando nel 1864 l'Austria intraprese la guerra contro la sua patria nativa, la Danimarca, l'ammiraglio Dahlerup prefer\u00ec nuovamente dare le proprie dimissioni dalla marina austriaca e questa volta per sempre.\nTrascorse gli ultimi anni di vita a Copenaghen."}
{"id": "3026608", "revid": "1543377", "url": "https://it.wikipedia.org/wiki?curid=3026608", "title": "Uno (Guinea-Bissau)", "text": "Uno \u00e8 un settore della Guinea-Bissau facente parte della regione di Bolama.\nIl settore comprende l'isola omonima ed altre isole minori nell'arcipelago delle Isole Bijagos."}
{"id": "3026614", "revid": "1305772", "url": "https://it.wikipedia.org/wiki?curid=3026614", "title": "Discworld Noir", "text": "Discworld Noir \u00e8 un videogioco d'avventura del 1999, sviluppato da Perfect Entertainment e distribuito da GT Interactive originariamente per Microsoft Windows, in seguito adattato anche per PlayStation da Teeny Weeny Games. Il gioco, una parodia del genere noir, \u00e8 basato sulle avventure ambientate nel Mondo Disco, luogo descritto nei romanzi fantasy umoristici scritti da Terry Pratchett.\nTrama.\nNella citt\u00e0 di Ankh-Morpork, l'investigatore privato Lewton riceve la visita dell'affascinante Carlotta Von Uberwald, che gli chiede di indagare su Mundy, un uomo appena arrivato in citt\u00e0 e subito scomparso.\nModalit\u00e0 di gioco.\nIl gioco si presenta come un punta e clicca con personaggi tridimensionali su sfondi realizzati in 2D. Anzich\u00e9 il classico inventario, il giocatore utilizza indizi per proseguire nella storia.\nAccoglienza.\nVenne accolto su PlayStation con giudizi alquanto mediocri a causa della lentezza dei caricamenti e dei comandi del cursore. \nSu pc il gioco venne elogiato con ottime valutazioni e ritenuto come uno dei migliori punta e clicca.\nRispetto alla versione per PC, quella per Playstation appare pi\u00f9 lenta nei caricamenti."}
{"id": "3026616", "revid": "767487", "url": "https://it.wikipedia.org/wiki?curid=3026616", "title": "Bigene", "text": "Bigene \u00e8 un settore della Guinea-Bissau facente parte della regione di Cacheu."}
{"id": "3026619", "revid": "88740", "url": "https://it.wikipedia.org/wiki?curid=3026619", "title": "Bula", "text": ""}
{"id": "3026620", "revid": "767487", "url": "https://it.wikipedia.org/wiki?curid=3026620", "title": "Atom, il mostro della galassia", "text": " \u00e8 un film del 1970, diretto da Ishir\u014d Honda. \u00c8 una storia di ambientazione fantascientifica. Noto negli USA con altri nomi fra i quali \"Yog: Monster from Space\" e \"Space Amoeba\", questo film \u00e8 famoso perch\u00e9 \u00e8 l'ultimo film non-Godzilla.\nTrama.\nIl satellite Elios-7 ritorna sulla terra posseduto da Yog (Atom nel doppiaggio italiano), il quale si impossessa di una seppia trasformandola in Gezora. Gli indigeni dell'isola dove il mostro vive ospita un gruppo di persone (tra le quali un fotografo, un antropologo ed un albergatore), i quali vengono a sapere che un altro giapponese \u00e8 morto sull'isola, ucciso da Gezora. Anche il suo amico, unico testimone dell'omicidio, muore ucciso dal mostro. Un indigeno, Rico, rimane invece scioccato dall'attacco. Gezora viene pi\u00f9 tardi ucciso grazie al fuoco. Nel frattempo Yog si impossessa di Ganime, un granchio gigante, il quale viene fatto esplodere. Durante un matrimonio Rico si risveglia e racconta che Gezora era scappato all'arrivo dei pipistrelli, e Ganime all'arrivo dei delfini. Cos\u00ec capiscono che i mostri odiano gli ultrasuoni. Nel frattempo Yog si impossessa di Kamoebas, una tartaruga, dell'albergatore e di un nuovo Ganimes. L'albergatore d\u00e0 fuoco ai pipistrelli (chiusi dagli indigeni nelle caverne), ma questi escono comunque e intorpidiscono le menti di Ganimes e Kamoebas, i quali si azzuffano in uno scontro che li porter\u00e0 a morire cadendo da un vulcano. Subito dopo l'albergatore, che si era ripreso, si butta nella lava uccidendo definitivamente Yog."}
{"id": "3026624", "revid": "338238", "url": "https://it.wikipedia.org/wiki?curid=3026624", "title": "Gordon Hayward", "text": "Carriera.\nInizi.\nGordon ha frequentato la \"Brownsburg High School\" a Brownsburg. Durante il suo ultimo anno (2007-2008), Hayward ha portato Brownsburg alle finali della competizione tra high-school (private e pubbliche) dello stato dell'Indiana. Nella partita per il titolo (vinta contro \"Marion High School\") \u00e8 risultato essere uno dei migliori in campo. La media di Hayward si aggir\u00f2 in questi anni sui 18,0 punti, 8,4 rimbalzi e 3,6 assist per partita.\nSuo padre, Gordon Scott Hayward, \u00e8 alto 1.78 m, come sua madre Jody. Pensando che il loro figlio sarebbe stato destinato ad avere un'altezza simile, suo padre, come ha affermato il giornalista sportivo Forde, \"continu\u00f2 a spingere suo figlio a migliorare la sua tecnica come guardia.\"\nLa prima apparizione di Gordon Hayward nelle pagine sportive non \u00e8 stata per\u00f2 per il basket bens\u00ec per il tennis, insieme a sua sorella.\nUniversit\u00e0.\nHayward decise di tornare al basket anche grazie ad una sua inaspettata crescita in altezza. Scelse la Butler University per praticare ancora tennis e continuare il suo piano di studi in ingegneria informatica.\nNella sua prima stagione nell'ateneo viaggi\u00f2 ad una ottima media di 13,1 punti e 6,5 rimbalzi a partita che permise ai Bulldogs di vincere la Horizon League. Durante l'estate fu selezionato dalla nazionale per partecipare al mondiale di pallacanestro Under-19 2009 ad Auckland in Nuova Zelanda dove venne inserito nel quintetto migliore del torneo.\nNella stagione NCAA 2009-2010 si distinse per essere tra i primi 5 giocatori collegiali per punti e rimbalzi realizzati nella Horizon League. Nella fase finale del torneo NCAA port\u00f2 Butler in finale contro Duke University dove sbagli\u00f2 un tiro allo scadere, da met\u00e0 campo, che avrebbe garantito alla sua universit\u00e0 la vittoria del torneo.\nCarriera nella NBA.\nUtah Jazz (2010\u20132017).\nGordon Hayward fu selezionato dagli Utah Jazz, con la nona scelta assoluta nel Draft NBA 2010.\nHayward gioc\u00f2 in 72 partite durante la sua rookie season con i Jazz, con una media di 5,4 punti per partita e tirando con il 47% da tre punti. Inizialmente gioc\u00f2 sporadicamente per i Jazz, ma cominci\u00f2 ad accumulare pi\u00f9 minuti verso il finire della stagione. Hayward si fece notare durante una sfida tra Utah Jazz e Los Angeles Lakers: concluse infatti la partita con 22 punti, 6 rimbalzi, 5 assist e la sua difesa obblig\u00f2 Kobe Bryant ad una terribile performance. Fin\u00ec la stagione con una prestazione da 34 punti nella vittoria per 107\u2013103 contro Denver Nuggets il 13 aprile 2011.\nL'8 febbraio 2012 Hayward venne selezionato per giocare nel 2012 Rising Stars Challenge per la squadra di Charles Barkley. Hayward firm\u00f2 14 punti e la sua squadra vinse la partita.\nDopo che i Jazz persero giocatori come Paul Millsap e Al Jefferson, Hayward emerse come la nuova \"minaccia\" offensiva, collezionando ottime prestazioni nonostante un pessimo inizio della stagione 2013-2014. Il 7 gennaio 2014 Hayward miglior\u00f2 il suo career-high a 37 punti nella vittoria contro gli Oklahoma City Thunder.\nDopo la stagione 2013-2014 Hayward divent\u00f2 un \"restricted free agent\" e il 10 luglio 2014 ricevette una proposta di 63 milioni di dollari dai Charlotte Hornets, ma i Jazz confermarono la loro intenzione di tenere Hayward. Nella stagione 2016-2017, sotto la guida di Quin Snyder i Jazz tornarono ai playoff da quinti a ovest dove affrontarono i Los Angeles Clippers arrivati quarti a pari merito con 51 vittorie e 31 sconfitte ma con gli scontri diretti a favore. Il 22 aprile 2017 Hayward segn\u00f2 il proprio career-high di 40 punti nella sconfitta per 106\u2013111 contro Los Angeles Clippers in gara-3 di playoffs. Alla fine della serie prevalsero i Jazz che eliminarono i Clippers per 4-3 e andarono al secondo turno perdendo 4-0 contro i Golden State Warriors.\nBoston Celtics (2017-2020).\nIl 4 luglio 2017 Hayward raggiunge un accordo con i Boston Celtics per 128 milioni di dollari in 4 anni. Debutta in maglia Celtics il 17 ottobre 2017 ma, dopo appena 5\u201915\u2019\u2019, durante un alley-oop di Kyrie Irving, atterra male fratturandosi la tibia sinistra.\nLa stagione 2018-2019 \u00e8 caratterizzata da prestazioni deludenti mentre nella stagione successiva 2019-2020 stava viaggiando a pi\u00f9 di 20 punti a partita (segnando anche il suo \"career high\" di 40 punti contro i Cleveland Cavaliers) quando si rompe la mano sinistra in uno scontro con LaMarcus Aldridge nella partita del 9 novembre 2019 contro i San Antonio Spurs.\nCharlotte Hornets (2020-oggi).\nNella free agency del 2020 Hayward dopo aver rifiutato una player option da $34M lascia i Boston Celtics e firma un contratto di 4 anni da 120 milioni di dollari con gli Charlotte Hornets. Il 7 gennaio 2021 fa registrare il suo nuovo career-high, segnando 44 punti nella partita vinta 102-94 contro gli Atlanta Hawks."}
{"id": "3026627", "revid": "1543377", "url": "https://it.wikipedia.org/wiki?curid=3026627", "title": "Bula (Guinea-Bissau)", "text": "Bula \u00e8 un settore della Guinea-Bissau facente parte della regione di Cacheu."}
{"id": "3026629", "revid": "757396", "url": "https://it.wikipedia.org/wiki?curid=3026629", "title": "Jeremy Evans", "text": "Carriera.\nGran parte della sua parentesi in NBA si sviluppa con Utah Jazz, con cui gioca dal 2010 al 2015. Le sue doti di schiacciatore gli permettono di partecipare allo Slam Dunk Contest nell'NBA All-Star Weekend 2012 di Orlando, competizione che si \u00e8 poi aggiudicato. Durante la stagione 2015-2016 scende in campo con i Dallas Mavericks, prima di proseguire la carriera tra G League ed Europa.\nIl 24 febbraio 2021 l'Olimpia Milano annuncia di aver firmato un contratto fino al termine della stagione con il cestista, utilizzabile per\u00f2 solo in Eurolega."}
{"id": "3026633", "revid": "1543377", "url": "https://it.wikipedia.org/wiki?curid=3026633", "title": "Cai\u00f3", "text": "Cai\u00f3 \u00e8 un settore della Guinea-Bissau facente parte della regione di Cacheu."}
{"id": "3026634", "revid": "16972", "url": "https://it.wikipedia.org/wiki?curid=3026634", "title": "Levan Tsaguria", "text": ""}
{"id": "3026635", "revid": "158913", "url": "https://it.wikipedia.org/wiki?curid=3026635", "title": "Giovanni Vannucci", "text": "Biografia.\nFu ordinato sacerdote nel 1937 e ottenne la Licenza in Teologia nel 1948 presso l'Ateneo Pontificio \"Angelicum\".\nInsegn\u00f2 esegesi, ebraico e greco biblico negli istituti dei Servi di Maria.\nNel 1951 si associ\u00f2 per un anno, con alcuni confratelli, alla comunit\u00e0 di Nomadelfia, animata da don Zeno Saltini.\nDal 1954, con David Maria Turoldo, organizz\u00f2 iniziative sociali, come la \u201cMessa della carit\u00e0\u201d, nella citt\u00e0 di Firenze.\nNel 1967 diede vita a una nuova comunit\u00e0 \u2013 dedita al lavoro, all'accoglienza e alla preghiera \u2013 all'Eremo di San Pietro a Le Stinche, nel Chianti.\nDa allora lasci\u00f2 l'Eremo solo per tenere incontri ed esercizi spirituali, oltre che corsi di Storia delle religioni presso la Pontificia Facolt\u00e0 Teologica \"Marianum\".\nLe sue attivit\u00e0 e i suoi insegnamenti furono di particolare ispirazione per Ermes Ronchi."}
{"id": "3026637", "revid": "729019", "url": "https://it.wikipedia.org/wiki?curid=3026637", "title": "Leopoldo Luigi d'Asburgo-Lorena", "text": "Biografia.\nLeopoldo Luigi Maria Francesco Giulio Eustorgio Gerardo d'Asburgo Lorena era il figlio maschio primogenito dell'arciduca Ranieri Giuseppe d'Asburgo-Lorena (1783-1853) e della principessa Maria Elisabetta di Savoia-Carignano (1800-1856) nonch\u00e9 nipote dell'Imperatore Leopoldo II. Egli nacque a Milano nel 1823 dove suo padre era di servizio come Vicer\u00e9 del Regno Lombardo-Veneto da poco costituito. Il fratello minore di Leopoldo Luigi, l'arciduca Ranieri Ferdinando (1827-1913), prest\u00f2 servizio come primo ministro austriaco dal 1859 al 1861. Leopoldo segu\u00ec il padre nella carriera militare ottenendo il grado di \"Feldmarschall-leutnant\" (luogotenente generale) nell'esercito austriaco e nel 1867 ottenne il grado di generale di cavalleria. Divenne quindi proprietario del 53\u00ba reggimento di fanteria e del reggimento di lancieri russo-ucraini n. 13 nonch\u00e9 del 6\u00ba reggimento prussiano di fanteria. Durante la rivoluzione in Italia, Leopoldo risult\u00f2 fondamentale per la cattura di Forte Marghera. Nell'ambito della ricerca finalizzata al miglioramento delle tecnologie militari, Leopoldo si dedic\u00f2 a studi migliorativi per i guastatori, formando un moderno corpo di genieri, completamente rinnovato.\nQuando l'arciduca Massimiliano d'Austria accett\u00f2 la corona dell'Impero del Messico nel marzo del 1864, l'Imperatore Francesco Giuseppe invi\u00f2 Leopoldo al Castello di Miramare a Trieste per consegnare a Massimiliano il suo atto di rinuncia alle pretese sul trono austriaco. Tra i due cugini, ad ogni modo, non correva buon sangue e in particolare Massimiliano vedeva Leopoldo come uno dei possibili beneficiari di una sua rinuncia al trono ed \u00e8 per questo che si rifiut\u00f2 categoricamente di controfirmare l'atto sino alla visita di Francesco Giuseppe a Miramare, il 9 aprile 1864.\nIndubbiamente l'irritazione di Massimiliano crebbe ulteriormente quando Leopoldo venne nominato dal 1865 -25.febbraio 1868 ispettore generale delle truppi navali e la flotta col grado di Vice Ammiraglio nell'aprile del 1864.\nDopo un ictus nel 1868 Leopoldo si ritir\u00f2 a vita privata. La sua propriet\u00e0 del castello di Hernstein nel 1880 venne completamente rinnovata e rimodellata storicamente con un progetto affidato all'architetto Theophil von Hansen il quale la trasform\u00f2 in una splendida residenza di caccia. Altri problemi di salute costrinsero poi l'arciduca a trascorrere gli ultimi anni della sua vita su una sedia a rotelle. Mor\u00ec celibe e senza figli a H\u00f6rnstein il 24 maggio 1898 e fu sepolto in una tomba della Cripta Imperiale di Vienna."}
{"id": "3026638", "revid": "287204", "url": "https://it.wikipedia.org/wiki?curid=3026638", "title": "Sao Domingos", "text": ""}
{"id": "3026640", "revid": "64860", "url": "https://it.wikipedia.org/wiki?curid=3026640", "title": "Francesco Nitti", "text": ""}
{"id": "3026643", "revid": "767487", "url": "https://it.wikipedia.org/wiki?curid=3026643", "title": "S\u00e3o Domingos (Guinea-Bissau)", "text": "S\u00e3o Domingos \u00e8 un settore della Guinea-Bissau facente parte della regione di Cacheu."}
{"id": "3026650", "revid": "1543377", "url": "https://it.wikipedia.org/wiki?curid=3026650", "title": "Canghungo", "text": "Canghungo, o anche Canchungo, \u00e8 un villaggio della Guinea-Bissau, capoluogo del settore omonimo, facente parte della regione di Cacheu.\nStoria.\nFino al 1974 Canchungo era conosciuta con il toponimo di \"Teixeira Pinto\", in omaggio al capitano Jo\u00e3o Teixeira Pinto, che tra il 1912 ed il 1915 aveva guidato una serie di campagne militari contro le popolazioni locali."}
{"id": "3026652", "revid": "86343", "url": "https://it.wikipedia.org/wiki?curid=3026652", "title": "Canchungo", "text": ""}
{"id": "3026658", "revid": "307923", "url": "https://it.wikipedia.org/wiki?curid=3026658", "title": "Bo\u00e9", "text": ""}
{"id": "3026661", "revid": "287204", "url": "https://it.wikipedia.org/wiki?curid=3026661", "title": "Kokkai Futoshi", "text": "\u00c8 il primo rikishi di origini europee della storia e il primo georgiano a raggiungere la divisione pi\u00f9 alta del sumo, la Makuuchi.\nCarriera.\nPrimogenito maschio di un campione di lotta, comincia gi\u00e0 a sei anni a praticare questo sport. A causa della guerra di secessione in Abcasia nel 1992 \u00e8 costretto con la sua famiglia a fuggire a Tbilisi. Interessatosi al sumo, dopo aver partecipato ad un torneo amatoriale in Germania, decide di partire per il Giappone per cimentarsi in questa disciplina a livello professionistico. Fa il suo debutto nel maggio del 2001 come rikishi della Oitekaze beya, con lo shikona Kokkai, che letteralmente significa Mar Nero, come per ricordarne i natali.\nNel gennaio del 2004 viene promosso in makuuchi, la divisione maggiore e a novembre dello stesso anno sconfigge alla terza giornata del torneo l'\u014dzeki gi\u00e0 in kadoban Mus\u014dyama, portandolo al ritiro. Sussegue un periodo di continue retrocessioni e promozioni nel quale colleziona due kinboshi contro lo yokozuna Asash\u014dry\u016b, due sansh\u014d per lo \"spirito combattivo\" e, nel settembre del 2006, il suo primo ingresso nel sanyaku col rango di komusubi.\nA causa di numerosi problemi fisici, soprattutto alla schiena ed al gomito, Kokkai ha per\u00f2 iniziato a perdere colpi, finendo con l'essere retrocesso nella divisione sottostante Jury\u014d dopo l'ultimo torneo di gennaio 2011 (Hatsu-Basho) ed a causa di un mediocre risultato (3-12). Attualmente la sua crisi continua e nel torneo attuale, il Giryo Shinsa Basho (torno sostitutivo del Natsu-Basho) Kokkai sta andando molto male anche tra i Juryo, anche se i suoi fans non sembrano interessarsene molto, come tutti, del resto.\nStile di combattimento.\nTipico il suo stile di combattimento molto fisico e manesco, detto oshizum\u014d, uno stile poco tecnico ma molto efficace nella sua ruvidezza; uno stile con il quale ha ottenuto i suoi migliori risultati finch\u00e9 un infortunio alla schiena lo ha costretto a cambiare modalit\u00e0 di combattimento, fiaccandone i risultati."}
{"id": "3026663", "revid": "181699", "url": "https://it.wikipedia.org/wiki?curid=3026663", "title": "Ranieri Ferdinando d'Asburgo-Lorena", "text": "Biografia.\nRanieri Ferdinando Maria Giovanni Evangelista Francesco Ignazio d'Asburgo-Lorena, era figlio dell'arciduca Ranieri Giuseppe d'Asburgo-Lorena e nipote dell'imperatore Francesco II d'Asburgo-Lorena. Sua madre era invece Maria Elisabetta di Savoia-Carignano, figlia di Carlo Emanuele di Savoia-Carignano e sorella di Carlo Alberto di Savoia. Ranieri era dunque cugino di primo grado di Vittorio Emanuele II di Savoia, di cui diventer\u00e0 anche il cognato. Ranieri nacque a Milano nel 1822 dal momento che suo padre all'epoca della sua nascita era vicer\u00e9 di Lombardia all'interno del Regno Lombardo-Veneto e qui trascorse tutta la sua infanzia, rimanendo a corte a Palazzo Reale sino al 1848 quando i tumulti della Prima guerra d'indipendenza costrinsero la sua famiglia a fare ritorno in Tirolo.\nAncora giovane intraprese la carriera militare e si distinse in diplomatica divenendo dal 1861 al 1865 primo ministro austriaco e consigliere dell'Imperatore dal 1857. Dal 1872 al 1906 fu al comando della k.k. Landwehr, l'esercito nazionale austriaco, che durante il suo comando fu trasformata da una milizia territoriale in una forza armata alla pari con l'esercito comune. \nNel 1852 spos\u00f2 Maria Carolina (1825-1915), figlia dell'arciduca Carlo d'Asburgo-Teschen, vincitore della battaglia di Aspern nel 1809. Il matrimonio fu felice e probabilmente la loro fu la coppia pi\u00f9 nota della famiglia d'Asburgo per quell'epoca, anche se la loro unione non produsse eredi. Quello stesso anno divenne anche titolare di un reggimento di fanteria n. 59\u00b0, il \"Salisburgo\". Nel 1854 l'arciduca Raineri acquis\u00ec una propriet\u00e0 nella \"Wiedner Hauptstrasse 63\" di Vienna, dove fece completare un maestoso parco, sfruttando la gi\u00e0 presente struttura di un palazzo risalente al 1711-1712 ed appartenuto ad un ricco mercante, Leopold von Engelskirchner. In onore del nuovo proprietario, il palazzo mut\u00f2 il nome in \"Palais Erzherzog Rainer\" (Palazzo \"Arciduca Ranieri\") dove visse con la moglie sino alla sua morte.\nL'arciduca Raineri mor\u00ec il 27 gennaio 1913 a Vienna, all'et\u00e0 di 86 anni, venendo sepolto poco dopo nel luogo tradizionale di sepoltura della famiglia imperiale asburgica, la cripta dei Cappuccini a Vienna, nella \"Toskanagruft\". Sua moglie morir\u00e0 due anni pi\u00f9 tardi all'et\u00e0 di 90 anni. Fu sempre molto legato al nipote della moglie, l'arciduca Carlo Stefano d'Asburgo-Teschen, che lasci\u00f2 erede dei suoi beni.\nRaineri fu un grande conoscitore delle arti e delle scienze nonch\u00e9 loro patrono, divenendo curatore dell'accademia delle scienze e protettore del museo austriaco di arte e industria. Nel 1873 fu presidente dell'esposizione universale di Vienna. Interessatosi alla papirologia, nel 1884 acquist\u00f2 la collezione trovata a El Fayum (consistente in circa 100.000 pezzi) che don\u00f2 nel 1899 alla biblioteca centrale austriaca. La citt\u00e0 di Salisburgo gli ha dedicato la \"Rainerstra\u00dfe\"."}
{"id": "3026668", "revid": "767487", "url": "https://it.wikipedia.org/wiki?curid=3026668", "title": "Un gelido inverno", "text": "Un gelido inverno (\"Winter's Bone\") \u00e8 un film del 2010 diretto da Debra Granik, adattamento cinematografico dell'omonimo romanzo di Daniel Woodrell.\nIl film ha vinto il al Sundance Film Festival 2010, 4 Premi al Torino Film Festival 2010, ha ottenuto 7 candidature agli Independent Spirit Awards 2011 e 4 candidature agli Oscar 2011, nelle categorie; miglior film, miglior attrice (Jennifer Lawrence), miglior attore non protagonista (John Hawkes) e miglior sceneggiatura non originale.\nTrama.\nIn una sperduta zona montuosa del Missouri, la diciassettenne Ree Dolly vive in condizioni disagiate gestendo la fattoria di famiglia e prendendosi cura dei fratelli minori, a causa della depressione che ha colpito la madre e che la porta a vivere in una sorta di indifferente assenza. Il padre della ragazza, coinvolto nello spaccio e nella produzione di metanfetamine, impegna la fattoria per pagarsi la cauzione e uscire di prigione, sparendo poi nel nulla.\nUn giorno lo sceriffo del luogo avverte la giovane Ree che, se il padre non si presenter\u00e0 al pi\u00f9 presto in tribunale, la casa verr\u00e0 confiscata. Ree, spinta dalla disperazione di non poter pi\u00f9 accudire la famiglia e con forza di volont\u00e0, si muove da sola tra indifferenza e ostilit\u00e0 sull'altopiano d'Ozark, bussando di porta in porta alla ricerca dell'uomo. La ragazza dovr\u00e0 affrontare la diffidenza e la violenza dell'intera comunit\u00e0 per tenere unito quello che resta della sua famiglia.\nAccoglienza.\nIl film ha incassato $6.531.503 negli Stati uniti e $7.265.331 nel resto del mondo per un incasso totale di $13.796.834 dollari a fronte di un budget di $2 milioni di dollari."}
{"id": "3026670", "revid": "1305772", "url": "https://it.wikipedia.org/wiki?curid=3026670", "title": "Silverthorne", "text": ""}
{"id": "3026672", "revid": "767487", "url": "https://it.wikipedia.org/wiki?curid=3026672", "title": "Bo\u00e9 (Guinea-Bissau)", "text": "Bo\u00e9 \u00e8 un settore della Guinea-Bissau facente parte della regione di Gab\u00fa.\nSi trova nella parte occidentale del paese, al confine con la Guinea. Vi troviamo il Bo\u00e8 National Park, istituito nel 2015 e con al suo interno numerosi villaggi."}
{"id": "3026677", "revid": "599013", "url": "https://it.wikipedia.org/wiki?curid=3026677", "title": "Fairview (Wyoming)", "text": "Fairview \u00e8 un census-designated place degli Stati Uniti d'America, situato nella Contea di Lincoln nello stato del Wyoming. Nel censimento del 2000 la popolazione era di 277 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Fairview si estende su una superficie di 7,2 km\u00b2, tutti occupati da terre.\nPopolazione.\nSecondo il censimento del 2000, a Fairview vivevano 277 persone, ed erano presenti 63 gruppi familiari. La densit\u00e0 di popolazione era di 38,6 ab./km\u00b2. Nel territorio comunale si trovavano 91 unit\u00e0 edificate. Per quanto riguarda la composizione etnica degli abitanti, il 99,64% era bianco e lo 0,36% proveniva dall'Asia. La popolazione di ogni razza ispanica corrispondeva all'1,81% degli abitanti.\nPer quanto riguarda la suddivisione della popolazione in fasce d'et\u00e0, il 41,5% era al di sotto dei 18, il 7,6% fra i 18 e i 24, il 27,8% fra i 25 e i 44, il 15,5% fra i 45 e i 64, mentre infine il 7,6% era al di sopra dei 65 anni di et\u00e0. L'et\u00e0 media della popolazione era di 26 anni. Per ogni 100 donne residenti vivevano 92,4 uomini."}
{"id": "3026680", "revid": "1305887", "url": "https://it.wikipedia.org/wiki?curid=3026680", "title": "Andrew McGregor", "text": ""}
{"id": "3026683", "revid": "599013", "url": "https://it.wikipedia.org/wiki?curid=3026683", "title": "Fontenelle (Wyoming)", "text": "Fontenelle \u00e8 un census-designated place degli Stati Uniti d'America, situato nella Contea di Lincoln nello stato del Wyoming. Nel censimento del 2000 la popolazione era di 19 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Fontenelle si estende su una superficie di 9,3 km\u00b2, di cui 8,9\u00a0km\u00b2 sono occupati da terre, mentre 0,4\u00a0km\u00b2 dalle acque.\nPopolazione.\nSecondo il censimento del 2000, a Fontenelle vivevano 19 persone, ed erano presenti 5 gruppi familiari. La densit\u00e0 di popolazione era di 2,1 ab./km\u00b2. Nel territorio comunale si trovavano 8 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 42,1% era al di sotto dei 18, il 5,3% fra i 18 e i 24, il 31,6% fra i 25 e i 44, il 21,1% fra i 45 e i 64, mentre infine lo 0% era al di sopra dei 65 anni di et\u00e0. L'et\u00e0 media della popolazione era di 30 anni. Per ogni 100 donne residenti vivevano 72,7 uomini."}
{"id": "3026685", "revid": "173219", "url": "https://it.wikipedia.org/wiki?curid=3026685", "title": "Ranieri d'Asburgo-Lorena", "text": ""}
{"id": "3026690", "revid": "79213", "url": "https://it.wikipedia.org/wiki?curid=3026690", "title": "Basket Centro Perugia", "text": ""}
{"id": "3026692", "revid": "767487", "url": "https://it.wikipedia.org/wiki?curid=3026692", "title": "Zaat", "text": "Zaat \u00e8 un film del 1975 diretto da Don Barton e Arnold Stevens. \u00c8 una storia di genere horror fantascientifico. Il film \u00e8 conosciuto anche con altri titoli fra cui Attack of the Swamp Creature, The Blood Waters of Dr. Z e Hydra.\nTrama.\nPer via di un esperimento lo scienziato pazzo nazista dottor Leopold si inietta un siero da lui creato, denominato \"ZAAT\". Il suo intento era quello di creare un essere superiore ma in questo modo crea soltanto un mostro, con le sembianze di un uomo-pesce, parte alla ricerca di una compagna ma viene ostacolato da due agenti della INPIT (Inter-Nations Phenomena Investigation Team)."}
{"id": "3026694", "revid": "119933634", "url": "https://it.wikipedia.org/wiki?curid=3026694", "title": "Tommy Flanagan (attore)", "text": "Biografia.\nTommy Flanagan \u00e8 nato a Glasgow ed \u00e8 cresciuto con la madre dopo l'abbandono del padre quando aveva 6 anni. Prima di intraprendere la carriera di attore, ha svolto svariati mestieri. Ha subito un'aggressione in una discoteca dove faceva il disc jockey; le cicatrici che ha sul volto, il cosiddetto Glasgow smile, sono un segno di quella aggressione. Viene introdotto nel mondo della recitazione dal suo amico Robert Carlyle e finora ha ricoperto ruoli minori anche in grandi film (\"Braveheart - Cuore impavido\", \"Il gladiatore\", \"Sin City\", \"The Game - Nessuna regola\"). \u00c8 conosciuto anche come interprete del ruolo di Filip \"Chibs\" Telford in \"Sons of Anarchy\", ricopre tale ruolo anche nello spin-off \"Mayans M.C.\"\nVita privata.\n\u00c8 stato sposato dal 1998 al 2001 con la responsabile dei casting Rachel Flanagan per poi risposarsi nel 2007 con Jane Ford; nel 2010 divorzia dalla Ford e due mesi dopo il divorzio si \u00e8 risposato con la produttrice Dina Livingston con cui ha avuto una figlia, Aunjanue Elizabeth nel 2012."}
{"id": "3026700", "revid": "1305772", "url": "https://it.wikipedia.org/wiki?curid=3026700", "title": "Pineview", "text": ""}
{"id": "3026701", "revid": "729019", "url": "https://it.wikipedia.org/wiki?curid=3026701", "title": "Ricottura di addolcimento", "text": "La ricottura di addolcimento \u00e8 un trattamento termico effettuato principalmente su acciai con lo scopo di migliorarne le caratteristiche di lavorabilit\u00e0, duttilit\u00e0 e deformazione a freddo. Si effettua dopo la normalizzazione per ridurre l'elevata durezza dei materiali in seguito ad essa.\nCiclo termico.\nIl normale trattamento prevede un riscaldamento ad una temperatura inferiore ad Ac1, mantenuta per un tempo prestabilito a seconda del materiale, seguito da un eventuale raffreddamento."}
{"id": "3026703", "revid": "110157", "url": "https://it.wikipedia.org/wiki?curid=3026703", "title": "Codice di lingua IETF", "text": "I codici di lingua IETF sono codici ed etichette (\"tag\") che, soprattutto nei linguaggi di programmazione, identificano le lingue.\nSono definiti dalla raccomandazione BCP 47 dell'IETF, attualmente composta dalle RFC 5646 (succeduta alla RFC 4646) ed RFC 4647, che ne precisa la sintassi normativa, la definizione e l'utilizzazione.\nI codici sono associati ad un registro internazionale delle sottoetichette di codificazione delle lingue, mantenuto ed ospitato dal gruppo di lavoro IANA (ormai integrato nell'ICANN).\nSintassi.\nSintassi generale in ABNF:\nUn'etichetta \u00e8 composta da sezioni da 1 a 8 caratteri legati da trattini. Un'etichetta completa pu\u00f2 corrispondere (lista non esaustiva) ad uno dei seguenti formati:\nOgni altra etichetta che non risponde ad uno di questi formati non deve essere utilizzata (anche se risponde alla sintassi ABNF generale), perch\u00e9 resta riservata per l'eventuale supporto di norme future e della loro integrazione nella BCP 47.\nUtilizzi.\nI codici di lingua IETF permettono di fare riferimento ad una lingua e di etichettare linguisticamente dei dati.\ni loro utilizzatori pi\u00f9 conosciuti in informatica sono i protocolli e gli standard dell'IETF (quali l'HTTP, la posta elettronica e le loro estensioni MIME, ecc.) e del W3C (quali l'HTML, l'XML, CSS, ecc.), o di altri organismi pubblici o privati di normazione nazionali o internazionali (salvo l'ISO che ha sviluppato una norma indipendente con obiettivi diversi dall'IETF, bench\u00e9 i due organismi lavorino ormai di concerto)."}
{"id": "3026704", "revid": "110157", "url": "https://it.wikipedia.org/wiki?curid=3026704", "title": "Turners Cross", "text": "Turners Cross \u00e8 uno stadio calcistico irlandese, situato a Cork, capoluogo dell'omonima contea. \u00c8 lo stadio casalingo del Cork City FORAS Co-op. Lo stadio ospita un numero altissimo di partite durante il corso dell'anno: da match della League of Ireland a quelli giovani sia a livello provinciale che internazionale e nazionale.\nServizi.\nInizialmente l'impianto era poco pi\u00f9 che un campo rionale, dotato di una sola tribuna (peraltro piccola) e con la maggior parte delle persone che assistevano alle partite dalle collinette d'erbe che lo circondavano. Tuttavia negli ultimi 10 anni ha visto un riammodernamento consistente che l'ha reso uno dei migliori stadi irlandesi e l'unico completamente coperto e dotato di soli posti a sedere. La struttura attuale prevede quattro tribune:\nStoria.\nSoprannominato \"The Cross\" dalla maggior parte dei tifosi, il campo era conosciuto in passato anche col nome di \"The Box\". Questo \u00e8 dovuto al titolo di un libro di Plunkett Carter, incentrato sul calcio a Cork e intitolato \"From the Lodge to the Box\". The Lodge si riferisce al Flower Lodge, il primo impianto del Cork City Football Club e attualmente conosciuto come P\u00e1irc U\u00ed Rinn.\nIl Cork Constitution, una franchigia rugbistica, fu la prima squadra a giocare a Turner's Cross, dal 1897. A tal proposito c'\u00e8 una specie d'indovinello in Irlanda che recita: \" Quale presidente d'Irlanda ha segnato una punizione a Turner's Cross?\" La risposta \u00e8 \u00c9amon de Valera, che gioc\u00f2 su questo campo per il Rockwell. Il Cork Celtic Football Club cerc\u00f2 nel 1977 di assumere l'impianto come proprio terreno casalingo ma la FAI non riusc\u00ec a trovare uno sponsor adeguato. Negli anni 80 il possesso del campo pass\u00f2 nelle mani dell'attuale proprietario il Munster Football Association.\nIn questo stadio l'Irlanda ha pareggiato 0-0 con la Spagna e si sono giocate alcune partite dell'Europeo under-16 del 1994.\nQui, oltre a calcio e rugby, si sono tenute sfide di sport gaelici, pugilato e gymkhana."}
{"id": "3026705", "revid": "767487", "url": "https://it.wikipedia.org/wiki?curid=3026705", "title": "Il romanzo di Lillian Russell", "text": "Il romanzo di Lillian Russell (\"Lillian Russell\") \u00e8 un film del 1940 diretto da Irving Cummings. Candidato all'oscar per le migliori scenografie.\nTrama.\nBiografia, edulcorata, di Lillian Russell, cantante di variet\u00e0 che rimasta vedova (nella realt\u00e0 il matrimonio fu annullato), si risposa per la seconda volta (la quarta in verit\u00e0) con il suo primo amore di ragazza, ora affermato giornalista."}
{"id": "3026706", "revid": "1305772", "url": "https://it.wikipedia.org/wiki?curid=3026706", "title": "Tigerton", "text": ""}
{"id": "3026708", "revid": "1305772", "url": "https://it.wikipedia.org/wiki?curid=3026708", "title": "Westmere", "text": ""}
{"id": "3026717", "revid": "1305772", "url": "https://it.wikipedia.org/wiki?curid=3026717", "title": "Guglielmo di Longchamp", "text": "Era figlio di Ugo di Longchamp e di Eva de Lacy.\nEgli fu, oltre che vescovo, Lord Cancelliere e Gran Giustiziere d'Inghilterra. Nato da famiglia normanna di piccola nobilt\u00e0 terriera, dovette la sua carriera ai favori regali. Dapprima fu al servizio di un figlio illegittimo di Enrico II d'Inghilterra, ma presto pass\u00f2 a quello di Riccardo, cuor di leone, l'ultimo figlio sopravvissuto di re Enrico. Allorch\u00e9 Riccardo divenne re d'Inghilterra nel 1189, Longchamp pag\u00f2 3.000 sterline per acquisire l'ufficio di cancelliere e fu subito dopo nominato vescovo di Ely e papa Clemente III lo nomin\u00f2 legato pontificio in Inghilterra.\nEgli inoltre govern\u00f2 il regno d'Inghilterra durante l'assenza di Riccardo, impegnato in Terra Santa nella terza crociata, ma la sua autorit\u00e0 fu contestata dal fratello del re, Giovanni Senza Terra, che riusc\u00ec infine ad estrometterlo dal potere e dal Paese. Anche i rapporti di Longchamp con i nobili inglesi pi\u00f9 importanti erano tesi, il che contribu\u00ec alla sua cacciata in esilio. Subito dopo la partenza di Longchamp dall'Inghilterra, re Riccardo fu catturato durante il viaggio di rientro in patria dal duca d'Austria, Leopoldo V, che lo consegn\u00f2 all'imperatore Enrico VI. Guglielmo attravers\u00f2 quindi la Germania per negoziarne il rilascio. Sebbene egli, ritornato in patria Riccardo, avesse riottenuto il cancellierato, perse molto del potere che aveva avuto in precedenza; mantenne per\u00f2 la fiducia del re, che gli confer\u00ec numerosi incarichi fino alla sua morte, avvenuta nel 1197. Egli scrisse un trattato di diritto che fu ben noto in tutto il medioevo, ma che gli procur\u00f2 molta ostilit\u00e0 da parte dei contemporanei.\nBiografia.\nLa famiglia di origine.\nGli antenati di Longchamp erano originari dell'omonimo villaggio in Normandia, ma egli nacque\n nella localit\u00e0 normanna di Argentan. Il padre, Ugo di Longchamp, era anche proprietario di terre in Inghilterra come altri numerosi cavalieri normanni dopo la conquista normanna dell'Inghilterra nel 1066. Ugo Nonant, uno dei rivali di Longchamp, dichiar\u00f2 che il padre di Guglielmo era un contadino, il che pare piuttosto improbabile, visto che pare che Ugo di Longchamp avesse gi\u00e0 sue propriet\u00e0 terriere come cavaliere in Normandia. La famiglia tuttavia aveva origini piuttosto modeste ma sal\u00ec nella considerazione sociale mettendosi al servizio del re Enrico II. Il vecchio Longchamp possedeva terreni anche nello Herefordshire (Inghilterra) inclusa la residenza di Wilton presso Ross nel Galles. Ugo spos\u00f2 una donna di nome Eva, proveniente dalla famiglia dei Lacy (lo storico David Balfour sostiene che Eva era la figlia di Gilbert de Lacy, figlio di quel Roger de Lacy, che il re Guglielmo II nel 1095 mand\u00f2 in esilio a causa di una sua ribellione.\nLa sorella di Longchamp, Richeut, spos\u00f2 il castellano di Dover, nel Kent. Una seconda sorella, Melisenda, giunse in Inghilterra con lui, ma altro di lei non si sa (Si sa di una sorella di Guglielmo andata sposa a certo Stephen Devereux, ma non \u00e8 certo si tratti di Melisenda). Dei fratelli di Guglielmo, Osbert rimase laico e dovette molto del suo avanzamento nel livello sociale al fratello; Stefano fu al servizio del re Riccardo, cuor di leone alla crociata; Enrico, altro laico, divenne sceriffo insieme ad Osbert e Roberto si fece monaco. Due dei fratelli di Guglielmo divennero abati.\nLongchamp entr\u00f2 nella vita pubblica al termine del regno di Enrico II, come funzionario al servizio del figlio illegittimo del re, Goffredo Plantageneto. Presto lasci\u00f2 Goffredo per mettersi al servizio di un altro figlio del re, Riccardo, che era a quel tempo duca d'Aquitania, e che lo nomin\u00f2 cancelliere del ducato d'Aquitania.\nEgli, prima di entrare al servizio di Riccardo, aveva lavorato nella cancelleria di Enrico II. Si distinse per la prima volta alla corte di Filippo II di Francia, a Parigi nel 1189, allorch\u00e9 ag\u00ec come inviato di Riccardo in una controversia con l'inviato di Enrico II, William Marshal, 1\u00ba duca di Pembroke. A quel tempo egli era gi\u00e0 uno dei consiglieri di fiducia di Riccardo I.\nCancelliere e Ministro della Giustizia.\nCon l'ascesa al trono d'Inghilterra di Riccardo I nel 1189 Longchamp divenne Lord Cancelliere. Egli tuttavia aveva comprato la carica per circa 3.000 sterline. Questo fece s\u00ec che il prezzo da pagare per avere documenti dotati del Gran Sigillo del Regno, quando ne era necessaria l'autenticazione, sal\u00ec, probabilmente per consentire a Longchamp di recuperare quanto aveva pagato per quella carica.\nNel consiglio tenutosi a Pipewell il 15\u00a0settembre 1189 il re elev\u00f2 il Longchamp alla carica di vescovo della diocesi di Ely. Con il medesimo consiglio il re nomin\u00f2 altri tre vescovi: Godfrey de Lucy a Winchester, Richard FitzNeal a Londra e Hubert Walter a Salisbury. Longchamp fu consacrato il 31 dicembre 1189 e prese possesso della sua diocesi il 6 gennaio 1190.\nPrima di lasciare l'Inghilterra nel 1189 Riccardo pose la Torre di Londra nelle mani di Longchamp e lo nomin\u00f2, congiuntamente al vescovo di Durham, Ugo di Puiset, Gran giustiziere, che a quei tempi non era una carica prettamente giudiziaria. Il \"giustiziere\" era persona investititi di molta parte dell'autorit\u00e0 regia quando il re non era presente nel regno ed aveva titolo per agire in suo nome. Insieme a Puiset il re nomin\u00f2 nomin\u00f2, associandoli nell'incarico, Hugh Bardulf, William Briwerre, Geoffrey fitz Peter, e William Marshall.\nNella sua funzione Longchamp inviava magistrati nel paese in visite giudiziarie nelle contee anche se questi non avevano esperienza in merito. I due vescovi non riuscivano ad operare congiuntamente e cos\u00ec, nel marzo del 1190 suddivise i territori di loro competenza: ad Ugo il territorio a nord dell'Humber ed a Longchamp quelli a sud. Entro giugno Longchamp era riuscito ad estromettere Ugo dalla carica e dal potere e ricevette da papa Clemente III la carica di legato pontificio in Inghilterra, forse pagando alla Santa Sede una somma di circa 2.250 sterline per assicurarsi il prestigioso incarico.\nLongchamp concesse ai cittadini di Londra il diritto di eleggere il loro sceriffo e di raccogliere e trasferire le loro imposte di 300 sterline direttamente alla Tesoreria del regno. Nelle sue visite alla diocesi egli era solitamente accompagnato da una pletora di servitori ed animali, il che era noto in tutto il paese come segno della sua stravaganza. Sotto la sua autorit\u00e0 di legato egli tenne due sinodi nel 1190, uno a Gloucester e l'altro a Westminster. Egli si applic\u00f2 nel reinstaurare l'ordine a York dopo i massacri perpetrati contro gli ebrei tra il 16 ed il 17 settembre 1190; invi\u00f2 anche un esercito contro Rhys ap Gruffydd, un principe gallese che tentava di sottrarsi al controllo dei marchesi le cui terre circondavano il Galles.\nContrasti con Giovanni.\nI rapporti di Longchamp con gl'inglesi erano resi pi\u00f9 difficili dal fatto che egli era di origine normanna e spesso insensibile agli usi dell'isola. Il cronista medievale Guglielmo di Newburgh sosteneva che Longchamp era \u00ab\u2026 un oscuro straniero di lealt\u00e0 e capacit\u00e0 non provate.\u00bb\nPer esempio, \u00e8 probabile che Longchamp non parlasse la lingua inglese. I nobili di maggior rango si lamentavano che Longchamp tenesse ai margini gli altri funzionari nominati dal re Riccardo per aiutarlo e che egli assumesse stranieri per completare i suoi uffici. Sebbene la prima accusa fosse in gran parte infondata, la seconda pare fosse invece giustificata poich\u00e9 Longchamp incaricava persone straniere come funzionari giudiziari e sceriffi. Egli cerc\u00f2 anche di acquisire il controllo di un certo numero di castelli per alloggiarvi dipendenti e loro parenti. Nel 1190 i rapporti fra Longchamp ed il giovane fratello di Riccardo Giovanni divennero difficili. Ci\u00f2 port\u00f2 Longchamp ad assediare il Castello di Lincoln poich\u00e9 il castellano si rifiutava di lasciare il castello per essere sostituito da coloro che erano stati nominati da Longchamp. Il castellano, Gerard de Camville, aveva giurato fedelt\u00e0 a Giovanni e non volle pi\u00f9 riconoscere l'autorit\u00e0 del cancelliere. In risposta all'assedio Giovanni prese i due castelli di Tickhill e di Northampton. Le notizie sul contrasto giunsero all'orecchio di Riccardo, che nella tarda primavera del 1191 invi\u00f2 in Inghilterra Walter de Coutances, arcivescovo di Rouen, affinch\u00e9 negoziasse la pace fra Giovanni e Guglielmo di Longchamp. Infine Walter medi\u00f2 un compromesso fra i due il cui risultato fu che Gerard fosse confermato come castellano e Giovanni rinunciava ai castelli conquistati. Longchamp accett\u00f2 anche di assicurare l'ascesa al trono di Giovanni, in caso di morte di Riccardo.\nL'incarico di legato pontificio a Longchamp cess\u00f2 con la morte di papa Clemente III, il che tolse una grossa base di potere a Longchamp anche se esso fu rinnovato dal successore di Clemente, papa Celestino III pochi mesi dopo. Ulteriori complicazioni per Longchamp sorsero nel settembre del 1191 allorch\u00e9 Enrico II, il figlio illegittimo di Goffredo, arcivescovo di York, fu arrestato dai collaboratori di Longchamp, guidati dal castellano del castello di Dover, che era cognato dello stesso Longchamp.\nI loro ordini erano di arrestare l'arcivescovo di Tork quando fosse sbarcato a Dover durante il suo rientro in Inghilterra, ma Goffredo era stato avvertito sui loro piani ed era fuggito presso l'Abbazia di Saint Martin a Dover. Gli uomini di Longchamp la posero sotto assedio e dopo Quattro giorni costrinsero Goffredo ad uscirne. La violenza dell'attacco ricordava al pubblico il martirio di Tommaso Becket e la pubblica opinione si rivolt\u00f2 contro Longchamp.\nLongchamp sostenne che Goffredo non aveva giurato fedelt\u00e0 a Riccardo, ma questa sembrava solo una scusa per potersi sbarazzare del rivale. Un'intensa campagna di propaganda fu condotta dai sostenitori di Giovanni, uno dei quali fu Hugh Nonant, vescovo di Coventry, che con altre personalit\u00e0, compreso Goffredo, che nel frattempo era stato rilasciato, organizzarono un processo per il 5 ottobre 1191 a Lodden Bridge, presso Londra.\nLongchamp non vi fu presente e fu deposto e scomunicato e, dopo aver tentato di tenere la Torre di Londra, fu costretto ad arrendersi a causa dell'assenza del sostegno del popolo londinese. Il concilio dichiar\u00f2 abolita la sua carica ed ordin\u00f2 la sua cattura e custodia nel castello. . Pare che la principale accusa rivoltagli, sia stata quella di comportarsi da autocrate.\nLongchamp giunse a Dover nel tardo 1191 per cercare un traghetto verso il continente; durante la fuga egli non fu in grado di rispondere a chi gli rivolgeva la parola in inglese. Egli cerc\u00f2 di lasciare l'Inghilterra sotto vari travestimenti, compresi abiti da monaco e da donna. Hugh Nonant scrisse che Longchamp una volta cerc\u00f2 di nascondersi travestito da prostituta, il che gli procur\u00f2 l'aggressione da parte di un pescatore che lo aveva preso come tale. Infine egli riusc\u00ec a lasciare l'Inghilterra il 29 ottobre.\nEsilio e ritorno.\nLongchamp giunse alla corte dell'imperatore Enrico VI, che tratteneva il re Riccardo I d'Inghilterra prigioniero a Trifels. Il vescovo riusc\u00ec ad ottenere che Riccardo fosse tenuto a corte, che fosse successivamente liberato contro il pagamento di un riscatto di 100.000 marchi, con l'intesa, accettata dall'imperatore, di liberare Riccardo dopo il pagamento di 70.000 marchi e la consegna di ostaggi a garanzia della parte rimanente. Quando l'imperatore, nel gennaio del 1194 riun\u00ec gli esponenti pi\u00f9 importanti dell'impero per discutere l'offerta di pagamento da parte di Filippo II di Francia per tener prigioniero Riccardo, Longchamp era presente con Walter de Coutances e con Eleonora d'Aquitania, madre di Riccardo. Dopo ulteriori dispute diplomatiche, Riccardo fu liberato il 4 febbraio 1194 .\nQuando i due rientrarono in Inghilterra, Riccardo premi\u00f2 Longchamp affidandogli la cura di Eye e nominandolo sceriffo dell'Essex e dell'Hertfordshire.\nPresto tuttavia Longchamp si impelag\u00f2 nuovamente nel conflitto con l'arcivescovo di York, Goffredo. Riccardo part\u00ec dall'Inghilterra nel maggio 1194 e Longchamp lo accompagn\u00f2 sul continente per non far pi\u00f9 ritorno: egli torn\u00f2 nel 1195 alla corte dell'Imperatore. Riccardo continu\u00f2 ad utilizzare Longchamp per la sua diplomazia sebbene fosse Goffredo che combin\u00f2 una tregua nel medesimo anno con Filippo II e nonostante che egli fosse rimasto cancelliere, il potere principale in Inghilterra a quel momento era nelle mani di Hubert Walter. Longchamp trascorse il resto della sua vita lontano dalla sua diocesi, accompagnando abitualmente il re.\nMorte e lasciti.\nLongchamp mor\u00ec nel gennaio 1197, a Poitiers, mentre stava andando a Roma a compiere una missione diplomatica per Riccardo e fu sepolto nell'Abbazia di Le Pin. Gran parte delle informazioni sulla sua carriera ci provengono da persone che gli erano ostili, ad esempio Giraldo del Galles, che scrisse in favore di Rhys ap Gruffydd, defin\u00ec Longchamp \u00abun mostro a pi\u00f9 teste\u00bb. lo storico Austin Lane Poole descrisse Longchamp come pi\u00f9 simile ad una scimmia che ad un uomo. Longchamp venne spesso descritto come piccolo e sgradevole ed alcuni contemporanei sostenevano che fosse omosessuale. In ogni caso egli fu una persona colta ed istruita. Egli fu appoggiato da molti suoi contemporanei, compreso papa Clemente III che, quando lo nomin\u00f2 legato pontificio, scrisse che lo faceva su sollecitazione dei vescovi inglesi. Il cronista medioevale Riccardo di Devizes lo annovera fra i quattro vescovi nominati nel 1189, dei quali afferma che erano \u00ab\u2026persone di scarse virt\u00f9 e fama.\u00bb Lo storico John Gillingham scrisse che I suoi risultati nell'amministrazione e nella politica furono buoni, offuscati solo dal suo insuccesso del 1191.\nUna delle sue innovazioni attuate da Cancelliere fu la sostituzione della prima persona singolare, utilizzata fino a quel momento nei documenti redatti in nome del re con il plurale maiestatico (o \"royal we\"). Egli scrisse un'opera dal titolo \"Practica legum et decretorum\", un manuale per l'utilizzo sia del diritto canonico che di quello civile presso i possedimenti dei Plantageneti sul continente, scritta fra il 1181 e il 1189. Egli era ben noto nel medioevo e fungeva da guida pratica per chi era coinvolto in qualche causa.\nNigel Wireker, un poeta medioevale dedic\u00f2 un poema satirico sugli atteggiamenti degli studenti verso il vescovo dal titolo \"Speculum Stultorum\".Richard Barre, un giudice e scrittore medievale dedic\u00f2 una sua opera, il \"Compendium de veteris et novo testamento\" a Longchamp, che fu uno dei suoi patroni e gli garant\u00ec un posto da arcidiacono di Ely ed uno come giudice.\nDue scrittori hanno visto nell'assemblea che Longchamp nel 1191 cerc\u00f2 di convocare, il precursore della riunione di Runnymede del 1215 che diede origine alla Magna Carta, poich\u00e9 essa fu uno dei primi esempi dei nobili del regno che si riunirono per obbligare ilo governo a legiferare seguendo i loro consigli. Longchamp promosse anche la carriera dei suoi fratelli: Enrico ed Osbert divennero sceriffi negli anni 1190. (Osbert fu sceriffo nello Yorkshire.). Il fratello religioso Roberto ne benefici\u00f2 anche diventando priore del capitolo della cattedrale di Ely e successivamente abate dell'abbazia di Santa Maria di York."}
{"id": "3026718", "revid": "2224234", "url": "https://it.wikipedia.org/wiki?curid=3026718", "title": "Rosanna Bonelli", "text": " Nota per essere stata una delle due sole donne a partecipare al Palio di Siena; non \u00e8 stata la prima in quanto il 15 agosto 1581 Virginia Tacci corse per la Contrada del Drago anche se quel Palio fu corso \"alla lunga\" e non \u00e8 riconosciuto tra quelli ufficiali nell'Albo delle vittorie del Palio di Siena.\nBiografia.\nSenese di nascita, frequent\u00f2 la scuola di equitazione di Firenze e, nel corso degli anni cinquanta, partecip\u00f2 regolarmente a vari concorsi ippici e corse in ippodromo; nel 1957 si trovava a Siena, nel periodo in cui Luigi Zampa girava il film \"La ragazza del Palio\" (con Vittorio Gassman e Diana Dors) e, durante una pausa delle riprese, la Bonelli riusc\u00ec a intrufolarsi nell'entrone dov'erano presenti i fantini scritturati dalla produzione e, con la complicit\u00e0 del fantino Fernando Leoni, riusc\u00ec a montare a cavallo e fare alcuni giri sul tufo di Piazza del Campo; quando poi la controfigura della protagonista si infortun\u00f2, la Bonelli si propose e venne scelta come sostituta. Durante le riprese nacque cos\u00ec il desiderio di correre il Palio vero; spinta anche dalla produzione del film, in cerca di un lancio pubblicitario, Rosanna si propose allo zio Umberto Bonelli, allora capitano della Contrada della Selva. Lo zio pose per\u00f2 il veto assoluto, temendo per l'incolumit\u00e0 della nipote, e convinse anche gli altri capitani a non ingaggiare la ragazza ma, nonostante ci\u00f2, la sua contrada, l'Aquila, le offr\u00ec la possibilit\u00e0 di correre, vista anche la poca fiducia nel barbero Percina e la recente vittoria del 1956 con Francesco Cuttone. La Bonelli prese parte a tre prove vincendone due; venne ufficialmente segnata con il soprannome \"Diavola\", anche se era ormai nota a tutti come \"Rompicollo\", dal titolo di una celebre operetta del padre Luigi (1892-1954, scrittore e sceneggiatore teatrale senese). Al Palio part\u00ec indietro, ma si lanci\u00f2 in una grande rimonta nei confronti di Giorgio Terni del Nicchio; durante l'inseguimento ostacol\u00f2 la Torre (Rosario Pecoraro) e successivamente, alla seconda curva di San Martino, cadde trascinata da Romano Corsini della Lupa. A Palio concluso venne accusata da alcuni torraioli di aver ostacolato la corsa della loro contrada. Vol\u00f2 addirittura qualche ceffone e in sua difesa accorse un contradaiolo dell'Aquila con un mazzo di rose a gambo lungo che aveva pronto per offrile e del quale invece si serv\u00ec per allontanare gli aggressori.\nIn settembre la \"Domenica del Corriere\" dedic\u00f2 la copertina alla storia di \"Rompicollo\" e agli eventi legati al Palio di agosto.\nNel 2016 Rosanna Bonelli ha offerto il masgalano per ricordare l'anniversario della sua partecipazione al Palio di Siena. L'opera \u00e8 stata realizzata dalla figlia, Chiara Flamini, e vinta dalla Contrada Sovrana dell'Istrice."}
{"id": "3026723", "revid": "1005847", "url": "https://it.wikipedia.org/wiki?curid=3026723", "title": "Comuni della Guinea", "text": "I comuni della Guinea, o sottoprefetture (in francese \"sous-prefectures\"), sono la suddivisione amministrativa di terzo livello della Guinea. Al 2009 c'erano 303 comuni rurali e 38 urbani, 5 dei quali compongono l'area urbana di Conakry: Kaloum, Dixinn, Matam, Ratoma e Matoto."}
{"id": "3026726", "revid": "56620", "url": "https://it.wikipedia.org/wiki?curid=3026726", "title": "J\u00f3zef Haller de Hallemburg", "text": ""}
{"id": "3026728", "revid": "247933", "url": "https://it.wikipedia.org/wiki?curid=3026728", "title": "Merrillville (Indiana)", "text": ""}
{"id": "3026730", "revid": "767487", "url": "https://it.wikipedia.org/wiki?curid=3026730", "title": "Attenzione! Arrivano i mostri", "text": " \u00e8 un film del 1966, diretto da Shigeo Tanaka. \u00c8 una storia di ambientazione fantascientifica. Si tratta del primo film a colori che rappresenta Gamera.\nLa pellicola \u00e8 entrata nel pubblico dominio negli Stati Uniti.\nTrama.\nSi ritrova su un'isola un uovo di un favolistico essere preistorico (un Barugon) e creduto fosse una gemma preziosa viene rubato e portato in Giappone. L'essere nasce distruggendo ogni cosa incontri sul suo cammino, a difendere il mondo ci penser\u00e0 a sua volta un essere enorme e spaventoso, Gamera."}
{"id": "3026731", "revid": "599013", "url": "https://it.wikipedia.org/wiki?curid=3026731", "title": "Grover (Wyoming)", "text": "Grover \u00e8 un census-designated place degli Stati Uniti d'America, situato nella Contea di Lincoln nello stato del Wyoming. Nel censimento del 2000 la popolazione era di 137 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Grover si estende su una superficie di 2,2 km\u00b2, tutti occupati da terre.\nPopolazione.\nSecondo il censimento del 2000, a Grover vivevano 137 persone, ed erano presenti 38 gruppi familiari. La densit\u00e0 di popolazione era di 61,4 ab./km\u00b2. Nel territorio comunale si trovavano 56 unit\u00e0 edificate. Per quanto riguarda la composizione etnica degli abitanti, il 96,35% era bianco, lo 0,73% proveniva dall'Asia e il 2,92% apparteneva a due o pi\u00f9 razze. La popolazione di ogni razza ispanica corrispondeva al 2,92% degli abitanti.\nPer quanto riguarda la suddivisione della popolazione in fasce d'et\u00e0, il 27,7% era al di sotto dei 18, il 15,3% fra i 18 e i 24, il 20,4% fra i 25 e i 44, il 25,5% fra i 45 e i 64, mentre infine il 10,9% era al di sopra dei 65 anni di et\u00e0. L'et\u00e0 media della popolazione era di 36 anni. Per ogni 100 donne residenti vivevano 101,5 uomini."}
{"id": "3026740", "revid": "247933", "url": "https://it.wikipedia.org/wiki?curid=3026740", "title": "Fishers (Indiana)", "text": ""}
{"id": "3026742", "revid": "247933", "url": "https://it.wikipedia.org/wiki?curid=3026742", "title": "Noblesville (Indiana)", "text": ""}
{"id": "3026745", "revid": "247933", "url": "https://it.wikipedia.org/wiki?curid=3026745", "title": "East Chicago (Indiana)", "text": ""}
{"id": "3026752", "revid": "287204", "url": "https://it.wikipedia.org/wiki?curid=3026752", "title": "Itzan", "text": "Itzan \u00e8 un sito archeologico, un tempo una citt\u00e0 abitata da gente Maya, situato nella municipalit\u00e0 di La Libertad nel dipartimento di Pet\u00e9n in Guatemala. Diverse piccole strutture al sito vennero distrutte negli anni 80 durante degli scavi per la ricerca di petrolio da parte di Sonpetrol e Basic Resources Ltd. Pur essendo piccola, la citt\u00e0 era la pi\u00f9 importante nella zona in quanto sono stati trovati una gran quantit\u00e0 di monumenti.\nLa zona venne occupata all'inizio del medio preclassico.\nLuogo.\nLe rovine si trovano a 25 km di distanza da Dos Pilas, vicino a un tributario del fiume Pasion. La citt\u00e0 era su una collinetta naturale circondata da paludi stagionali. Le rovine si trovano ad uguale distanza da Altar de Sacrificios e Seibal, a 50 km di distanza dalla citt\u00e0 moderna di Sayaxch\u00e9 e 8 km a nord del fiume Pasion.\nStoria.\nItzan venne occupata costantemente dal Medio Preclassico fino al Tardo Classico, con una riduzione della popolazione nel Tardo Classico e la costruzione di una sola tomba.\nLa scalinata 2 di Dos Pilas possiede dei segni geroglifici che spiegano che nel 652 la citt\u00e0 di Calakmul prese possesso di Itzan, e Dos Pilas stessa vinse in maniera schiacciante in battaglia contro la citt\u00e0. \nUna donna nobile da Itzan divent\u00f2 la moglie di B'alaj Chan K'awiil, un re di Dos Pilas, e il loro figlio Itzamnaaj Balam ascese al trono della citt\u00e0. La caduta del regno di Dos Pilas nell'ottavo secolo fu favorevole al rinvigorimento di Itzan.\nIl sito venne scoperto nel febbraio 1968 da Dennis e Louisa Wheeler, due volontari del Peace Corps. Le rovine vennero esplorate dagli archeologi del Ceibal Project nel 1978, passando poche ore nel sito.\nDescrizione.\nItzan era una citt\u00e0 piccola ma che possedeva caratteristiche peculiari. Gli scavi iniziali riportarono alla luce alcuni monumenti intagliati e grandi strutture, alcune alte fino a 7 metri. Il nucleo del sito venne mappato nel 1986, quando gli archeologi notarono che un gran numero di costruzioni erano state danneggiate da dei saccheggiatori. \nIl nucleo del sito contiene una acropoli, delle grandi piazze e molte steli e altari. Molti di questi monumenti erano posti in piazze aperte di fronte alle strutture maggiori. I resti di testi geroglifici sono stati trovati associati alle scalinate a nord e sud della piazza occidentale. La maggior parte dell'acropoli venne costruita sulla base di strutture del Preclassico.\nLa periferia del sito tra 3,6 e 4 km a sud includeva almeno tre gruppi di case fatte di materiale deperibile. Tutta la zona di Itzan occupa una striscia lunga 7 km e larga 300 metri, con il nucleo al centro. Una strada moderna taglia in due parti il sito.\nLa Stele 17 mostra un testo geroglifico che menziona i signori di Itzan e una delle citt\u00e0 vicine, Altar de Sacrificios. Contiene anche una sezione di testo danneggiata che potrebbe riportare una storia di guerra tra Itzan ed El Chorro.\nLa Stele 20 \u00e8 frammentata. Un grosso pezzo \u00e8 stato trovato nella parte nord-ovest dell'acropoli."}
{"id": "3026753", "revid": "204012", "url": "https://it.wikipedia.org/wiki?curid=3026753", "title": "Attenzione! Arrivano i mostri!", "text": ""}
{"id": "3026756", "revid": "119998125", "url": "https://it.wikipedia.org/wiki?curid=3026756", "title": "Contee della Liberia", "text": "Le contee della Liberia sono la suddivisione territoriale di primo livello del Paese e sono pari a 15. Ciascuna di esse si articola ulteriormente in distretti.\nL'amministrazione di ogni contea \u00e8 guidata da un sovrintendente (\"county superintender\"), nominato direttamente dal Ministro dell'interno."}
{"id": "3026758", "revid": "287204", "url": "https://it.wikipedia.org/wiki?curid=3026758", "title": "Kemmerer", "text": "Kemmerer \u00e8 un centro abitato \"(city)\" degli Stati Uniti d'America, capoluogo della Contea di Lincoln nello Stato del Wyoming. Nel censimento del 2000 la popolazione era di 2.651 abitanti.\nStoria.\nL'esploratore John C. Fr\u00e9mont trov\u00f2 giacimenti di carbone durante il suo secondo viaggio nella regione, nel 1843. La \"Union Pacific Coal Company\" apr\u00ec la prima miniera sotterranea nel 1881, dopo il completamento della linea ferroviaria \"Oregon Short Line Railroad\" da Granger fino all'Oregon.\nPatrick J. Quealy (1857\u20131930) fond\u00f2 Kemmerer nel 1897, mentre era vicepresidente della societ\u00e0 mineraria \"Kemmerer Coal Company\". Il nome era quello del suo maggior finanziatore, il magnate del carbone della Pennsylvania Mahlon S. Kemmerer (1843\u20131925). Dal 1950 si pass\u00f2 all'estrazione in superficie, e divenne la pi\u00f9 grande miniera di carbone all'aperto di quell'epoca. Nel 1980 la \"Kemmerer Coal Co.\" fu venduta alla \"Pittsburg &amp; Midway Coal Company\", attualmente controllata dalla Chevron Corporation. La miniera \u00e8 ancora funzionante e l'estrazione annua si aggira sui 5 milioni di tonnellate.\nGeografia fisica.\nSecondo i rilevamenti dell'United States Census Bureau, la localit\u00e0 di Kemmerer si estende su una superficie di 19,1 km\u00b2, tutti occupati da terre.\nPopolazione.\nSecondo il censimento del 2000, a Kemmerer vivevano 2.651 persone, ed erano presenti 695 gruppi familiari. La densit\u00e0 di popolazione era di 138,9 ab./km\u00b2. Nel territorio comunale si trovavano 1.208 unit\u00e0 edificate. Per quanto riguarda la composizione etnica degli abitanti, il 96,72% era bianco, lo 0,11% era afroamericano, lo 0,49% era nativo, lo 0,60% proveniva dall'Asia, lo 0,04% proveniva dall'Oceano Pacifico, l'1,17% apparteneva ad altre razze e lo 0,87% a due o pi\u00f9. La popolazione di ogni razza ispanica corrispondeva al 3,36% degli abitanti.\nPer quanto riguarda la suddivisione della popolazione in fasce d'et\u00e0, il 28,4% era al di sotto dei 18, il 7,1% fra i 18 e i 24, il 28,0% fra i 25 e i 44, il 25,7% fra i 45 e i 64, mentre infine il 10,8% era al di sopra dei 65 anni di et\u00e0. L'et\u00e0 media della popolazione era di 38 anni. Per ogni 100 donne residenti vivevano 103,9 uomini."}
{"id": "3026763", "revid": "767487", "url": "https://it.wikipedia.org/wiki?curid=3026763", "title": "Lady Eva", "text": "Lady Eva (\"The Lady Eve\") \u00e8 un film del 1941 scritto e diretto da Preston Sturges.\nTrama.\nLa fascinosa Jean Harrington \u00e8 una truffatrice di professione che insieme a suo padre, il sedicente \"colonnello\" Harrington, imbroglia e raggira gli uomini in crociera sui transatlantici soprattutto barando al \"poker\". A bordo incontra Charles Pike, un giovane bello quanto imbranato di ritorno dall'Amazzonia figlio di un magnate della birra. Quando si rende conto di essersi realmente innamorata di lui decide di raccontargli la verit\u00e0 ma purtroppo \u00e8 gi\u00e0 stata scoperta. Pur di non perderlo lo segue fino a casa dove si presenta come \"Lady\" Eva riuscendo nuovamente a sedurlo. Una volta sposati gli riveler\u00e0 la verit\u00e0 e sapr\u00e0 finalmente farsi perdonare.\nRiprese.\nIl film \u00e8 stato in parte girato nello storico Los Angeles County Arboretum and Botanic Garden, al 301 N. Baldwin Avenue di Arcadia, nella contea di Los Angeles.\nDistribuzione.\nIl film, uscito in USA il 25 febbraio 1941 (a New York), venne quindi distribuito nelle sale statunitensi dal 21 marzo.\nLe uscite internazionali slittarono considerevolmente a causa della seconda guerra mondiale in pieno svolgimento, e furono nell'ordine:\nRiedito nei primi anni 80 usc\u00ec quindi in altre occasioni:\n\"Remake\".\nLa pellicola venne reinterpretata nel 1956 come \"Le tre notti di Eva\" (\"The Birds and the Bees\") per la regia di Norman Taurog con David Niven e Mitzi Gaynor."}
{"id": "3026764", "revid": "2128118", "url": "https://it.wikipedia.org/wiki?curid=3026764", "title": "Giardini di Forodhani", "text": "I giardini di Forodhani (\"Forodhani Gardens\" in inglese), detti anche giardini del Giubileo (\"Jubilee Gardens\"), sono un lungomare di Stone Town, a Zanzibar, situato di fronte al forte arabo e al palazzo delle Meraviglie. I giardini sono stati ristrutturati recentemente a spese dell'Aga Khan Trust for Culture e dal 2009 prendono il nome di parco di Forodhani (\"Forodhani Park\"). I giardini sono molto frequentati, in particolare la sera, quando ospitano un noto mercato notturno con bancarelle illuminate da lampade a olio, in cui si possono gustare le specialit\u00e0 della cucina zanzibari come \"mishkaki\" (il kebab zanzibari), \"samaki wa kupaka\" (pesce alla griglia), arrosto swahili, gamberetti grigliati, tentacoli di polpo, pollo fritto, cassava, samosa, frutta, nonch\u00e9 la pizza zanzibarina, una pizza ripiena che \u00e8 la specialit\u00e0 del luogo.\nIntorno al giardino si trovano diversi edifici storici di Stone Town; oltre al forte arabo e al palazzo delle Meraviglie (\"Beit-el-Ajaib\") c'\u00e8 il Forodhani Orphanage (orfanotrofio di Forodhani), un tempo club britannico e poi scuola indiana) e il palazzo che serv\u00ec come consolato britannico dal 1841 al 1874."}
{"id": "3026768", "revid": "599013", "url": "https://it.wikipedia.org/wiki?curid=3026768", "title": "La Barge", "text": "La Barge \u00e8 un centro abitato \"(town)\" degli Stati Uniti d'America, situato nella Contea di Lincoln nello Stato del Wyoming. Nel censimento del 2000 la popolazione era di 431 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di La Barge si estende su una superficie di 2,3 km\u00b2, tutti occupati da terre.\nPopolazione.\nSecondo il censimento del 2000, a La Barge vivevano 431 persone, ed erano presenti 113 gruppi familiari. La densit\u00e0 di popolazione era di 191,0 ab./km\u00b2. Nel territorio comunale si trovavano 234 unit\u00e0 edificate. Per quanto riguarda la composizione etnica degli abitanti, il 96,06% era bianco, lo 0,46% era nativo, lo 0,23% proveniva dall'Oceano Pacifico, lo 0,70% apparteneva ad altre etnie e il 2,55% a due o pi\u00f9. La popolazione ispanica corrispondeva all'1,86% degli abitanti.\nPer quanto riguarda la suddivisione della popolazione in fasce d'et\u00e0, il 32,5% era al di sotto dei 18, il 5,8% fra i 18 e i 24, il 31,3% fra i 25 e i 44, il 24,1% fra i 45 e i 64, mentre infine il 6,3% era al di sopra dei 65 anni di et\u00e0. L'et\u00e0 media della popolazione era di 38 anni. Per ogni 100 donne residenti vivevano 114,4 uomini."}
{"id": "3026772", "revid": "1005847", "url": "https://it.wikipedia.org/wiki?curid=3026772", "title": "Distretti della Liberia", "text": "I distretti della Liberia costituiscono la suddivisione territoriale di secondo livello del Paese, dopo le contee, e ammontano a 136."}
{"id": "3026775", "revid": "247933", "url": "https://it.wikipedia.org/wiki?curid=3026775", "title": "Ciudad de Vallegrande", "text": ""}
{"id": "3026779", "revid": "767487", "url": "https://it.wikipedia.org/wiki?curid=3026779", "title": "Il richiamo del nord", "text": "Il richiamo del nord (\"Wild Geese Calling\") \u00e8 un film del 1941 di John Brahm.\nTrama.\nUn boscaiolo si \u00e8 sposato con una ex danzatrice di saloon e si trasferisce al nord dove mette in piedi una pensione: troppo tardi per\u00f2 scopre che la moglie se la intende con il suo migliore amico."}
{"id": "3026780", "revid": "1305772", "url": "https://it.wikipedia.org/wiki?curid=3026780", "title": "Nehalem", "text": ""}
{"id": "3026783", "revid": "1543377", "url": "https://it.wikipedia.org/wiki?curid=3026783", "title": "Qualificazioni al campionato mondiale di calcio 1978", "text": "107 squadre partecipano alle qualificazioni per il Campionato mondiale di calcio 1978 per un totale di 16 posti disponibili per la fase finale. \u00c8 l'ultimo mondiale con 16 squadre nella fase finale (dalla successiva edizione saranno 24). L' (come paese ospitante) e la (come campione in carica) sono qualificate automaticamente, lasciando cos\u00ec solo 14 posti per la fase finale.\nI 16 posti disponibili per la Coppa del Mondo 1978 sono suddivisi tra le confederazioni nei seguenti modi:\nBen 95 squadre giocano almeno una partita di qualificazione. Sono giocati 252 incontri, e sono segnati 723 goal (con una media di 2,87 per partita).\nSpareggi intercontinentali.\nIncontri di andata e ritorno, il vincitore si qualifica.\nSpareggio CONMEBOL-UEFA.\n qualificata alla fase finale."}
{"id": "3026785", "revid": "254059", "url": "https://it.wikipedia.org/wiki?curid=3026785", "title": "Zosui", "text": "Lo \u00e8 un piatto tipico della cucina giapponese, si tratta di una zuppa di riso, simile all'okayu, (anche per la loro leggerezza). Viene chiamato anche \"Ojiya\" (forse per origini spagnole).\nDifferenze con Okayu.\nFra le varie differenze che vi sono fra i due piatti vi \u00e8 anche il fatto che lo zosui viene considerato come una zuppa di verdure mentre l'altra pietanza una specie di porridge e il tempo di cottura."}
{"id": "3026789", "revid": "767487", "url": "https://it.wikipedia.org/wiki?curid=3026789", "title": "The Song of the Soul (film 1918)", "text": "The Song of the Soul \u00e8 un film muto del 1918 diretto da Tom Terriss e interpretato da Alice Joyce e da Percy Standing.\nTrama.\nTutto il mondo crolla addosso ad Ann Fenton quando scopre che il marito, che lei ha creduto essere un ricco uomo d'affari, non solo \u00e8 in realt\u00e0 un giocatore d'azzardo, ma anche un bigamo, sposato con un'altra donna. I concittadini di Ann la reputano di conseguenza una donna di facili costumi, le tolgono la custodia del figlio Billy affidandolo a un brutale contadino e la cacciano via.\nSette anni pi\u00f9 tardi, Ann \u00e8 sposata con il dottor Evans, un giovane chirurgo che la ama teneramente ma che non \u00e8 a conoscenza del passato della moglie. Lei, che vuole riprendere il proprio bambino, paga il contadino per riavere Bill. In citt\u00e0, Fenton apre una sala da gioco in un edificio che appartiene a Evans. Il dottore cerca di mandarlo via ma il giocatore ricatta Ann, minacciandola di raccontare tutto al marito se non impedir\u00e0 lo sfratto. Lei, furiosa, confessa tutto a Evans che le dice che non \u00e8 sua la colpa di quell'unione illegale. Il medico, forte di quella confessione, manda via con la forza Fenton e poi accoglie nelle sua braccia la moglie e il figliastro.\nCritica e trama su Stanford.edu\nProduzione.\nIl film fu prodotto dalla Vitagraph Company of America\nDistribuzione.\nIl copyright del film, richiesto dalla Vitagraph Co. of America, fu registrato il 25 febbraio 1918 con il numero LP12108.\nDistribuito dalla Greater Vitagraph, il film usc\u00ec nelle sale statunitensi il 4 marzo 1918."}
{"id": "3026790", "revid": "1305887", "url": "https://it.wikipedia.org/wiki?curid=3026790", "title": "Gianni Tornatore", "text": ""}
{"id": "3026794", "revid": "14691", "url": "https://it.wikipedia.org/wiki?curid=3026794", "title": "Forodhani", "text": ""}
{"id": "3026795", "revid": "14691", "url": "https://it.wikipedia.org/wiki?curid=3026795", "title": "Forodhani Park", "text": ""}
{"id": "3026796", "revid": "14691", "url": "https://it.wikipedia.org/wiki?curid=3026796", "title": "Parco di Forodhani", "text": ""}
{"id": "3026797", "revid": "339392", "url": "https://it.wikipedia.org/wiki?curid=3026797", "title": "Tsuna Sawada", "text": ""}
{"id": "3026803", "revid": "529460", "url": "https://it.wikipedia.org/wiki?curid=3026803", "title": "Gianpaolo Urlando", "text": ""}
{"id": "3026804", "revid": "298229", "url": "https://it.wikipedia.org/wiki?curid=3026804", "title": "Provincial championships", "text": "Un Provincial Championship \u00e8 un campionato di uno degli Sport gaelici ( Calcio gaelico, hurling o Camogie) che vede contrapposte o le contee o i club di una particolare provincia irlandese. Le sfide sono sempre ad eliminazione diretta. In Irlanda ci sono quattro Provincial councils, che corrispondono alle quattro province: Ulster, Munster, Leinster e Connacht. Esiste anche un provincial council britannico a cui fanno a capo i county boards d'oltremanica."}
{"id": "3026807", "revid": "14691", "url": "https://it.wikipedia.org/wiki?curid=3026807", "title": "Orfanotrofio di Forodhani", "text": ""}
{"id": "3026809", "revid": "767487", "url": "https://it.wikipedia.org/wiki?curid=3026809", "title": "The Business of Life", "text": "The Business of Life \u00e8 un film muto del 1918 diretto da Tom Terriss e interpretato da Alice Joyce. Prodotto dalla Vitagraph Company of America e distribuito dalla Greater Vitagraph. il film usc\u00ec nelle sale il 18 aprile 1918.\nTrama.\nDopo la morte del padre, a Jacqueline Nevers viene chiesto di catalogare le collezioni di James Desboro. I due si innamorano, suscitando la gelosia di Elena Clydesdale che, bench\u00e9 sia sposata, ha delle mire su James. Cos\u00ec, quando Jacqueline e James si sposano, il loro matrimonio viene presto messo in crisi dalle manovre di Elena, che fa credere di essere l'amante di Desboro. La situazione torner\u00e0 normale solo quando Elena, ammalata gravemente, si riconcilier\u00e0 con il proprio marito e finir\u00e0 per confessare i suoi maneggi per dividere i due sposi.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Greater Vitagraph (V-L-S-E), il film usc\u00ec nelle sale cinematografiche statunitensi il 18 aprile 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "3026815", "revid": "265038", "url": "https://it.wikipedia.org/wiki?curid=3026815", "title": "Munster Senior Football Championship", "text": "Il Munster Senior Football Championship (o per ragioni di sponsorizzazione Bank of Ireland Munster Championship) \u00e8 il principale torneo di calcio gaelico della provincia del Munster. La formula \u00e8 quella dell'eliminazione diretta in match a gara unica e la finale si tiene nel mese del luglio. La squadra pi\u00f9 titolata \u00e8 Kerry avendo vinto la campetizione 75 volte e per due volte si \u00e8 aggiudicata otto edizioni consecutive (1958-1965 e 1975-1982), che \u00e8 anche il record assoluto dell'Isola d'Irlanda. I vincitori della competizione accedono direttamente ai quarti dell'All-Ireland Senior Football Championship mentre per le altre inizia la fase dei ripescaggi.\nOgni anno le finaliste dell'anno precedente accedono di diritto alla semifinali, sfidando le vincitrici del turno precedente."}
{"id": "3026817", "revid": "767487", "url": "https://it.wikipedia.org/wiki?curid=3026817", "title": "L'uomo questo dominatore", "text": "L'uomo questo dominatore (\"The Male Animal\") \u00e8 un film del 1942 diretto da Elliott Nugent. Film considerato in odore di comunismo, tanto che nel periodo maccartista i due fratelli Epstein vennero denunciati come tali.\nIl soggetto del film \u00e8 tratto dal lavoro teatrale \"The Male Animal\" (1940) di James Thurber ed Elliott Nugent, messo in scena a Broadway al Cort Theatre il 9 gennaio 1940. Il ruolo del professor Turner, ricoperto a teatro dallo stesso Nugent, fu ripreso al cinema da Henry Fonda. Don DeFore rifece nel film Wally Myers e Regina Wallace riprese il suo personaggio di Myrtle Keller. Gene Tierney che, sul palcoscenico era stata Patricia Stanley, non pot\u00e9, invece, partecipare al film perch\u00e9 doveva girare \"La via del tabacco\" e venne sostituita da Joan Leslie. Lo spettacolo teatrale chiuse dopo 243 rappresentazioni, il 3 agosto del 1940. Il suo grande successo port\u00f2 a due riedizioni del 1952, una delle quali, al Music Box Theatre, fu interpretata dallo stesso Elliott Nugent, affiancato da Martha Scott nel ruolo della moglie.\nTrama.\nUn professore universitario si vede negata la promozione a causa dell'intenzione di leggere agli alunni l'ultima lettera di Bartolomeo Vanzetti, tuttavia i soldi servirebbero e la moglie lo esorta a cedere. La sua forza viene messa a dura prova quando, alla loro porta, si presenta un vecchio fidanzato di lei ora stella del football e teme che la moglie lo lasci per la bella vita che l'altro pu\u00f2 offrirle.\nProduzione.\nIl film fu prodotto dalla Warner Bros. Pictures (presents A Warner Bros.-First National Picture) (con il nome Warner Bros. Pictures Inc.).\nDistribuzione.\nIl film usc\u00ec nelle sale cinematografiche USA il 4 aprile 1942, distribuito dalla Warner Bros. Pictures con il titolo originale \"The Male Animal\". In precedenza, era stato presentato in prima il 12 marzo a Columbus (Ohio) e il 27 marzo 1942 a New York. In Italia, fu distribuito dopo la guerra, il 3 gennaio 1948."}
{"id": "3026821", "revid": "767487", "url": "https://it.wikipedia.org/wiki?curid=3026821", "title": "The Triumph of the Weak", "text": "The Triumph of the Weak \u00e8 un film del 1918 diretto da Tom Terriss e interpretato da Alice Joyce. Prodotto dalla Vitagraph Company of America e distribuito dalla Greater Vitagraph, il film usc\u00ec nelle sale il 13 maggio 1918. La sceneggiatura si basa su un lavoro teatrale di Edith Ellis e di Forrest Halsey dal titolo \"My Man\" che era stato presentato al Bijou Theatre di Broadway il 27 settembre 1910.\nTrama.\nVedova di Frank Merrill, un pilota rimasto ucciso durante una tempesta, Edith si trasferisce in citt\u00e0 ma, senza mezzi, per provvedere a Teddy, il suo bambino, la donna \u00e8 costretta a rubare. Condannata per furto, sconta tre anni di prigione. Quando viene rilasciata, rapisce Teddy dall'orfanotrofio e fugge con lui. Cambiata citt\u00e0, Edith trova lavoro in un grande magazzino. Il suo capo, Jim Roberts, si innamora di lei e la sposa. Tutto sembra andare per il meglio, quando appare Diamond Mabel, una ladra che Edith aveva conosciuto in carcere, che ricatta la sua vecchia compagna di cella e la minaccia di rivelare al marito il suo passato. Robert Jordan, un detective, cattura Mabel e Jim - dopo essere venuto a conoscenza del vecchio furto di Edith - perdona la moglie. Edith, di propria volont\u00e0, ritorna in carcere per non aver rispettato la parola data. La pena, per\u00f2, le viene condonata e lei \u00e8 libera di tornare a casa dalla sua famiglia.\nProduzione.\nIl film - girato con il titolo di lavorazione \"The Strength of the Weak\" - fu prodotto dalla Vitagraph Company of America.\nDistribuzione.\nIl copyright del film, richiesto dalla Vitagraph Co. of America, fu registrato il 9 maggio 1918 con il numero LP12407.\nDistribuito dalla Greater Vitagraph (V-L-S-E) e presentato da Albert E. Smith, il film usc\u00ec nelle sale cinematografiche statunitensi il 13 maggio 1918.\nNon si conoscono copie ancora esistenti della pellicola che viene considerata presumibilmente perduta"}
{"id": "3026824", "revid": "1529788", "url": "https://it.wikipedia.org/wiki?curid=3026824", "title": "Chiesa del Santissimo Rosario", "text": ""}
{"id": "3026825", "revid": "118981674", "url": "https://it.wikipedia.org/wiki?curid=3026825", "title": "Casa del Menandro", "text": "La casa del Menandro (I 10, 4) \u00e8 una grande domus urbana dell'antica Pompei di quasi 1800 m\u00b2. \u00c8 stata scavata negli anni 1926-1932 ed \u00e8 un buon esempio di una domus di una famiglia benestante dell'antica Pompei. Prende il nome non dal proprietario della casa, ma dall'immagine del poeta greco Menandro, ritrovata l\u00ec.\nDescrizione.\nLa parte pi\u00f9 vecchia della casa \u00e8 composta da un atrio costruito nel 250 a.C. con gli spazi immediatamente circostanti ed \u00e8 relativamente modesta.\nCirca 100 anni pi\u00f9 tardi la domus fu modernizzata. Per la porta d'ingresso e per il tablinum furono usati capitelli di tufo. In periodo augusteo la domus fu modificata sostanzialmente; in primo luogo fu edificato un peristilio, utilizzando lo spazio ricavato dall'abbattimento degli edifici residenziali adiacenti. Nello spazio a ponente furono ricavate delle terme. A levante si trova la parte economica della domus. Poco prima dell'eruzione furono eseguite in vari posti della casa ulteriori opere di ammodernamento. Si trovano della anfore riempite di stucco e un forno provvisorio.\nIl nome dell'ultimo abitante della casa \u00e8 Quinto Poppeo. Il suo nome \u00e8 stato trovato in un sigillo di bronzo negli alloggi per la servit\u00f9.\nDecorazione.\nLa casa \u00e8 decorata con pitture del quarto stile. La parete posteriore del peristilio mostra una sequenza di nicchie, e in quella centrale si trova una immagine di Menandro, che d\u00e0 il nome alla casa.\nNel calidarium si trova un grande mosaico con al centro un grande acanto circondato da pesci, delfini e altri animali marini.\nTesoro.\nIn un corridoio sotto il piccolo atrio delle terme private si trovava un tesoro di 118 vasi d'argento, che erano stati accuratamente avvolti in drappi di stoffa e sistemati in un alto armadio di legno durante i lavori di restauro della casa. In un altro cofanetto in legno, e quindi decomposto, si trovavano anche oggetti in oro e monete per un valore di 1432 sesterzi."}
{"id": "3026828", "revid": "486946", "url": "https://it.wikipedia.org/wiki?curid=3026828", "title": "Cappella della Madonna del Rosario (Villa Bianchi-Bandinelli)", "text": ""}
{"id": "3026830", "revid": "767487", "url": "https://it.wikipedia.org/wiki?curid=3026830", "title": "Find the Woman", "text": "Find the Woman \u00e8 un film muto del 1918 diretto da Tom Terriss e interpretato da Alice Joyce. Prodotto dalla Vitagraph Company of America e distribuito dalla Greater Vitagraph, il film usc\u00ec nelle sale il 10 giugno 1918.\nLa sceneggiatura si basa su \"Cherchez la Femme\", racconto di O. Henry pubblicato in \"Roads of Destiny\" nel 1909 a New York.\nTrama.\nA New Orleans, la cantante lirica Madeline Renard deve sostenere il ruolo di Margherita nel \"Faust\". Una delle scene pi\u00f9 note dell'opera \u00e8 quella dove la protagonista femminile canta la canzone del gioiello; cos\u00ec Madeline chiede a un suo vecchio amico, l'orafo Morin, di farle una collana di perle da usare sul palcoscenico. L'uomo, per\u00f2, muore prima di poterle consegnare le perle e, dalla sua cassaforte, si scopre che mancano ventimila dollari in oro che gli erano stati affidati da Mme. Tibault, una locandiera. Tutti in citt\u00e0, compreso il fidanzato, il critico Maurice Dumars, pensano che l'oro sia stato rubato da Madeline per pagare le meravigliose perle del suo collier. Maurice, per\u00f2, che si reca dalla locandiera, scopre che la donna, ingenuamente, ha usato come carta da parati i certificati che Morin aveva comperato per lei usando l'oro che gli era stato affidato. Chiarito il mistero, Madeline riguadagna l'affetto del suo pubblico, di Maurice e degli amici; lei, a sua volta, li perdona tutti per l'ingiusto sospetto.\nProduzione.\nIl film fu prodotto dalla Vitagraph Company of America come A Blue Ribbon Feature.\nDistribuzione.\nIl copyright del film, richiesto dalla Vitagraph Co. of America, fu registrato il 3 giugno 1918 con il numero LP12490. Distribuito dalla Greater Vitagraph (V-L-S-E), il film usc\u00ec nelle sale cinematografiche statunitensi il 10 giugno 1918."}
{"id": "3026835", "revid": "149587", "url": "https://it.wikipedia.org/wiki?curid=3026835", "title": "Santuario della Beata Vergine del santo Rosario (Fontanellato)", "text": ""}
{"id": "3026837", "revid": "84604", "url": "https://it.wikipedia.org/wiki?curid=3026837", "title": "Cobaltina", "text": ""}
{"id": "3026839", "revid": "767487", "url": "https://it.wikipedia.org/wiki?curid=3026839", "title": "COFDM", "text": "Coded Orthogonal Frequency-Division Multiplexing (COFDM) \u00e8 una variante di OFDM che introduce l'uso di codice a correzione di errore.\nVengono utilizzati principalmente il metodo FEC e ARQ.\nSi usa la FEC perch\u00e9 aggiunge ridondanza al flusso di dati, ad esempio codici convoluzionali, codici a blocchi, ecc. FEC viene utilizzata per mitigare gli effetti dei canali \u201ccattivi\u201d e per ridurre il throughput complessivo in base al tasso di codifica k/n.\nSi utilizza ARQ (Automatic Repeat Request) perch\u00e9 aggiunge la capacit\u00e0 di rilevare errori nel flusso di dati, per esempio 16-bit CRC. Viene usata per rilevare errori nei simboli OFDM. Cattivi pacchetti vengono ritrasmessi sperando che il canale cambi. Di solito si usa in coppia con FEC. Non pu\u00f2 per\u00f2 essere usato per applicazioni broadcast perch\u00e9 non \u00e8 possibile ritrasmettere al singolo utente."}
{"id": "3026841", "revid": "125242751", "url": "https://it.wikipedia.org/wiki?curid=3026841", "title": "Giorgio Cosmacini", "text": "Biografia.\nFormazione.\nGiorgio Cosmacini nasce a Martano il 9 febbraio del 1931, si diploma con il massimo dei voti e si iscrive alla facolt\u00e0 di medicina a Ravenna. Il padre, architetto di professione, muore nel gennaio del 1950 a causa di un cancro ai testicoli, mentre Giorgio stava frequentando il terzo anno di medicina. Nel 1951 decise di trasferirsi a Pavia per seguire pi\u00f9 assiduamente le lezioni e le esercitazioni del terzo anno di universit\u00e0. In questo periodo gli fu diagnosticata una cardite reumatoide, dovuta allo stress per la morte del padre. Nello stesso anno si rec\u00f2 in viaggio in Francia con la madre, vide il Tour de France e assistette, negli studi di Radio France, all'intervista radiofonica fatta ai due campioni Bartali e Coppi. Durante la sua permanenza a Limoges conobbe l'anziano medico della famiglia Quinque, proprietari del pi\u00f9 rinomato negozio di porcellane della citt\u00e0, il quale gli regal\u00f2 un'opera di Bichat: \u201cLa vie et la mort\u201d, per insegnargli che la vita doveva essere definita e compresa a partire dalla morte. Gli studi medici a Pavia procedettero per il meglio, tanto da ricevere esenzioni dalle tasse universitarie per gli ottimi risultati ottenuti. Dopo che l'esondazione del Ticino ebbe inondato Pavia, si trasfer\u00ec nel palazzo Vistrarino, che poi abbandon\u00f2 negli ultimi anni di universit\u00e0, durante i quali si dedic\u00f2 anima e corpo allo studio e al tirocinio in clinica. Nel pomeriggio del 11 luglio 1957, a diciannove anni, si laure\u00f2 in medicina con lode con un quadriennio di anticipo rispetto al normale corso di studi, con una tesi dal titolo \"L'associazione procamide-antistin endoarteriosa nella terapia delle arteriti periferiche\".\nNella scelta della specializzazione fu molto indeciso tra il corso in odontoiatria e quello in radiologia, ma nel frattempo gli fu offerto un ruolo di \u201cvolontario tappabuchi\u201d, per colmare le lacune dell'ospedale Busto Arsizio. Il suo nuovo impiego prevedeva l'esecuzione di pratiche endovenose e la sperimentazione di nuove soluzioni farmaceutiche sui malati. Nonostante il suo notevole impegno durante il tirocinio, non aveva ancora acquisito l'esperienza necessaria per eseguire correttamente queste pratiche e soffriva di un complesso di inferiorit\u00e0. Questo svan\u00ec quando fu affiancato ad un compagno di corso che gli fece da \"mentore\" e gli insegn\u00f2 anche ad entrare in confidenza col malato.\nSotto le armi.\nNel gennaio del 1955 finisce il suo apprendistato e, chiamato alle armi, si presenta alla Scuola di Sanit\u00e0 Militare di Firenze. Questa esperienza diviene propizia allo studio della patologia traumatica, dell'assistenza bellica, delle urgenza di guerra, delle aggressioni da armi atomiche, chimiche, biologiche, dell'organizzazione sanitaria nelle varie emergenze e calamit\u00e0. Lasci\u00f2 anche spazio per la frequentazione di un \u201cCorso di igiene pratica\u201d presso l'Universit\u00e0 di Firenze, che segu\u00ec assiduamente nelle ore serali, ottenendo il relativo diploma in data 24 maggio 1955.\nFinita l'esperienza militare fiorentina, ulteriore pedana di lancio per la sua carriera, viene nominato sottotenente e assegnato all'Ospedale Militare di Milano, dopo essere risultato secondo in graduatoria. Rientrato da Firenze, le trasformazioni di modernizzazione di quel periodo di benessere generale lo riguardarono in prima persona: viveva a casa propria, al mattino prendeva il tram che lo portava all'Ospedale Militare di Baggio, passava tre o quattro ore nel \u201cReparto II medicina\u201d, rincasava per il pranzo, aveva il resto della giornata a disposizione, si incontrava con la fidanzata e gli amici prima o dopo cena. Da lui stesso questo periodo fu definito: \u201cUna pacchia: pagata, in sovrappi\u00f9\u201d.\nLa morte di don Carlo Gnocchi.\nLa morte di don Carlo Gnocchi a soli 53 anni, avvenuta alla fine di febbraio 1956, rattrista profondamente Giorgio. Difatti, il sacerdote fu il padre spirituale del medico nella sua infanzia. Anche se Giorgio, da tempo, non aveva pi\u00f9 uno stretto legame con lui, i suoi insegnamenti gli rimasero impressi per tutta la vita: \u201cNon dimenticarti di essere buono\u201d.\nMedico della mutua.\nL'esperienza dell'Ospedale Militare si conclude nel maggio del 1956 e sul finire dello stesso anno ottiene, in qualit\u00e0 di medico generico, la \u201cconvenzione della mutua\u201d o INAM(Istituto nazionale per l'assicurazione contro le malattie) e apre un ambulatorio mutualistico nel quartiere della Barona di Milano. Secondo Giorgio per saper essere medico \u2013 \u201cessere\u201d nel senso pieno \u2013 non \u00e8 sufficiente la competenza acquisita, fatta di conoscenza ed esperienza e soggetta ad aggiornamento periodico, \u00e8 necessaria anche la disponibilit\u00e0, dote caratteriale permanente, fatta di comprensione e partecipazione. Un buon medico non deve esclusivamente misurare le problematiche della malattia, ma ha l'obbligo di analizzare le qualit\u00e0 psicologiche, sociali ed esistenziali del malato. Fare bene il mestiere di \u201cmedico della mutua\u201d non significava gestire un certo numero di \u201cmutuanti\u201d; voleva inoltre dire aver cura di una comunit\u00e0 di persone, ciascuna delle quali con esigenze proprie.\nQualche tempo dopo gli viene offerto un posto all'ospedale Fatebenefratelli, in corso di Portanuova, quindi inizia a fare numerose \u201csupplenze\u201d per i colleghi e anche alcune visite a domicilio. Le serie di supplenze pi\u00f9 numerose furono quelle a Limito e si protrassero per un anno e mezzo.\nLa nuova specializzazione e il matrimonio.\nNel 1958 si iscrisse alla specializzazione in radiologia arrivando secondo all'esame di ammissione raggiungendo in quel periodo circa trecento mutuanti.\nIl 15 settembre 1958 coron\u00f2 il suo fidanzamento, durato otto anni, e il viaggio di nozze fu su una Fiat Nuova 500. Della nuova utilitaria era il quarto acquirente in Italia e, in quanto tale, la rivista \"Quattroruote\" lo ritrasse accanto all'autovettura nuova nell'atto di aprire la portiera davanti all'ambulatorio. Al rientro dal viaggio di nozze dovette rinunciare momentaneamente a specializzarsi in radiologia, poich\u00e9 gli fu offerta una lunga supplenza, della durata totale di sei mesi e ben retribuita, nell'Ospedale Civile \u201cGiuseppe Fornaroli\u201d di Magenta.\nDopo la nascita della sua primogenita Paola, decise di continuare gli studi di cardiologia abbozzati durante i mesi di supplenza. Ci\u00f2 non gli fu possibile, perch\u00e9 il suo precedente corso di specialistica in radiologia non era ancora terminato. Torn\u00f2 quindi a frequentare i corsi di radiologia e, nel giro di un anno, si specializz\u00f2 con una tesi d'avanguardia: \u201cIl fosforo radioattivo nella terapia della policitemia rubra (morbo di Vaquez)\u201d. In seguito gli fu offerto l'incarico di \u201cassistente radiologo\u201d nel pi\u00f9 grande ospedale cittadino: l'Ospedale Maggiore di Milano-Niguarda. Nell'estate del 1960 contrasse un'epatite acuta di tipo A nell'esercizio della professione curando una giovane malata affetta da itterizia.\nI primi lavori scientifici.\nAll'inizio degli anni '60 poteva contare su pi\u00f9 di mille assistiti; in quel periodo nacque la sua secondogenita Barbara.\nNel marzo e nell'agosto 1966, sulla pi\u00f9 prestigiosa rivista radiologica italiana \u201cLa Radiologia Medica\u201d, comparvero i suoi due primi lavori scientifici, dedicati allo studio di due malattie pressoch\u00e9 sconosciute: la \u201cemosiderosi polmonare\u201d e la \u201csindrome di Dressler consecutiva a infarto miocardico\u201d. Alla fine dell'anno le sue pubblicazioni scientifiche erano ventuno e sul finire del '68 circa settanta. L'Ospedale Maggiore gli confer\u00ec il premio di \u201coperosit\u00e0 scientifica\u201d. Scrisse anche un libro, edito da \u201cMinerva Medica\u201d, in collaborazione con l'amico-collega Fiorentino Costa e dedicato a delle malattie della cistifellea relativamente frequenti, ma ignorate da pi\u00f9: le \u201ccolecistosi\u201d.\nL'esame per la libera docenza.\nNel 1969, quando i suoi mutuanti erano circa millecinquecento, decise di realizzare un suo sogno: la libera docenza. Per diventare professore bisognava superare, previa ammissione \u201cper titoli\u201d, degli esami da sostenere a Roma, davanti a una commissione composta da cinque cattedratici del ramo, veri e propri \u201cluminari\u201d. Ma il 30 maggio 1969 il \"Corriere della Sera\" pubblic\u00f2 la notizia che quell'anno il concorso per la libera docenza, sotto decisione del Ministro Ferrari-Aggradi, non si sarebbe svolto. Per lui quel titolo era \"un saldo di conto col passato\", una garanzia per il suo futuro e un riconoscimento di un ruolo che era congeniale alla sua persona. Finalmente dopo una serie di lettere scambiate con l'onorevole Ferrari-Aggradi e un'ennesima delusione per una \u201cfinta ammissione\u201d, il 9 giugno 1971, dopo un breve esame, il radiologo in carriera fu abilitato alla libera docenza con un decreto ministeriale. Quando tale decreto venne notificato, il neo professore non era pi\u00f9 assistente all'Ospedale di Niguarda, ma gi\u00e0 da sei mesi dirigente, nel Policlinico Universitario, del Servizio di radiologia dell'Istituto di patologia medica.\nDocenza.\nAttualmente insegna Storia della medicina presso la Facolt\u00e0 di Filosofia e quella di Medicina e Chirurgia dell'Universit\u00e0 Vita-Salute San Raffaele e presso la Facolt\u00e0 di Lettere e Filosofia dell'Universit\u00e0 degli Studi di Milano. \u00c8 considerato il maggiore storico della medicina italiano ed \u00e8 autore di numerose opere d'argomento storico-medico e filosofico-medico. \u00c8 collaboratore della pagina culturale del \"Corriere della Sera\".\nIl 14 gennaio 2016 il sindaco di Milano Giuliano Pisapia gli conferisce l'Ambrogino d'oro."}
{"id": "3026842", "revid": "1305772", "url": "https://it.wikipedia.org/wiki?curid=3026842", "title": "Episodi di Life on Mars", "text": "La prima ed unica stagione della serie televisiva statunitense Life on Mars \u00e8 stata trasmessa negli Stati Uniti dal 9 ottobre 2008 al 1\u00ba aprile 2009 su ABC.\nIn origine erano stati girati 13 episodi: il 20 novembre 2008 l'ABC annunci\u00f2 la messa in onda di altri 4 episodi, per il totale definitivo di 17. In particolare va registrato come la stagione sia stata divisa in due fasi, la prima delle quali s'interruppe proprio il 20 novembre, con un finale della puntata 7 (\"L'uomo che ha ingannato il mondo\") chiaramente strutturato come un cliffhanger: tuttavia alla ripresa, a fine gennaio, la serie non riprese dalla situazione sospesa, che venne messa in onda come seconda puntata del 2009 (\"Voci al telefono\") facendo precedere l'episodio \"Rivalit\u00e0\", cronologicamente inserito come 11\u00b0.\nIn Italia la stagione \u00e8 andata in onda in prima visione dal 23 aprile al 13 agosto 2009 su Fox Crime.\nLe avventure del falso Sam Tyler.\nTrama.\nSam cerca di trovare un senso a quel che gli \u00e8 capitato, ma nessuna spiegazione sembra plausibile. Nel frattempo continua ad occuparsi dei casi del Distretto: alcune rapine in cui sono stati commessi omicidi portano all'arresto del pregiudicato Trent, capo di una banda di svaligiatori: Hunt e gli altri tentano di disseminare false prove per incastrare l'uomo, chiaramente colpevole, ma Sam si oppone e lo fa scarcerare. Quando la segretaria June viene ferita quasi mortalmente, i suoi colleghi lo reputano responsabile per aver rimesso in libert\u00e0 il criminale. Sam continua ad indagare e, tra le apparizioni di un misterioso piccolo robot e la conoscenza della bella coinquilina, scopre che la banda di Trent operava grazie alla copertura di falsi poliziotti, le cui divise erano state fornite da June, con cui Trent aveva un relazione.\nUomini coraggiosi.\nTrama.\nLa morte violenta di un reduce decorato della guerra del Vietnam mette in subbuglio il 125\u00ba distretto: Hunt sguinzaglia i suoi uomini per far luce sull'efferato omicidio. Quando Sam e Annie scoprono che l'uomo era omosessuale, i poliziotti fanno ostruzione sul caso. Sam riesce a tendere un'imboscata ai balordi sospettati dell'aggressione e da l\u00ec la pista conduce all'ex capitano del soldato morto. Nel frattempo, Sam continua ad avere strane visioni del suo \"passato\" reale, visita una delle case dove viveva da bambino e addirittura vede \"s\u00e9 stesso\", a 4 anni, accompagnato dal proprio padre ad una partita dei Knicks.\nPassato, presente, futuro.\nTrama.\nSam s'imbatte in sua madre che viene caricata a forza su un'auto da uno strozzino: catturato, l'uomo viene subito scarcerato in quanto affiliato alla banda di Casso, che passa dritte alla polizia in cambio del silenzio. Annie rivela a Sam che i criminali gestiscono un giro di droga e prostituzione e il detective riapre il caso, in precedenza insabbiato, di due giovani prostitute trovate morte. Durante le indagini cerca di mettere fuori dai guai sua madre, che si era rivolta a loro per un prestito, senza rivelare di essere suo figlio ed evitando l'incontro con \"s\u00e9 stesso\" bambino. Continuano le esperienze allucinanti in una sorta di spazio-tempo che si muove a proprio piacimento e in cui la mente di Sam sembra essere completamente fuori controllo.\nMarted\u00ec nero.\nTrama.\nAl distretto si festeggia il compleanno di Ray; il mattino dopo, Sam si sveglia dalla sbornia da una chiamata in cui gli viene detto che alle due del pomeriggio staccheranno la spina che lo tiene in vita. Hunt entra in quel momento dicendo che \u00e8 in atto un sequestro ad un ospedale, dove un criminale ha minacciato di uccidere gli ostaggi proprio alle 14. La squadra si precipita sul luogo e Sam si prende con prepotenza il ruolo di negoziatore, per scoprire cosa si cela nell'ospedale e per cercare di risolvere la propria assurda situazione. Il sequestratore \u00e8 il fratello di uno dei pazienti, lobotomizzato da uno dei dottori perch\u00e9 affetto da schizofrenia: il terrorista intende far rioperare il fratello per riportarlo alla normalit\u00e0 e a nulla valgono le discussioni per farlo ragionare. Il dottore e la squadra (Hunt e Annie, travestiti da medico e infermiera, sono nel frattempo entrati nell'ospedale) assecondano il criminale, fino alla colluttazione finale. Faccia a faccia col terrorista, Sam pensa alle parole di Annie (\"pensa ad un momento felice\") e ricorda il primo incontro con Mya: sono le 14 e - nel 2008 - Sam sente le voci delle persone che lo vegliano e che vedono il suo sorriso, impedendo cos\u00ec di staccare le apparecchiature che lo tengono in vita."}
{"id": "3026844", "revid": "767487", "url": "https://it.wikipedia.org/wiki?curid=3026844", "title": "To the Highest Bidder", "text": "To the Highest Bidder \u00e8 un film muto del 1918 diretto da Tom Terriss e interpretato da Alice Joyce.\nTratto da \"To the Highest Bidder\", un romanzo di Florence Morse Kingsley pubblicato a New York nel 1911, il film venne prodotto dalla Vitagraph Company of America. Distribuito dalla Greater Vitagraph, usc\u00ec nelle sale il 13 luglio 1918.\nTrama.\nBarbara Preston lavora duramente per mantenere s\u00e9 stessa e Jimmy, il fratellino, ma si trova in gravi difficolt\u00e0 per pagare la rata del mutuo a Stephen Jarvis, un tirchio che le offre, in cambio, di venire a fare la governante a casa sua. Barbara, dubitando delle intenzioni di Jarvis, rifiuta l'accordo che cancellerebbe il debito e, per trovare il denaro che le occorre, si mette in contatto con un banditore d'asta che ne organizza una per lei. Il suo vecchio fidanzato, David Whitcomb, offre una grossa cifra per averla lui come governante, ma la sua offerta viene superata da quella di uno sconosciuto che, in realt\u00e0, \u00e8 un agente di Jarvis. Barbara viene lasciata da David che, nel frattempo, si \u00e8 innamorato di una bella cameriera e lei scopre di essere stata comprata da Jarvis. Finisce che i due si innamorano e che Jarvis chieda in moglie Barbara.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Greater Vitagraph (V-L-S-E), il film - presentato da Albert E. Smith - usc\u00ec nelle sale cinematografiche statunitensi il 13 luglio 1918."}
{"id": "3026848", "revid": "92723", "url": "https://it.wikipedia.org/wiki?curid=3026848", "title": "Raffaele Petrucci", "text": ""}
{"id": "3026849", "revid": "111988058", "url": "https://it.wikipedia.org/wiki?curid=3026849", "title": "John Cudia", "text": "Biografia.\nNella sua vasta teatrografia spiccano principalmente i ruoli da protagonista in celebri produzioni di Broadway, tra le quali: \"Jesus Christ Superstar\" (Ges\u00f9), \"South Pacific\" (Lieutant Cable) e \"West Side Story\" (Tony).\nIl primo ruolo ricoperto da John Cudia a Broadway \u00e8 stato quello di Feuilly nel musical \"Les Mis\u00e9rables\", per poi ottenere altri ruoli maschili in questo famoso musical, tra i quali quello del protagonista Jean Valjean. \nIl ruolo per cui \u00e8 pi\u00f9 famoso \u00e8 quello del Phantom nel musical di Andrew Lloyd Webber \"The Phantom of the Opera\".\nIl suo primo approccio con il \"Phantom\" avvenne nel 1999, nel Tour degli U.S.A., dove conobbe Kathy Voytko, sostituta di Christine Daa\u00e9, sua futura moglie.\nNove mesi dopo Cudia divenne Raoul visconte de Chagny del tour degli Stati Uniti del musical.\nDopodich\u00e9 interpret\u00f2 Raoul a Broadway per tre anni (2003-2005), dove diventa un sostituto per il personaggio principale, il Fantasma.\nNel 2008 riprese il Tour degli stati uniti nelle vesti del Phantom.\nNel maggio del 2008 sostitu\u00ec Howard McGillin a Broadway. Dieci settimane dopo lasci\u00f2 il Majestic Theater e torn\u00f2 al Tour.\nOra Cudia \u00e8 l'unico interprete del Phantom a Broadway (dopo che Howard McGillin ha lasciato il Majestic il 27 luglio 2009). \n\u00c8 l'unico artista ad aver ricoperto sia il ruolo del Phantom che quello di Jean Valjean a Broadway.\nJohn Cudia ha lasciato il ruolo del fantasma il 4 settembre 2010 ed \u00e8 stato rimpiazzato da Hugh Panaro.\nTra il dicembre 2012 ed il gennaio 2013 torna a Broadway nell'ensemble del musical \"Evita\" e come sostituto di Michael Cerveris nel ruolo di Peron e nel 2016 interpreta Peron in un allestimento di \"Evita\" in scena a Vancouver con Ramin Karimloo.\nVita privata.\nNel 2002 ha sposato Kathy Voytko, da cui ha avuto una figlia nel maggio del 2009, chiamato Alena Joyce Cudia.\nVoce.\nJohn Cudia ha un timbro luminoso, agile e potente, caratterizzato dal suo registro vocale da tenore."}
{"id": "3026853", "revid": "235890", "url": "https://it.wikipedia.org/wiki?curid=3026853", "title": "Elettromagnetismo", "text": ""}
{"id": "3026855", "revid": "1529788", "url": "https://it.wikipedia.org/wiki?curid=3026855", "title": "Chiesa della Beata Vergine del Rosario", "text": ""}
{"id": "3026857", "revid": "1305772", "url": "https://it.wikipedia.org/wiki?curid=3026857", "title": "Cappella della Madonna del Rosario", "text": ""}
{"id": "3026860", "revid": "767487", "url": "https://it.wikipedia.org/wiki?curid=3026860", "title": "Everybody's Girl", "text": "Everybody's Girl \u00e8 un film muto del 1918 diretto da Tom Terriss e interpretato da Alice Joyce. Tratto da \"Brick Dust Row\", un racconto di O. Henry apparso in \"The Trimmed Lamp, and Other Stories of the Four Million\" (New York 1906), il film venne prodotto dalla Vitagraph. Distribuito dalla Greater Vitagraph, usc\u00ec nelle sale il 21 settembre 1918.\nTrama.\nDue giovani modiste, che condividono una camera nel quartiere popolare di Brick Dust Row, sono costrette a ricevere gli amici nel parco perch\u00e9 il padrone di casa ha subaffittato la sala del loro appartamento. Sul traghetto di Coney Island, conoscono Blinker, un milionario che si innamora di Florence, una delle due ragazze. Ma quando l'uomo viene a sapere che lei frequenta degli uomini nel parco, la lascia scandalizzato. Sar\u00e0 un amico a spiegargli il motivo di quello strano comportamento e Blinker, in pi\u00f9, si render\u00e0 conto di esserne la causa perch\u00e9 \u00e8 proprio lui il padrone di casa di Florence. Cos\u00ec, pentito, si riconcilia con lei.\nProduzione.\nIl film fu prodotto dalla Vitagraph Company of America.\nDistribuzione.\nIl copyright del film, richiesto dalla Greater Vitagraph (V-L-S-E), fu registrato il 21 settembre 1918 con il numero LP12913.\nNon si conoscono copie ancora esistenti della pellicola che viene considerata presumibilmente perduta."}
{"id": "3026863", "revid": "113728813", "url": "https://it.wikipedia.org/wiki?curid=3026863", "title": "Tamago kake gohan", "text": "Il (il tamago \u00e8 l'uovo, \"kake(ru)\" significa mettere e con gohan si indica il riso cotto) \u00e8 un piatto tipico della cucina giapponese, molto utilizzato per la colazione. Chiamato anche Nama tamago gohan (\u751f\u5375\u3054\u98ef \"l'uovo crudo e il riso cotto\"). \nPreparazione.\nSi inizia mettendo un uovo crudo in una ciotola, a cui si aggiunge la salsa di soia, poi si mescola e si versa sul riso e si mescola ancora fino a che il riso non acquista un colore dorato\nA volte viene utilizzato solo il tuorlo dell'uovo."}
{"id": "3026864", "revid": "447535", "url": "https://it.wikipedia.org/wiki?curid=3026864", "title": "Notorius B.I.G.", "text": ""}
{"id": "3026865", "revid": "1086846", "url": "https://it.wikipedia.org/wiki?curid=3026865", "title": "Associazione Calcio Torino 1961-1962", "text": "Questa voce raccoglie le informazioni riguardanti l'Associazione Calcio Torino nelle competizioni ufficiali della stagione 1961-1962."}
{"id": "3026866", "revid": "1386897", "url": "https://it.wikipedia.org/wiki?curid=3026866", "title": "Sony Ericsson W600i", "text": "Il terminale W600i \u00e8 uno slide phone prodotto dalla casa nippo-svedese Sony Ericsson e appartenente alla serie di telefoni musicali Walkman. \u00c8 stato lanciato nel 2005 e ha riscosso un buon successo nel pubblico dei teenager, grazie anche alla strana apertura a rotazione dello slide."}
{"id": "3026868", "revid": "1543377", "url": "https://it.wikipedia.org/wiki?curid=3026868", "title": "Kerry GAA", "text": "Il Kerry County Board della Gaelic Athletic Association (GAA), pi\u00f9 noto come Kerry GAA, \u00e8 uno dei 32 county boards della GAA in Irlanda ed \u00e8 responsabile della diffusione, promozione ed organizzazione degli sport gaelici nella Contea di Kerry. Il \"county board\" \u00e8 inoltre responsabile per la gestione delle rappresentative di contea, anch'esse chiamate Kerry GAA.\nIl \"board\" fu fondato nel 1888. Il calcio gaelico \u00e8 lo sport dominante nella contea tanto che sia le squadre maschili che femminili sono considerate tra le pi\u00f9 forti e competitive del panorama nazionale, fatto confortato dal numero di titoli vinti. La squadra senior di calcio gaelico \u00e8 la pi\u00f9 titolata d'Irlanda e ha partecipato a pi\u00f9 finali All-Ireland di qualunque altra franchigia.\nNell'hurling la formazione non raggiunge ovviamente i livelli eccelsi della compagine del football ma la squadra \u00e8 comunque tra quelle di prima fascia e generalmente compete per la Liam MacCarthy Cup. La squadra di camogie invece non partecipa alle competizioni \"senior\" principali.\nCalcio gaelico.\nKerry \u00e8 la contea pi\u00f9 titolata d'Irlanda a livello di calcio gaelico, avendo vinto l'All-Ireland Senior Football Championship ben 37 volte e la National Football League per 19 volte, in entrambi i casi pi\u00f9 di ogni altra contea. Un altro record riguarda il numero di finali disputate: Kerry \u00e8 a quota 56 mentre la successiva squadra, Dublin GAA ne ha totalizzate \" solo\" 36. La squadra detiene un ulteriore record, ovvero quello di aver giocato con qualunque altra franchigia di calcio gaelico irlandese, 30 su 31, essendo Kilkenny l'unica rimasta da affrontare nella storia. \nKerry costituisce un'anomalia nel Munster, provincia dove l'hurling \u00e8 in genere pi\u00f9 diffuso e praticato rispetto al calcio gaelico se si esclude Cork, che \u00e8 comunque una \"dual county\". Questa fortissima tradizione della contea ha radici storiche nel \"caid\", uno sport antico da cui \u00e8 derivato il football gaelico, particolarmente praticato nei secoli precedenti nel Kerry.\nLa forte tradizione sportiva della contea \u00e8 testimoniata anche da alcune famiglie importanti per la storia della franchigia che nelle varie generazioni si sono passate il testimone all'interno della squadra. La pi\u00f9 famosa \u00e8 prolifica \u00e8 la famiglia \u00d3 S\u00e9: a partire dal \"capostipite\" P\u00e1id\u00ed, hanno avuto almeno un componente schierato in campo nelle 22 finali All-Ireland nelle quali Kerry ha partecipato dal 1975 al 2014.\nStoria.\nL'antesignano del calcio gaelico, il \"caid\", era molto popolare in questa contea e il suo derivato, codificato dalla GAA nel 1884, si diffuse rapidamente dopo la prima vittoria all'All-Ireland del 1903 contro Londra, raggiungendo un altissimo livello di popolarit\u00e0 che non \u00e8 stato scalfito dal tempo. Del resto lo storico Commercials Club di Limerick, il primo che mise su carta le prime regole dello sport distava veramente a breve distanza dal Kerry.\nSin dalla sua creazione, la franchigia di Kerry ha dominato la scena nazionale, vincendo dalle prime edizioni in poi. Dopo i primi titoli del 1903 e 1904, si \u00e8 fregiata di quello del 1909, 1913 e 1914. In meno di venti anni dalle prime competizioni di football nazionali, Kerry aveva in bacheca gi\u00e0 7 titoli. A partire dagli anni '20 e per trent'anni, ogni decennio la squadra ha saputo vincere almeno tre titoli. Gli anni '30 sono stati un periodo molto prolifico, dove la squadra ha vinto ben cinque volte il trofeo, con 4 titoli vinti in successioni (1929-30-31-32).\nL'unico decennio in cui Kerry ha vinto meno di tre titoli \u00e8 stato quello degli anni '60, con comunque due competizioni vinte: quella del 1969 fu particolarmente importante perch\u00e9 diede il via alla generazione d'oro degli anni '70 e seguenti.\nLa squadra a cavallo degli anni '70 ed '80 \u00e8 ritenuta da molti la squadra migliore di sempre e il suo allenatore, Myck O'Dwyer, il migliore della storia. In quegli anni Kerry partecip\u00f2 a 12 finali su 20 e vinse 9 volte il trofeo che, nella maggior parte delle altre occasioni, fu conquistato dagli acerrimi rivali di Dublino che potevano vantare un'altra delle formazioni pi\u00f9 riconosciute della storia dello sport. \nOltre alla doppietta del 1969-1970, Kerry riusc\u00ec a vincere tre titoli in fila tra il 1979, 1980 e 1981.\nNel 1982 parteciparono ad una delle finali All-Ireland pi\u00f9 famose della storia, dove persero in pieno recupero subendo un controverso quanto spettacolare gol di S\u00e9amus Darby di Offaly. Offaly peraltro era stata la finalista anche dell'anno precedente. Kerry vinse in ogni caso qualche anno dopo nuovamente tre titoli consecutivi, nel 1984, 1985 e 1986 imponendosi come forza dominante anche degli anni '80 e portando a casa met\u00e0 delle vittorie nazionali.\nDal 1986 inizi\u00f2 un periodo di declino piuttosto lungo considerando la tradizione della franchigia, durato 11 anni e concluso con la vittoria del 1997 ai danni di Mayo in una finale vinta per un solo punto. Pur rimanendo l'unica vittoria degli anni '90, quella del 1997 fu importante perch\u00e9 ridiede vigore e fiducia all'ambiente, di fatto favorendo la nascita di un nuovo periodo d'oro, culminato negli anni 2000. Kerry avrebbe partecipato a ben 10 finali (fino al 2011) vincendone 6 di cui 5 nel nuovo millennio. Nell 2007 la squadra fu la prima dopo Cork dal 1990 a vincere due titoli di fila e nel 2009 fu la terza franchigia a disputare 6 finali di fila (l'ultimo caso riguardava Dublino tra il 1974 e il 1979).\nNel 2014 il Kerry, secondo alcuni opinionisti come Joe Brolly in declino ed alla fine di un ciclo, si impone nuovamente battendo in finale il Donegal dopo due emozionanti semifinali contro il Mayo. Il fatto fu sottolineato durante i festeggiamenti dal giocatore di Kerry, Kieran Donaghy, che con microfono aperto allo stadio, all'intervista dell'emittente RT\u00c9, fece notare in maniera provocatoria all'opinionista l'errore di valutazione.\nNel 2015 Kerry si aggiudica il torneo provinciale dopo un doppio scontro con i rivali di Cork e compie un arrembante percorso nelle fasi finali umiliando Kildare 7-16 a 0-10 e imponendosi senza troppe difficolt\u00e0 contro la bestia nera Tyrone. In una finale segnata dal maltempo e da una prestazione opaca dei campioni uscenti, perdono contro Dublino per la seconda volta in cinque anni.\nHurling.\nIl primo titolo di Kerry ad un campionato All-Ireland avvenne paradossalmente nell'ambito dell'hurling nel 1891, sebbene allora giocassero club e non vere e proprie rappresentative ufficiali della contea (il club in questione era chiamato \"Kilmoyley club\"). Quello rimane l'unico titolo nella storia di Kerry e fu la prima volta che una squadra del Munster vinse nello stesso anno sia il titolo provinciale che quello nazionale. Kerry ha partecipato anche ad altre cinque finali nel Munster Senior Hurling Championship (nel 1889, 1890, 1892, 1900 e 1908) perdendole tutte. In tempi recenti i maggiori risultati di Kerry sono quelli del 1993, quando sconfisse a sorpresa la fortissima Waterford per 4-13, 3-13 e pareggi\u00f2 contro la pi\u00f9 forte rappresentativa irlandese a livello storico: Kilkenny. Nel 1995 sconfisse nella National Hurling League i campioni in carica di Clare. Nel 2003 addirittura andarono molto avanti nel torneo, uscendo al quarto turno e riuscendo per la prima volta a fare pi\u00f9 partite della squadra di calcio gaelico.\nTitoli.\n2001\nColori e simboli.\nI colori tradizionali del Kerry sono verde ed oro sin dal 1903. Precedentemente, agli albori, la squadra aveva inizialmente optato per il verde e rosso, colori indossati fino alla finale All-Ireland del 1903. Nel replay della stessa vennero indossate per la prima volta divise verde-oro e a seguito della vittoria mai pi\u00f9 cambiate. \nLa divisa tradizionale \u00e8 da sempre composta da una maglia verde con banda color oro orizzontale sul petto, pantaloncini bianchi e calzettoni verdi. Sono stati pochi i casi in cui questa combinazione cromatica non \u00e8 stata rispettata, forse l'esempio pi\u00f9 eclatante la finali del 1981 e 1982, anche per motivi di divise simili, dove il Kerry scese in campo la prima volta con una divisa tutta verde con maniche e spalle gialle, la seconda con la divisa classica ma senza banda gialla. \nKerry ha avuto diversi fornitori tecnici: la partnership pi\u00f9 lunga \u00e8 con O'Neills, tuttora fornitore, intervallata per alcune annate da Millfield, oggi scomparsa e soprattutto Adidas. Gli anni con questi due fornitori hanno creato varie polemiche fra addetti e tifosi: in particolare le divise del primo fornitore, a causa del fallimento dello stesso, divennero facilmente irreperibili, mentre il passaggio al colosso tedesco port\u00f2 l'ambiente sportivo a criticare la scelta, lucrativa per il board ma penalizzante per le aziende autoctone inserite in un mercato esclusivamente irlandese e di nicchia. Le stesse critiche erano state mosse qualche anno prima anche a Cork, anch'essa passata ad Adidas. Per attenuare le polemiche Adidas si appoggi\u00f2 per la produzione ad un'azienda irlandese con cui gi\u00e0 collaborava, la JA Hickley. La GAA fece rimostranze inizialmente anche sul logo della compagnia tedesca, che fu vietato inizialmente sulle maglie da gioco e poi permesso. La sponsorizzazione Adidas dur\u00f2 3 anni (1998-2000).\nLo sponsor principale \u00e8 stato da sempre 'Kerry Group', che costituisce una delle sponsorizzazioni pi\u00f9 proficue e lunghe della storia della GAA.\nLo stemma del Kerry attuale \u00e8 un logo moderno lanciato nel 2012 contenente alcuni degli elementi pi\u00f9 tipici della contea: un cervo, una felce, una croce celtica, il monte Carrantuohill e un'imbarcazione vichinga. L'attuale stemma ne sostituisce un altro pi\u00f9 complesso che era stato adottato nel 1988, uno dei primi nel panorama inter-counties che in genere portavano sul petto gli stemmi tradizionali delle contee e che richiamava simboli pi\u00f9 celtici e irlandesi: un levriero irlandese, una torre circolare ed un'arpa celtica."}
{"id": "3026873", "revid": "529213", "url": "https://it.wikipedia.org/wiki?curid=3026873", "title": "Accordi di Maastricht", "text": ""}
{"id": "3026874", "revid": "1305772", "url": "https://it.wikipedia.org/wiki?curid=3026874", "title": "Santuario della Madonna del Rosario", "text": ""}
{"id": "3026875", "revid": "547034", "url": "https://it.wikipedia.org/wiki?curid=3026875", "title": "Alessandro Riguccini", "text": "Nel pugilato professionistico \u00e8 imbattuto (26 vittorie, di cui 22 per KO). Gestito dall'imprenditore biturgense Marco Piccini e allenato dal tijuanense Fernando Fernandez \u00e8 campione del mondo WBC Silver dei pesi welter, campione del mondo dei pesi leggeri nella World Boxing Federation, campione internazionale dei pesi leggeri nella IBF e campione FECARBOX WBC nei pesi superpiuma.\n\u00c8 inoltre campione del mondo Wako Pro di kickboxing nei pesi leggeri e di full contact nei pesi medi, campione del mondo WKA e IKTA di K1 pesi superleggeri e campione del mondo Kombat League di kickboxing dei pesi superwelter.\nCarriera.\nCarriera da dilettante.\nRiguccini ha vinto i campionati italiani juniores di sanda (disciplina affine alla kickboxing, affiliata alla FIWuK) per due anni consecutivi (2006 e 2007) ed \u00e8 arrivato secondo ai mondiali CKA tenutisi a Perugia nel 2007, sconfitto in finale dal russo Aaram Kuzmenov. Passato alla kickboxing professionale, nel 2008 si \u00e8 trasferito a Cuba per allenarsi con il due volte campione olimpico di pugilato (Barcellona 1992 e Atlanta 1996) H\u00e9ctor Vinent. Alla fine della sua carriera dilettantistica ha conseguito un record di 111 incontri dei quali novantasei vinti, undici persi e quattro pareggiati.\nCarriera da professionista.\nPrimi titoli nella kickboxing.\nRientrato da Cuba, Riguccini ha avuto la possibilit\u00e0 di conquistare il suo primo titolo mondiale Wako Pro di kickboxing il 6 marzo 2010 contro il campione francese Ibrahim Chiahou. L'incontro, svoltosi a Sansepolcro (citt\u00e0 dove Riguccini ha vissuto la giovinezza e l'adolescenza e dove ha voluto disputare numerosi incontri) nel limite della categoria welter ha visto prevalere il transalpino. Successivamente, il 19 novembre del medesimo anno, Riguccini ha sconfitto il belga Rachid Boumalek (che si presentava all'incontro forte di uno score di 110 vittorie, 5 pareggi e 5 sconfitte), vincendo il titolo mondiale Wako Pro di full contact dei pesi medi. Il match si \u00e8 risolto per K.O. alla nona ripresa. Il 2 luglio 2011 a Torino Riguccini sconfigge per KO alla seconda ripresa l'uruguaiano Juan Manuel Ram\u00edrez, divenendo cos\u00ec campione del mondo di kickboxing della Kombat League e detenendo allo stesso tempo il titolo mondiale Wako Pro di full contact. In seguito, il 24 febbraio del 2012, Riguccini ha sconfitto il serbo Aleksandar Gogi\u0107 (che \u00e8 stato medaglia d'argento ai mondiali Wako 2007 a Belgrado perdendo in finale con il campione Ucraino Maksym Glubo\u010denko, medaglia d'oro agli europei Wako 2008, medaglia di bronzo europei Wako 2010 e 2011 e campione dei Balcani Wako, questi i titoli ottenuti), vincendo il titolo mondiale Wako Pro dei leggeri. Il match si \u00e8 risolto ai punti con decisione unanime alla quinta ripresa.\nPassaggio al pugilato professionistico e trasferimento in Messico.\nDopo tredici match da dilettante (di cui sette vinti, tre persi e tre pareggiati) Riguccini decide di passare al pugilato professionistico sotto i manager \"Conti Cavini\" e fa il suo debutto il 27 gennaio 2012 battendo ai punti con decisione unanime l'ungherese Zoltan Janos Horvat.\nDopo aver rescisso il contratto con la colonia manager \"Conti Cavini\" Riguccini si trasferisce in Messico il 22 agosto 2012 per intraprendere il suo nuovo cammino di pugile professionista. Si stabilisce quindi a Citt\u00e0 del Messico dove \u00e8 rappresentato dalla Zanfer Promotions (e dove \u00e8 allenato da Jorge Barrera, fratello di Marco Antonio Barrera) alla \"Barrera Gym\" insieme ad altri campioni come Mois\u00e9s Fuentes e Daniel Rosas). Il 28 settembre 2012 esordisce in Messico battendo per KO alla seconda ripresa il pugile locale ventiduenne Eduardo Vargas. Successivamente il 27 ottobre ottiene la sua seconda vittoria in territorio messicano mettendo KO al primo round il veterano messicano Leonardo Res\u00e9ndiz nel suo primo match a 8 round. Dopo diciotto giorni dal successo contro Leonardo Res\u00e9ndiz ottiene un'altra vittoria per KO nel secondo round contro Gabriel L\u00f3pez in un match programmato sulle 8 riprese svoltosi alla Ex-Hacienda De Caltengo a Tepeji del Rio. Il 5 dicembre ritorna sul ring e vince ancora per KO al secondo round Hugo \u201cEl Poeta\u201d Pacheco in un match di otto riprese svoltosi alla Explanada Municipal di Tepeji del Rio.. Dopo appena dieci giorni, il 15 dicembre combatte di nuovo in un match di collaudo a quattro round contro Orlando \"Meteorito\" Garc\u00eda presso l'Auditorio Municipal di San Juan Zitlaltepec, vincendo tutti e quattro i round e ottenendo una decisione unanime.\nIl 28 dicembre 2012, dopo sei match professionistici, Riguccini affronta il ventiseienne Eugenio \"Dinamita\" L\u00f3pez in un incontro di dodici round con in palio il titolo FECARBOX WBC dei pesi superpiuma. L'incontro si risolve per KO al quarto round quando Riguccini manda al tappeto L\u00f3pez con un montante destro in indietreggiamento.\nIl 12 gennaio 2013 Riguccini affronta per un match di collaudo mettendo KO nella prima delle sei riprese programmate il messicano Mauricio Becerril. Poco dopo, il 29 gennaio ottiene una decisione unanime contro il pugile messicano Tom\u00e1s Sierra in un combattimento di otto round presso l'Auditorio Municipal de Benito Ju\u00e1rez a Tepeji del Rio. Successivamente il 9 febbraio sconfigge per KO nella prima ripresa (delle otto programmate) il messicano Neftal\u00ed P\u00e9rez presso l'Expo Feria di Hidalgo. Il 19 febbraio 2013 batte per squalifica all'ottavo round (dei dodici previsti) \u00d3scar Arenas che si presentava con un record di ventitr\u00e9 vittorie (di cui venti per KO) e cinque sconfitte.\nRitorno in Italia e alla kickboxing.\nDopo essere rientrato in Italia, forte dell'esperienza pugilistica maturata in Messico decide di provare a diventare campione del mondo anche nella specialit\u00e0 del K1. Il 5 ottobre 2013, presso il palasport \"Le Caselle\" di Arezzo, Riguccini batte il romeno Cosmin \"Gengis Khan\" Zbranca e conquista il mondiale unificato WKA e IKTA di K1 divenendo campione del mondo anche in questa disciplina.\nIl 20 dicembre 2014 Riguccini ha difeso con successo presso il Palazzetto dello Sport di Sansepolcro il titolo mondiale da lui conquistato contro Cosmin Zbranca il 5 ottobre 2013 contro lo Svizzero Fabio Figara.\nIl 20 febbraio 2016 difende con successo presso il palazzetto dello sport di San Giovanni Valdarno il titolo mondiale da lui conquistato contro Cosmin Zbranca il 5 ottobre 2013 contro il kazako Gennady Liviu Petre.\nRitorno in Messico alla boxe professionistica.\nIl 12 novembre torna in Messico per riprendere la sua carriera professionistica nella boxe in modo da raggiungere traguardi importanti anche in questo sport. Il 10 dicembre affronta Mario Alberto Mondrag\u00f3n in un match a dieci round presso Guanajuato e vince per KO nel terzo round atterrandolo per un totale di quattro volte durante l'incontro. Il 21 gennaio affronta sulle otto riprese il sinaloense Adri\u00e1n Reyes battendolo per KO nel primo degli otto round programmati e rimanendo imbattuto dopo tredici incontri. Dopo appena due settimane ritorna sul ring nel sottoclou di Jackie Nava vs Ana Mar\u00eda Lozano in un evento organizzato dalla Zanfer Promotion battendo per KO alla prima ripresa (delle sei programmate) il messicano Pl\u00e1cido P\u00e9rez Soria.. Dopo essersi trasferito a Guasave (Sinaloa) ritorna sul ring il 18 marzo battendo per KO effettivo al primo round (dei dieci programmati) Hugo Hernandez portando il suo record a quindici vittorie e nessuna sconfitta con undici KO. In seguito, il 1\u00ba aprile 2017, batte per KO al quarto round (dei dieci programmati) il locale Carlos L\u00f3pez raggiungendo lo score di sedici vittorie (delle quali dodici per KO) e nessuna sconfitta.\nTitolo mondiale World Boxing Federation unificato a titolo internazionale IBF pesi leggeri.\nIl 22 aprile 2017 gli si presenta l'opportunit\u00e0 di diventare campione del mondo anche nel pugilato. Si trova di fronte l'esperto Jes\u00fas Antonio R\u00edos il quale si presenta al match con un record di trentasei vittorie (di cui ventinove per KO), nove sconfitte, un pareggio e un no-contest a fronte dei sedici incontri (tutti vinti di cui dodici per KO) che ha affrontato Riguccini. Il match inizia in salita per Riguccini che sui cartellini dopo due round risulta pari per due giudici (19-19) e sotto di due punti per il terzo giudice (18-20). Verso la met\u00e0 del terzo round riesce a colpire R\u00edos con un diretto destro che gli permette di mettere a segno ai danni dell'avversario una serie di colpi la quale obbliga l'arbitro (Tony Weeks) a interrompere l'incontro e consegnare la vittoria del titolo Mondiale a Riguccini per KO tecnico incoronandolo cos\u00ec campione del mondo della World Boxing Federation e campione Internazionale della IBF entrambe nei pesi leggeri.\nA meno di un mese di distanza dalla vittoria del titolo mondiale di pugilato dei pesi leggeri Riguccini torna sul ring in un match a dieci riprese nel quale affronta il messicano Jes\u00fas Valenzuela presso lo Score Bar di Guasave, a Sinaloa, battendolo per KO al secondo round. Il giorno 2 giugno torna sul ring a Sinaloa e batte il messicano Christi\u00e1n Valverde per KO al secondo round portando il suo score a 19-0 con 15 KO.\nIl 25 novembre 2017 affronta l'ex campione WBC Edgar Puerta in un incontro a 10 rounds senza titolo mondiale in palio, vincendo per KO tecnico alla seconda ripresa.\nIl 24 Marzo 2018 sconfigge il Sinaloense Bryan Romero Castillo, che si presentava al match con un record di 20 vittorie (15 Ko) ed 1 sconfitta, per KO effettivo ad 1 minuto e 21 secondi del primo round raggiungendo cos\u00ec un record perfetto di 21 vittorie (17 Ko) e nessuna sconfitta.\nTitolo mondiale WBC silver dei pesi welter.\nIl 27 ottobre 2018 vince il titolo mondiale WBC Silver dei pesi welter portando il suo record a 22 vittorie (18 KO) e nessuna sconfitta e divenendo cos\u00ec campione del mondo di pugilato e di kickboxing in federazioni globalmente riconosciute (rispettivamente WBC e Wako Pro).\nDifesa del titolo mondiale WBC silver dei pesi welter.\nIl 26 aprile 2019 difende con successo il titolo mondiale WBC Silver dei pesi welter contro il messicano Iv\u00e1n \u00c1lvarez Ruiz presso il Tuscany Hall di Firenze. Riguccini colpisce immediatamente al fegato con un montante sinistro di prima e il messicano accusa pesantemente. Riguccini se ne accorge ed immediatamente lo chiude alle corde scaricando colpi veloci e potenti e facendo contare per tre volte \u00c1lvarez il quale al terzo conteggio viene definitivamente fermato per KO tecnico.\nSeconda difesa del titolo mondiale WBC silver dei pesi welter.\nIl 26 ottobre 2019 difende con successo il titolo mondiale WBC Silver dei pesi welter in suo possesso contro il venezuelano Ju\u00e1n Ruiz presso la Plaza de Toros di Canc\u00fan (Messico). L'incontro inizia in parit\u00e0 e Riguccini si trova in difficolt\u00e1 nel trovare un bersaglio mentre colpisce l'alto venezuelano. Nel secondo round per\u00f2 riesce a colpire ripetutamente al corpo Ruiz il quale subendo ulteriori colpi al corpo anche nel terzo round non risponde alla campana del round numero quattro. Pi\u00f9 avanti verr\u00e0 accertato che il ritiro \u00e8 stato a causa della rottura di una delle costole nel fianco sinistro. Il 21 Novembre 2020 dopo pi\u00f9 di un anno di fermo, a causa della pandemia mondiale di COVID-19, sale di nuovo sul ring in un match a 10 round per la seconda volta contro Iv\u00e1n \u00c1lvarez Ruiz sconfiggendolo per KO all'inizio del terzo round con un potente pugno diretto al plesso solare.\nTerza difesa del titolo mondiale WBC silver dei pesi welter.\nIl 19 marzo 2021 difende con successo il titolo mondiale WBC Silver dei pesi welter in suo possesso per la terza volta contro l'ex campione del mondo WBA dei pesi superleggeri, il venezuelano Johan Perez presso il Salon SNTE 53 di Guasave (Sinaloa). L'incontro inizia nel primo round con delle fasi di studio e con Riguccini che cerca il bersaglio soprattutto alla figura dell'avversario. All'inizio del secondo round colpisce con precisione il fegato dell'avversario con un gancio sinistro che lo costringe alla resa. "}
{"id": "3026878", "revid": "767487", "url": "https://it.wikipedia.org/wiki?curid=3026878", "title": "Miranda contro i banditi dell'Oregon", "text": "Miranda contro i banditi dell'Oregon (\"The Captain's Captain\" o \"Cap'n Abe's Niece\") \u00e8 un film muto del 1919 diretto da Tom Terriss e interpretato da Alice Joyce.\nTratto dal romanzo \"Cap'n Abe Storekeeper: A Story of Cape Cod\" di James A. Cooper pubblicato a New York nel 1917, il film venne prodotto dalla Vitagraph Company of America.\nTrama.\nLouise Greyling scappa via dalla zia puritana per andare a stare con lo zio, un negoziante che vive in un villaggio di pescatori del New England. Il \"capitano\" Abe non gode di grande popolarit\u00e0 tra la gente del posto che lo disprezza perch\u00e9 non \u00e8 mai andato per mare. Per ottenere il rispetto dei pescatori, Abe si inventa di avere un fratello, Am'zon di cui lui racconta le avventure. Quando Louise scopre che il fratello \u00e8 tutta una fantasia dello zio, lo sprona a lasciare per qualche tempo la cittadina e di tornare nelle vesti di Am'zon. Il travestimento del bottegaio \u00e8 perfetto e lui viene preso per uno straniero avventuroso. Ma un gruppo di naufraghi indiani crede di riconoscere in lui il pirata che ha profanato uno dei loro templi e cerca di ucciderlo. Il poveretto verr\u00e0 salvato dall'intervento della nipote aiutata da Lawford Tapp, il suo innamorato.\nProduzione.\nIl film fu prodotto dalla Vitagraph Company of America.\nDistribuzione.\nIl copyright del film, richiesto dalla Vitagraph Co. of America, fu registrato il 16 dicembre 1918 con il numero LP13155.\nPresentato da Albert E. Smith e distribuito dalla Greater Vitagraph (V-L-S-E), il film usc\u00ec nelle sale cinematografiche statunitensi il 6 gennaio 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "3026880", "revid": "339392", "url": "https://it.wikipedia.org/wiki?curid=3026880", "title": "Chiesa di Maria Santissima del Rosario", "text": ""}
{"id": "3026881", "revid": "770813", "url": "https://it.wikipedia.org/wiki?curid=3026881", "title": "Royal Bahamas Defence Force", "text": "La Royal Bahamas Defence Force (in inglese \"Reale Forza di Difesa delle Bahamas\") \u00e8 l'attuale marina militare delle Bahamas, nonch\u00e9 unica Forza armata di questa nazione, che non dispone n\u00e9 di un esercito n\u00e9 di una aeronautica militare. Ai sensi della legge di difesa, la \"Royal Bahamas Defence Force\" (RBDF) \u00e8 incaricata di difendere le Bahamas, proteggerne l'integrit\u00e0 territoriale, pattugliarne le acque, fornire assistenza in caso di catastrofi naturali, mantenere l'ordine interno in collaborazione con la forza di polizia delle Bahamas (Royal Bahamas Police Force), e svolgere qualsiasi altro compito stabilito dal Consiglio di sicurezza nazionale. La RBDF \u00e8 altres\u00ec membro della Security Task Force della CARICOM, ed in questa veste ha preso parte alla missione UNMIH delle Nazioni Unite ad Haiti nel 1994.\nStoria.\nIndipendenti dal 10 luglio 1973, le Bahamas istituirono la loro prima forza armata nell'ottobre del 1975, quando agli ordini del comandante William Swinley venne costituita la \"Defence Force\", una piccola forza navale incaricata di pattugliare le acque nazionali; la forza venne istituita in stretta collaborazione con la Royal Navy britannica, e numerosi ufficiali britannici presero parte alla formazione della nuova unit\u00e0. La forza divenne operativa dall'inizio del 1978, potendo disporre di due pattugliatori (HMBS \"Flamingo\" e HMBS \"Marlin\") e tre piccole motovedette; nello stesso anno, la componente navale della forza di polizia delle Bahamas venne fusa con la nuova forza armata. Il 31 marzo 1980, il Parlamento delle Bahamas diede approvazione definitiva alla costituzione della forza armata (ribattezzata \"Royal Bahamas Defence Force\") e ne defin\u00ec il mandato.\nIl 10 maggio 1980 la forza venne impegnata nel suo primo combattimento: il pattugliatore \"Flamingo\", nel tentativo di intercettare due pescherecci cubani che avevano sconfinato, venne attaccato da caccia MiG 21 appartenenti all'aeronautica di questo paese, e affondato a colpi di cannone; quattro marinai delle Bahamas perirono nell'affondamento. In seguito, il governo cubano ammise la propria responsabilit\u00e0 nell'incidente e pag\u00f2 10 milioni di dollari come compensazione. Nell'ottobre del 1994 la RBDF partecip\u00f2 alla sua prima missione fuori dal territorio nazionale, quando un piccolo contingente prese parte alla missione UNMIH ad Haiti. Dopo un certo periodo di crisi, la RBDF avvi\u00f2 un vasto programma di riorganizzazione nel 2008: in particolare, il personale venne ridotto di un terzo per eliminare i soggetti meno motivati; cos\u00ec ristrutturata, la RBDF prese parte a numerose missioni di contrasto all'immigrazione illegale e al traffico di stupefacenti.\nStruttura.\nCon un organico di circa 1.000 uomini, la RBDF \u00e8 la pi\u00f9 numerosa forza navale delle ex colonie britanniche dei Caraibi; pur essendo una forza navale, la RBDF dispone di una notevole componente terrestre, costituita dalla \"Special Operations Unit\" (una unit\u00e0 di forze speciali) e dal \"Commando Squadron\" (una unit\u00e0 di fanteria anfibia incaricata di svolgere anche compiti di sicurezza); oltre alle armi leggere (principalmente fucili M4 e mitra Heckler &amp; Koch UMP), queste unit\u00e0 dispongono anche di alcuni obici Howitzer da 105 mm.\nLa componente navale pu\u00f2 contare su due pattugliatori d'altura Classe Bahamas o Europatrol 250 (HMBS \"Bahamas\" e HMBS \"Nassau\") da 375 tonnellate, un pattugliatore Classe Protector, e una decina di pattugliatori costieri; sono inoltre disponibili tre velivoli, un Cessna 208 Caravan, un Vulcan Air P68 Observer e un Beechcraft Super King Air.\nAddestramento e formazione sono forniti dai Navy SEAL americani (in particolare per quanto riguarda la guerra navale) e dai Royal Marines britannici. La forza \u00e8 addestrata e organizzata secondo le linee della Royal Navy britannica, e molti degli ufficiali frequentano le accademie militari britanniche; la RBDF utilizza il sistema di gradi della Royal Navy, e tutte le unit\u00e0 portano il prefisso navale HMBS (His/Her Majesty's Bahamian Ship).\nMezzi Aerei.\n\"Sezione aggiornata annualmente in base al World Air Force di Flightglobal del corrente anno. Tale annuario non contempla aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3026883", "revid": "355597", "url": "https://it.wikipedia.org/wiki?curid=3026883", "title": "United Park", "text": ""}
{"id": "3026884", "revid": "446353", "url": "https://it.wikipedia.org/wiki?curid=3026884", "title": "Forze di difesa delle Bahamas", "text": ""}
{"id": "3026888", "revid": "149587", "url": "https://it.wikipedia.org/wiki?curid=3026888", "title": "Tsunayoshi &quot;Tsuna&quot; Sawada", "text": ""}
{"id": "3026896", "revid": "15756", "url": "https://it.wikipedia.org/wiki?curid=3026896", "title": "Parco dell'Orecchiella", "text": "Il parco dell'Orecchiella \u00e8 un'area di 5218 ettari situata in alta Garfagnana, in provincia di Lucca, sulla punta nord-occidentale della Toscana (tra i comuni di Piazza al Serchio, San Romano in Garfagnana, Sillano Giuncugnano, Villa Collemandina e Castiglione di Garfagnana).\nDal punto di vista formale non si tratta di un vero parco poich\u00e9 \u00e8 sorto senza una legge istitutiva tuttavia, fin dagli albori del \"parco\", le persone che hanno frequentato quest'area di alto valore naturalistico e paesaggistico l'hanno chiamata parco dell'Orecchiella. Questa anomala nascita \u00e8 anche da ricercarsi nel fatto che al tempo della creazione del parco (primi anni 60' del 900') si riteneva che un parco nato per Decreto Legge, per una volont\u00e0 esterna, sarebbe stato mal accettato o non accettato dalla popolazione locale che spesso vedeva nella realizzazione di questo tipo di Enti un ostacolo per le attivit\u00e0 economiche.\nAd ogni modo, negli anni successivi alla nascita, oltre alla creazione di un centro visitatori e di altre strutture ricettive, furono istituite tre Riserve Naturali Statali (Pania di Corfino, Lamarossa, Orecchiella) per tutelare maggiormente il territorio, oggi queste riserve ricadono all'interno del Parco nazionale dell'Appennino Tosco-Emiliano e sono gestite dal Reparto Carabinieri Biodiversit\u00e0 di Lucca.\nStoria.\nConclusa la prima guerra mondiale, le condizioni socio-economiche dell'alto Appennino Lucchese erano critiche. La crisi dell'agricoltura, in particolare nelle zone pi\u00f9 marginali, fu un fattore fondamentale che port\u00f2 ad un impoverimento generale con due conseguenze rilevanti: un profondo spopolamento e il degrado del territorio. In quel periodo infatti il territorio sub\u00ec un abuso delle risorse naturali. In particolare i ripetuti e troppo abbondanti tagli alla vegetazione e gli eccessivi pascoli animali portarono al degradamento del terreno, quindi a continui smottamenti e frane. Per questo motivo, nel 1927, il Distretto Forestale di Lucca present\u00f2 un progetto per la ricostruzione e la difesa del suolo.\nNel 1936 iniziarono i primi rimboschimenti che a partire dagli anni cinquanta interessarono tutto il territorio. Da quel momento l'attivit\u00e0 del Corpo forestale dello Stato \u00e8 stata continua sino al 2016, anno in cui \u00e8 stato abolito ed assorbito all'interno dei Carabinieri Forestali. I punti di base di questa ricostruzione furono in particolare il risanamento del dissesto idro-geologico, il miglioramento delle attivit\u00e0 agricole e dell'allevamento, il ripopolamento della fauna, il controllo dell'ambiente e lo sviluppo turistico. L'attuazione di questi punti fondamentali ha permesso la rinascita di questi luoghi in passato deturpati dall'uomo.\nIl parco naturale dell'Orecchiella nacque nel 1960 senza una vera e propria legge istitutiva. Fu creato dall'Amministrazione forestale dello Stato, poi affiancata dalla Regione Toscana, dalla Provincia di Lucca e dall'allora Comunit\u00e0 montana della Garfagnana, appositamente per preservare questi territori e per favorire lo sviluppo economico dell'area per contrastare lo spopolamento della montagna, inoltre fu progettato fin da principio in modo tale che il suo sviluppo non interferisse con i residenti presenti nella zona. I confini del parco evitano quindi numerosi nuclei abitati che attualmente lo circondano. Uniche eccezioni sono, ormai quasi disabitati, i piccoli villaggi di pastori di: Campaiana, Salera, Capanne di Vibbiana e Capanne di Caprignana.\nL'istituzione di tre riserve naturali, Pania di Corfino (istituita nel 1971), Lamarossa (istituita nel 1977) e Orecchiella (istituita nel 1980), ha contribuito al progetto di salvaguardia del territorio.\nTerritorio.\nEsteso su 52\u00a0km\u00b2 di superficie, i confini del parco seguono il crinale appenninico dal Monte Castellino (1948m) fino al Monte Le Forbici (1815m) passando per il Monte Prado (2054m), il Monte Vecchio (1986m) ed il Monte Cella (1944m). A nord-ovest, dal Monte Castellino i confini scendono all'Alpe di Sargiana e da qui alla confluenza del Fiume a Corte con il Serchio di Soraggio seguendolo fino alla base del Monte La Ripa (1310m). A sud-est, dal Monte Le Forbici i confini scendono a Foce di Terrarossa e da qui fino al ponte Vergai (650m) per poi risalire sopra il paese di Corfino passando per Pruno, Capanne di Vibbiana e Capanne di Caprignana e, da qui, continuare a salire verso il Monte Frignone e La Ripa per chiudersi nuovamente con il Serchio di Soraggio.\nLa superficie del parco risulta coperta per circa il 72% del territorio da boschi, per l'11% da brughiere e praterie di crinale, un 8% \u00e8 rappresentato dalle praterie al di sotto del limite vegetazionale degli alberi e un 5% e 4% sono rispettivamente rappresentati da coltivi e da incolti sterili.\nIl territorio \u00e8 caratterizzato da rocce che appartengono alla Falda Toscana la quale costituisce il sistema geologico delle Alpi Apuane e dell'Appennino. Le rocce presenti nella zona si sono formate milioni di anni fa in un ambiente di mare che inizialmente era poco profondo ma che con il passare del tempo si \u00e8 notevolmente modificato fino a richiudersi. A causa dei cambiamenti di questo mare si sono accumulate rocce diverse che hanno dato origine a queste montagne. Questo processo \u00e8 iniziato nel Triassico (248-213 milioni di anni fa).\nNell'area della riserva affiorano prevalentemente due tipi di roccia. La prima \u00e8 la scaglia rossa la cui formazione \u00e8 data da argilliti rosse, verdi e grigie con intercalazioni di calcareniti con abbondanti Nummuliti. La seconda invece \u00e8 l'arenaria macigno che caratterizza anche il crinale dell'Appennino e si tratta di una roccia di colore grigio scuro formatasi in un mare profondo.\nI rilievi carbonatici della Pania di Corfino () e della Ripa costituiscono una delle zone carsiche minori della Toscana ( contro i circa delle Alpi Apuane e i dell'intera regione), tuttavia la loro esplorazione ha permesso di rilevare la presenza di oltre 100 cavit\u00e0 carsiche che in alcuni casi superano il chilometro di sviluppo spaziale. Al loro interno sono stati ritrovati resti faunistici, frammenti ceramici e di industria litica che vanno dall'Eoneolitico all'Et\u00e0 del Bronzo, del Ferro e arrivano all'epoca romana e barbarica.\nA 1200 metri di altezza, situato sulla parte meridionale del Monte Orecchiella (e all'interno dell'omonima riserva), \u00e8 presente il centro visitatori del parco la cui area comprende due laghetti artificiali, alcune strutture museali e recinti dove \u00e8 possibile osservare caprioli, mufloni ed orsi.\nCentro Visitatori e Riserva naturale Orecchiella.\nIl Centro Visitatori del Parco, che si trova all'interno della Riserva Naturale Statale Orecchiella, a partire dal 2019 \u00e8 gestito in convenzione con il Parco nazionale dell'Appennino Tosco-Emiliano ed opera anche come infopoint per conto di quest'ultimo. Scopo della convenzione attuata tra Carabinieri Forestali e Parco Nazionale \u00e8 anche il rilancio turistico della zona, promuovere atteggiamenti eco-sostenibili e attivit\u00e0 di educazione ambientale nonch\u00e9 il miglioramento delle infrastrutture esistenti..\nAl centro visitatori (che non rimane aperto in maniera continuativa per tutto l'anno) oltre alla biglietteria e alle strutture di ristorazione, sono presenti due piccole strutture museali dedicate una ai rapaci (La Casa dei Rapaci) e l'altra ai mammiferi della zona (Il museo Naturalistico), in quest'ultima struttura si possono osservare dei diorama con scene di vita degli animali presenti attualmente o storicamente (lupi, orsi, cervi, caprioli, volpi etc). Esternamente ai musei ma sempre all'interno dell'area recintata del centro visitatori \u00e8 presente un recinto con dei mufloni e un'ampia zona prativa con due laghetti e alcuni tavolini e panchine per pic-nic.\nAll'interno del Centro visitatori non \u00e8 ammesso l'accesso ai cani in nessun caso. Esternamente, seguendo la breve rete sentieristica dotata di indicazioni, \u00e8 possibile raggiungere il recinto con gli orsi e quello con i caprioli, un museo dedicato alla storia del territorio e \"I colori della biodiversit\u00e0\": un piccolo giardino precedentemente conosciuto con il nome di \"giardino di montagna\" che offre nel periodo estivo belle e variopinte fioriture di specie perlopi\u00f9 esotiche, non autoctone, quindi fuori contesto in questo territorio montano. Questo giardino che ha finalit\u00e0 estetiche, non \u00e8 assimilabile come struttura ad un Orto Botanico e non \u00e8 da confondersi con il vicino Giardino Botanico \"Maria Ansaldi\" Pania di Corfino.\nRiserva naturale Pania di Corfino.\nLa riserva prende il nome dal rilievo Pania di Corfino: un Massiccio montuoso calcareo di 1603 m. La Riserva, che occupa il versante sud-est del rilievo e interessa un'area di 135 ettari, ha una forma grossomodo di una mezzaluna che occupa l'area tra l'alveo del torrente Corfino, Cima la Foce e La Bandita, le quote vanno da circa 700m fino a 1350m circa.\nAl suo interno \u00e8 attraversata dal sentiero CAI n\u00b0 56 che collega l'antico borgo di Corfino all'alpeggio di Campaiana.\nLa posizione geografica della Pania di Corfino, rivolta da un versante verso la Valle del Serchio e dall'altro verso gli Appennini, ha fatto s\u00ec che si sviluppasse una flora molto diversificata, in parte tipica degli ambienti di alta quota e in parte di tipo mediterraneo. Questo spiega anche il perch\u00e9 della presenza di faggi, piante legate ad un clima di tipo atlantico, e anche dei lecci, piante che sono tipiche della vegetazione mediterranea. Tra le altre specie che si possono trovare sulle praterie abbiamo la peonia, la genziana primaticcia, lo zafferano bastardo, i gigli di San Giovanni ed altre ancora. Tra le specie che crescono tra le rocce vanno citate le endemiche vedovella delle Apuane (\"Globularia incanescens\" Viv.) e ramno delle Apuane [\"Atadinus glaucophyllus\" (Sommier) Hauenschild]. Tra le specie animali \u00e8 sicuramente da citare l'aquila reale che all'interno della riserva ha il suo sito di nidificazione.\nRiserva naturale Lamarossa.\nLa Riserva Naturale Statale Lamarossa interessa una superficie di 167 ettari lungo i rilievi dell'Appennino lucchese con boschi a dominanza di faggio e piccole torbiere, le quote vanno circa da 1200m a 1400m.\nLa peculiarit\u00e0 della riserva \u00e8 costituita dalla presenza di numerose sorgenti tra cui quella di Lamarossa, dai cui la riserva prende il nome, e una zona umida di notevole interesse naturalistico con specie relitte glaciali ed interessanti dal punto di vista fitogeografico. La sorgente e la torbiera sono ubicate sul margine della riserva stessa, in questi ambienti umidi si ritrovano l'endemica pinguicola di Cristina (\"Pinguicula christinae\" Peruzzi &amp; Gestri), la viola palustre, la genziana porporina (\"Gentiana purpurea\" L.), la genzianella stellata, i pennacchi e lo sfagno. Quest'ultimo si ritrova qui con varie specie:\nAll'interno della riserva troviamo anche altre specie erbacee oltre alle succitate, ad esempio le specie nemorali a fioritura precoce tipiche della faggeta tra le quali: l'anemone dei boschi, la scilla, la sassifraga a foglie rotonde (\"Saxifraga rotundifolia\" L.), e l'acetosella dei boschi.\nLa riserva \u00e8 attraversata dal sentiero CAI n\u00b0 66 che collega il Centro Visitatori alla Sella di Lamarossa, qui il sentiero si ricongiunge con iln\u00b064 che prosegue verso il Monte Bocca di Scala e il Monte Vecchio.\nFlora.\nNell'area protetta del parco vivono numerose specie vegetali. Le faggete dell'Orecchiella occupano una fascia compresa tra i 1200 metri di altitudine e il limite superiore della vegetazione della zona(1600 - 1700 metri). Il tipo di bosco pi\u00f9 diffuso fino a 800 - 1000 metri \u00e8 il castagneto, si possono trovare anche boschi di cerro e incontrare specie come il nocciolo, l'orniello, il maggiociondolo, il carpino bianco, l'acero montano, la betulla, il sorbo montano e il leccio.\nL'importante presenza delle conifere \u00e8 dovuta all'opera di rimboschimento che il Corpo Forestale delle stato ha portato avanti nel tempo: tra le specie pi\u00f9 rappresentative si possono trovare l'abete rosso, la douglasia, il pino nero, il pino silvestre e il larice.\nMolto importante per l'alimentazione di numerosi animali selvatici \u00e8 la diffusa presenza del prugnolo, del ginepro, del corniolo e del sorbo degli uccellatori. Tra la ricca vegetazione si estendono anche brughiere di mirtilli e tra gli arbusti si trovano la rosa canina, le dafne, il biancospino e il raro ciliegio canino. Ricca di specie preziose \u00e8 anche la vegetazione erbacea come la peonia, il rododendro, la primula appenninica (\"Primula apennina\" Widmer) o il geranio argenteo.\nIn alcuni luoghi prevalentemente umidi, come ad esempio la torbiera di Lamarossa si possono trovare specie vegetali come la calta palustre, la genziana porporina, il botton d'oro e la genzianella stellata.\nFauna.\nGrazie al processo di salvaguardia e di reinserimento di numerose specie, il parco Naturale dell'Orecchiella vanta una quantit\u00e0 ragguardevole di specie differenti.\nOltre 120 le specie di uccelli di cui 85 risultano nidificati. Tra questi \u00e8 possibile osservare rapaci diurni come il gheppio, la poiana, lo sparviere e l'aquila reale, mentre tra quelli notturni troviamo la civetta, l'allocco, il gufo comune e il gufo reale. Quando avvengono le migrazioni stagionali \u00e8 possibile vedere anche il falco pellegrino e il lanario o specie che si fermano per la riproduzione come la quaglia o il succiacapre. Altre presenze sono quelle del picchio muraiolo, del sordone e del codirossone, della starna e della pernice rossa.\nPer quanto riguarda gli animali di terra viene riservata grande importanza alle popolazioni di ungulati quali cervi, caprioli, cinghiali e mufloni. Tra i carnivori compaiono la martora, la faina, la donnola, il tasso, la volpe e infine il lupo. Molto comuni sono inoltre il ghiro, lo scoiattolo, il moscardino, la lepre e la marmotta.\nNumerose e diversificate le specie degli insetti cos\u00ec come numerose specie di anfibi, rettili e le trote che si riproducono nelle acque degli innumerevoli torrenti presenti nel territorio.\nDi interesse sono i recinti creati a scopo di intrattenimento dove oltre a mufloni e caprioli si possono osservare altri animali tra i quali alcuni esemplari di orso bruno (che fino a tre secoli fa popolava le terre della Garfagnana)\nPunti di interesse.\nGiardino Botanico \"Maria Ansaldi\" Pania di Corfino.\nIstituito nel 1984 per iniziativa della Comunit\u00e0 Montana della Garfagnana, \u00e8 situato a 1370 metri s.l.m. sull'omonimo gruppo montuoso sopra la localit\u00e0 Isera e occupa una superficie di circa un ettaro.\nSuddiviso in sezioni specifiche create secondo criteri corologici piuttosto che tassonomici, riproduce la vegetazione di alcuni ambienti tipici degli Appennini e delle Alpi Apuane.\nIl Giardino \u00e8 dotato anche di una collezione xilologica composta da sezioni longitudinali e trasversali del fusto di varie specie arboree presenti nel territorio della Garfagnana. La raccolta riveste notevole interesse ai fini didattici.\nAttivit\u00e0.\nNel Parco dell'Orecchiella, oltre alla visita delle strutture del Centro Visitatori e del Giardino Botanico Maria Ansaldi Pania di Corfino, \u00e8 possibile intraprendere una serie di passeggiate ed escursioni di varie lunghezze e difficolt\u00e0 grazie alla fitta rete escursionistica presente. Oltre ai sentieri CAI sono infatti presenti i sentieri della domenica e i sentieri Airone. I primi furono creati dal Corpo Forestale dello Stato e sono costituiti da 6 itinerari tematici ad anello con partenza e arrivo al Centro visitatori, sono segnati ognuno con un cerchio di colore differente e quasi tutti hanno percorrenze brevi e non presentano particolari difficolt\u00e0. I sentieri Airone invece, segnati con il caratteristico trifoglio giallo in campo azzurro, sono 3 itinerari istituiti nel 1985 su iniziativa della rivista \"Airone\", del Corpo Forestale e della Comunit\u00e0 Montana della Garfagnana. I tre percorsi (Airone 1, Airone 2 e Airone 3) come i sentieri della domenica ricalcano parzialmente o totalmente la sentieristica CAI gi\u00e0 presente, ma questi hanno percorrenze pi\u00f9 lunghe e risultano pi\u00f9 impegnativi rispetto ai sentieri della domenica.\nDal centro visitatori \u00e8 possibile anche prendere il sentiero del Fontanone, si tratta di un percorso facilitato a bassa pendenza, ristrutturato per essere percorso dalle carrozzine.\nNel parco vengono inoltre compiuti importanti studi sul comportamento delle varie specie e sul passato della zona sia per quanto riguarda l'aspetto geo-morfologico, sia per i ritrovamenti archeologici che sono stati fatti.\nIl progetto Orecchiella.\nA seguito di ricerche effettuate a partire dagli anni '70 sul territorio della riserva naturale dell'Orecchiella da parte di studiosi locali e del Dipartimento di Scienze Archeologiche dell'Universit\u00e0 di Pisa, nel gennaio 2001 nacque il \"Progetto Orecchiella,\" frutto della collaborazione tra il Dipartimento, la Comunit\u00e0 Montana della Garfagnana, la Provincia di Lucca e il Corpo Forestale dello Stato. Il progetto prevedeva di svolgere indagini dettagliate su un territorio privilegiato per lo studio delle variazione del clima e dell'ambiente su un arco temporale di circa 50000 anni. Pi\u00f9 nello specifico il progetto prevedeva ricerche di superficie incentrate nell'area dell'Orecchiella e in zone Appenniniche limitrofe, catalogazione e studio del materiale archeologico, cartografazione dei siti individuati tramite GIS.\nLo scopo finale di tali ricerche era di ricostruire i modi e i tempi di una eventuale frequentazione preistorica all'interno della zona analizzata affrontando le problematiche paletnologiche dell'area. I temi di ricerca sviluppati furono, tra gli altri, quello dello sfruttamento delle materie prime, il rapporto tra insediamenti e font di selce, le piste preistoriche e le strategie di sussistenza.\nGli scavi archeologici del progetto diedero i loro frutti: nuovi importanti giacimenti furono infatti ritrovati nel corso del 2001, tra questi un insediamento del Mesolitico antico (Sauveterriano) nelle vicinanze del Rifugio Miramonti ed una stazione del Neolitico antico a circa 700m da questo. Questo secondo e pi\u00f9 recente insediamento risulta interessante per due motivi: da un lato sono rare le documentazioni di presenze neolitiche in Garfagnana e dall'altro rappresenta la prima segnalazione per l'area di un sito a quota elevata.\nSempre nel corso del 2001, a partire dal mese di maggio, \u00e8 stato dato il via allo scavo del sito de La Greppia II, un'area posta a circa 1200m di quota nel comune di San Romano in Garfagnana, scoperta da Paolo Notini in seguito a lavori che avevano restituito manufatti preistorici ai margini di una faggeta. Sono state cos\u00ec riportate alla luce lame, lamelle, schegge non ritoccate e nuclei tipici di una facies di officina per la scheggiatura della selce proveniente da affioramenti vicini. Gli strumenti ritrovati, risalenti alla fase finale dell'Epigravettiano con aspetti di transizione verso il Mesolitico antico (Sauveterriano), hanno permesso di stabilire una presenza stagionale e non occasionale dell'area: sono presenti infatti armature per la caccia (lamelle e grattatoi utilizzati per la raschiatura o il taglio di ossa, legno, pelli etc). L'elevata concentrazione di scarti di lavorazione, soprattutto di dimensioni inferiori ai 5 mm, la presenza di schegge e lame corticali, di nuclei e di prodotti a faccia piana di ripreparazione della superficie di scheggiatura testimoniano la lavorazione della materia prima in loco, dalle prime operazioni di sbozzatura del materiale grezzo alle fasi di pieno \"d\u00e9bitage\". Il sito presenta grande interesse perch\u00e9 ha permesso di documentare per la prima volta per la Toscana settentrionale, una fase del Paleolitico superiore precedentemente non segnalata.\nNel corso del 2002 vicino Sella di Campaiana \u00e8 stata invece rinvenuta un'industria litica risalente all'Eneolitico, caratterizzata da lame in selce emiliana di buona qualit\u00e0."}
{"id": "3026908", "revid": "1345938", "url": "https://it.wikipedia.org/wiki?curid=3026908", "title": "Congee", "text": "Il congee (dal tamil \u0b95\u0b9e\u0bcd\u0b9a\u0bbf: \"ka\u00f1ci\"; ; in cinese: ; in coreano: ; in giapponese: , \"okayu\"; in lao: \u0ec0\u0e82\u0ebb\u0ec9\u0eb2\u0e9b\u0ebd\u0e81\u0ec0\u0e82\u0ebb\u0ec9\u0eb2, \"khao piak khao\"; in tagalog: \"lugaw\"; in vietnamita: \"ch\u00e1o\") \u00e8 un particolare porridge di riso.\nNel continente asiatico, in particolare in Cina, viene consumato principalmente per colazione.\nCina.\nIl congee cinese (\u7ca5, in cantonese \"juk\", in mandarino \"zh\u014du\", in jyutping \"zuk\") varia da regione a regione a seconda delle diverse quantit\u00e0 di acqua impiegata nella cottura e della consistenza ottenuta. Quello cantonese prevede una lunga cottura del riso con molta acqua fino a quando i chicchi si sciolgono e si forma un denso porridge.\nGiappone.\nIn Giappone si chiama \"okayu\" ed \u00e8 preparato con una minore quantit\u00e0 d'acqua e un pi\u00f9 breve tempo di cottura rispetto al \"juk\" cantonese, risultando meno denso. Ancora pi\u00f9 liquido \u00e8 lo \"zosui\", simile ad una zuppa di riso. Esiste anche un tipo particolare di congee chiamato \"nanakusa gayu\", generalmente consumato durante la festivit\u00e0 del capodanno giapponese.\nLaos.\nIn Laos \u00e8 molto popolare e prende il nome \"khao piak khao\" (\u0ec0\u0e82\u0ebb\u0ec9\u0eb2\u0e9b\u0ebd\u0e81\u0ec0\u0e82\u0ebb\u0ec9\u0eb2), \u00e8 particolarmente densa e si consuma a colazione. Si prepara con brodo e diverse parti di pollo, meno frequentemente con maiale. Nel brodo vi sono anche galanga, citronella, foglie di combava, scalogno, aglio, e foglie di coriandolo.\nThailandia.\nIn Thailandia si trovano due tipi di porridge di riso: il pi\u00f9 denso viene chiamato \"jok\" () e il pi\u00f9 brodoso \"khao tom\" (, \"riso bollito\").\nJok.\nLa \"jok\" \u00e8 particolarmente densa e si ottiene utilizzando chicchi di riso spezzati, che durante la cottura si sciolgono facilmente dando luogo a un denso porridge. Si fa bollire il riso per lungo tempo in acqua abbondante fino allo scioglimento dei chicchi. Normalmente, secondo la tradizione cinese, si aggiungono palline di maiale macinato e interiora, ma tra le comunit\u00e0 musulmane si usa il pollo invece del maiale. Altri ingredienti aggiunti a tavola sono zenzero fresco a striscette, cipollotti a fette, salsa di soia, sottaceti, pepe, peperoncino secco macinato e finissimi vermicelli di riso fritti. A richiesta viene aggiunto un uovo crudo e i vegetariani possono chiedere di non aggiungere carne. Viene consumata preferibilmente a colazione ma \u00e8 molto popolare anche in tarda serata. Spesso si aggiungono i \"pathongko\", gli \"youtiao\" thailandesi.\nKhao tom.\nLa \"khao tom\" (, \"riso bollito\") si cucina con chicchi di riso interi, e differisce dalla \"jok\" anche per la pi\u00f9 breve cottura (tra i 30 e i 45 minuti) che lascia i chicchi molto teneri ma non dissolti e l'insieme pi\u00f9 brodoso della \"jok\". Viene servita come zuppa con l'aggiunta verso fine cottura di ingredienti a piacere come verdure, maiale, pesce ecc, o viene servita senza l'aggiunta di alcun ingrediente al posto del riso in bianco al vapore per accompagnare pietanze varie. In questo caso prende il nome \"khao tom kui\" ().\nVietnam.\nIn Vietnam il congee viene chiamato \"ch\u00e1o\", e la sua versione con il solo riso come ingrediente \u00e8 detta \"ch\u00e1o hoa\". Altre popolari versioni vegetariane sono quella con sottaceti e tofu fermentato, spesso consumata a colazione, e quella con funghi, detta \"ch\u00e1o n\u1ea5m r\u01a1m\", della quale esistono diverse versioni. I congee vietnamiti vengono di solito serviti con a fianco un piatto di \"qu\u1ea9y\", lo \"youtiao\" vietnamita.\nUna delle pi\u00f9 diffuse varianti con carne \u00e8 quella con il pollo, detta \"ch\u00e1o g\u00e0\", cucinata con aglio, zenzero e brodo di pollo; il pollo viene servito a parte su cavolo e scalogno conditi con aceto. Molto simile \u00e8 la versione con anatra, detta \"ch\u00e1o v\u1ecbt\". Il \"ch\u00e1o l\u00f2ng heo\" si cucina con frattaglie di maiale e anatra e fette di sangue di maiale rappreso. Il \"ch\u00e1o b\u1ea7u d\u1ee5c\" \u00e8 un congee a base di reni di maiale particolarmente diffuso nelle zone rurali del Sud."}
{"id": "3026909", "revid": "204012", "url": "https://it.wikipedia.org/wiki?curid=3026909", "title": "Riso congee", "text": ""}
{"id": "3026914", "revid": "414902", "url": "https://it.wikipedia.org/wiki?curid=3026914", "title": "Tasso di crescita istantaneo", "text": ""}
{"id": "3026916", "revid": "767487", "url": "https://it.wikipedia.org/wiki?curid=3026916", "title": "The Cambric Mask", "text": "The Cambric Mask \u00e8 un film muto del 1919 diretto da Tom Terriss e interpretato da Alice Joyce.\nIl soggetto \u00e8 tratto dal romanzo \"The Cambric Mask\" (1899) di Robert W. Chambers; i cavalieri bianchi, con i loro mantelli e le maschere, adombrano in qualche misura i cavalieri del Ku Klux Klan.\nLa pellicola viene considerata perduta.\nTrama.\nHenry Murden, capo della banda \"Cavalieri bianchi\" riesce a ottenere delle informazioni per scoprire quali terreni saranno attraversati dalla ferrovia in costruzione. John Stark, il proprietario dei terreni in questione, \u00e8 un naturalista e ha come assistente Rose Ember, una ragazza di cui \u00e8 innamorato. Trovando per\u00f2 una delle maschere usate dai \"Cavalieri\", John scopre che la stoffa della maschera \u00e8 uguale a quella dei fazzoletti di Rose. La cosa lo induce a sospettare della ragazza che immagina sia in combutta con la banda. In effetti, la maschera appartiene al padre di Rose, costretto ad unirsi alla banda.\nStark viene sequestrato e minacciato di morte dai \"Cavalieri\", i quali cercano di mettere le mani sui suoi terreni. Mascherata come un componente della banda, Rose riesce a liberare l'amato: Stark, in uno scontro finale, uccide Murden. Solo allora, l'uomo si rende conto che il cavaliere misterioso che lo ha salvato \u00e8 la sua fidanzata che, in questo modo, gli ha anche dimostrato la propria innocenza.\nProduzione.\nVenne prodotto dalla Vitagraph Company of America\nDistribuzione.\nIl film fu distribuito dalla Greater Vitagraph che lo fece uscire nelle sale statunitensi il 7 aprile 1919 "}
{"id": "3026917", "revid": "2186696", "url": "https://it.wikipedia.org/wiki?curid=3026917", "title": "Se son rose fioriranno", "text": "Se son rose fioriranno \u00e8 il 14\u00ba album in studio del cantautore italiano Edoardo Bennato pubblicato nel 1994. Il disco \u00e8 stato ristampato nel 1995 con l'aggiunta di due brani, \"Eugenio\" e \"Tu chi sei?\". Si tratta di uno dei dischi di Bennato prodotti dal suo manager Aldo Foglia (chiamato cos\u00ec in onore dell'omonimo meteorologo del TG5)."}
{"id": "3026921", "revid": "580197", "url": "https://it.wikipedia.org/wiki?curid=3026921", "title": "Dublin GAA", "text": "Il Dublin County Board, pi\u00f9 conosciuto come Dublin GAA \u00e8 uno dei 32 county boards irlandesi responsabile della promozione degli sport gaelici nella contea di Dublino e dell'organizzazione dei match della propria rappresentativa (Dublino GAA \u00e8 usato anche per indicare le franchige degli sport gaelici della contea) con altre contee. Fu fondato nel 1888.\nCalcio gaelico.\nDublino \u00e8 la seconda squadra pi\u00f9 titolata d'Irlanda nel calcio gaelico, avendo vinto la finale All-Ireland per 25 volte. Soltanto il Kerry conserva in bacheca pi\u00f9 titoli, avendone vinti ben 38. Sebbene Dublino possa essere considerata una \"dual county\", il football \u00e8 lo sport pi\u00f9 praticato e seguito.\nA livello provinciale, Dublino \u00e8 la forza dominante del Leinster, avendo vinto il titolo per 55 volte, spesso per vari anni di fila. Tuttora Dublino \u00e8 campione in carica, avendo battuto nel 2015 Westmeath con un secco 2-13 a 0-06. Questo risultato ha significato l'aggiudicazione del quinti titolo Leinster di fila, il nono in un decennio nel quale il solo titolo di Meath ha interrotto per un anno, il 2010, un dominio pressoch\u00e9 assoluto.\nStoria.\nDublino vinse il suo primo titolo All-Ireland nel 1891 battendo Cork per 2-1 ad 1-1 mentre l'anno seguente ebbero la meglio su Kerry. Dopo un anno di digiuno, il terzo titolo fu conquistato nel 1894 nuovamente contro Cork. Il secolo venne chiuso con una tripletta di vittorie: 1897, 1898, 1899, la prima e l'ultima sempre contro Cork, quella del 1898 contro Waterford. \nUna doppietta nel 1901 e 1902 contro Londra e addirittura una tripletta contro Cork e di nuovo Londra nel 1906, 1907 e 1908 contraddistinse il primo decennio del XX secolo, assolutamente tra i pi\u00f9 prolifici per la franchigia, nel quale Dublino si era assicurata gi\u00e0 11 titoli nazionali, poco meno di un terzo di quelli complessivi.\nDopo un periodo di digiuni negli anni dieci, Dublino cominci\u00f2 bene gli anni venti aggiudicandosi contro Mayo la finale del 1921, contro Galway del 1922 e contro Kerry del 1923. Kerry si sarebbe ripresa la rivincita l'anno successivo lottando poi per il resto dei titoli gli anni successivi. L'ascesa di Kildare nel Leinster decret\u00f2 un periodo di insuccessi per la squadra della capitale, che per molti anni non si present\u00f2 pi\u00f9 in finale. Fu solo infatti nel 1934, undici anni dopo, che Dublino ritrov\u00f2 la finale All-Ireland, perdendo tuttavia contro Galway. Fu soltanto un'eccezione tuttavia, dato che negli anni successivi i \"Blues\" sparirono nuovamente dal panorama nazionale.\nFu nel 1942 che Dublino vinse il suo quindicesimo titolo contro Galway, dopo diciannove anni di digiuni. Inizi\u00f2 un altro periodo di limbo fino al 1955, dove i \"Dubs\" persero in finale contro Kerry. La vittoria arriv\u00f2 tre anni dopo, nella 1958 contro Derry: erano passati nuovamente 16 anni. La vittoria del 1963 fu l'unica degli anni sessanta.\nBen pi\u00f9 importanti e prolifici furono gli anni settanta e l'inizio degli anni ottanta, segnati da una squadra ritenuta una delle migliori nella storia dello sport. Dublino si aggiudic\u00f2 quattro titoli All-Ireland (1974, 1976, 1977 e 1983) e cinque Leinster Senior Football Championship, di cui quattro di fila. La finale del 1983 fu una delle pi\u00f9 controverse della storia dello sport e pass\u00f2 alla ribalta come \"la partita della vergogna\" per l'alto tasso di scorrettezze e di violenza in campo e fuori dallo stadio. Fu anche l'ultima che avrebbe vinto la franchigia per molti anni.\nInizi\u00f2 a met\u00e0 anni ottanta un periodo di declino. Nel 1991, durante il Leinster Senior Football Championship, ci fu una sfida con Meath che and\u00f2 incontro a tre replay (il quarto match fu vinto da Meath) aumentando una gi\u00e0 grande rivalit\u00e0 tra le due franchige dovuta al fatto che Meath, vincendo quattro degli ultimi 5 titoli provinciali e 2 degli ultimi cinque nazionali, aveva preso il posto di Dublino come migliore franchigia del Leinster.\nIl digiuno fu interrotto per un solo anno nel 1995 quando Dublino vinse la All-Ireland contro Tyrone: la finale fu segnata da un episodio penalizzante per la squadra dell'Ulster oggetto di numerose controversie e che avrebbe animato molto discussioni tra i tifosi di Tyrone fino alla finale vinta poi nel 2003.\nGli anni 2000, dopo un inizio piuttosto buio, hanno visto l'ascesa di una forte compagine di Dublino che si \u00e8 aggiudicata i titoli del 2011. La finale del 2011 sar\u00e0 ricordata per una grande rimonta dei \"Dubs\" contro Kerry e il punto decisivo segnato allo scadere dal portiere, Stephen Cluxton, caso unico nella storia delle finali All-Ireland.\nLa 124\u00b0 finale del 2013 fu vinta invece contro Mayo con un solo punto di distacco. Il titolo, il secondo in tre anni, \u00e8 stato possibile anche all'inspiegabile scelta in pieno recupero di Cillian O'Connor del Mayo di calciare una punizione sopra la traversa invece che tentare il gol che avrebbe sancito la vittoria.\nI \"blues\" hanno mancato soltanto la finale del 2014, eliminati in semifinale dal sorprendente Donegal di Jim McGuinness contro ogni pronostico. L'anno successivo tornano di nuovo nella finalissima dopo un trionfo schiacciante nel Leinster contro Westmeath e un facile percorso iniziale contro Fermanagh trovando come unico vero ostacolo Mayo, vinta solo al replay dopo aver subito un'incredibile rimonta nel primo match. La finale col Kerry \u00e8 stata nettamente dominata dai \"blues\" che si sono aggiudicati il 25\u00ba titolo nazionale. I titoli 2016 e 2017 sono stati agevolmente vinti dai dublinesi in entrambe le occasioni contro Mayo: nel 2016 solo a seguito di replay, nel 2017 di un solo punto allo scadere.\nDal 2010 la franchigia della capitale ha vinto cinque titoli, nelle ultime stagioni ben tre di fila.\nTitoli.\nLa rappresentativa di calcio gaelico \u00e8 la seconda pi\u00f9 titolata d'Irlanda (dopo Kerry). Ha vinto 28 All-Ireland Senior Football Championship (ultimo nel 2018), 55 Leinster Senior Football Championships e la National Football League 12 volte (ultima nel 2018).\nHurling.\nSebbene decisamente meno seguito e praticato del calcio gaelico, l'hurling \u00e8 comunque molto importante nella contea e Dublino ha una discreta reputazione, tanto che \u00e8 considerata comunque una \"dual county\" nonostante lo squilibrio tra i due sport. Questo \u00e8 dovuto al fatto che Dublino compete nelle prime divisioni di lega di entrambi gli sport.\nStoria.\nA livello di hurling, la squadra della capitale ha una storia meno prestigiosa rispetto a quella di football. L'ultima vittoria nazionale risale infatti al 1938, la sesta in totale. La franchigia si era in passato aggiudicata le edizioni del 1889, 1917, 1920, 1924 e 1927. \nSuccessivamente, anche a causa dell'imporsi delle superpotenze del Munster, Dublino pass\u00f2 in secondo piano, rimanendo una squadra di primo ordine ma senza possibilit\u00e0 di aggiudicarsi trofei.\nLa popolarit\u00e0 dello sport ha assunto una grande impennata nel prime decennio del nuovo millennio grazie al crescere del rendimento della franchigia e ai recenti successi delle squadre giovanili. Nel 2009 la squadra raggiunse la finale provinciale, capitolando solo contro la superpotenza dell'hurling, Kilkenny. Si sarebbe rifatta nell'edizione del 2013, vincendo il titolo Leinster contro Galway in finale dopo aver eliminato Kilkenny alle semifinali. Due anni prima Dublino ha vinto il campionato di Lega, primo trofeo dal 1938.\nIl movimento dell'hurling \u00e8 talmente in fermento nella contea che Dublino organizza anche un'altra squadra inter-county, la rappresentativa di Fingal, contea moderna sorta da una porzione della tradizionale contea di Dublino. La squadra gioca nella Kehoe Cup, divisione 2B della National Hurling League e nella Nicky Rackard Cup. Gestita dal board di Dublino, resta inteso che la squadra principale inter-county possa selezionare giocatori di Fingal per i tornei principali, mentre la GAA ha imposto a Fingal di selezionare giocatori solo nel suo territorio di pertinenza. Scopo di questa franchigia subordinata, i cui colori sono il viola e il bianco, \u00e8 di incoraggiare la diffusione dell'hurling in un'area dove \u00e8 poco giocato.\nTitoli.\nDublino ha vinto per 6 volte la Senior All-Ireland Hurling final e per 24 occasioni il Leinster Senior Hurling Championship (ultima nel 1961). Si \u00e8 aggiudicata la National Hurling League tre volte: nel 1929, 1939 e 2011.\nImpianti.\nSebbene l'impianto ufficiale per gli eventi della rappresentativa di Dublino sia Parnell Park, molto spesso viene sfruttato l'impianto pi\u00f9 capiente dell'intera Irlanda: Croke Park.\nColori e simboli.\nDublino gioca in maglia celeste e pantaloncini blu scuro. I calzettoni sono in genere o blu o azzurri in abbinato al resto della divisa.\nUna prima divisa ufficiale fu adottata nel 1918 dopo che per anni la franchigia aveva utilizzato le divise dei club campioni territorialmente com'era usanza in gran parte dell'Irlanda. Le prime maglie erano celesti ma con pantaloncini e colletto bianchi. L'uso del blu scuro e quindi dell'attuale divisa fu introdotto nel 1974 e non \u00e8 mai pi\u00f9 cambiato.\nSin dalla divisa del 1918 ha sempre campeggiato sul petto delle divise lo stemma della citt\u00e0 di Dublino, uno scudo contenente tre castelli con le torri fiammeggianti. Successivamente \u00e8 stato sostituito dal logo ufficiale del board, comunque caratterizzato da un castello con le torri in fiamme.\nTifosi.\nI sostenitori della squadra sono conosciuti come: \"The Dubs\". Sono giudicati sia positivamente per il grande entusiasmo con cui assistono alle partite, sia negativamente perch\u00e9 considerati troppo attaccati al calcio che a Dublino riscontra molta popolarit\u00e0. A tal proposito, uno dei maggiori argomenti di detrattori e di tifoserie opposte \u00e8 che la maggior parte dei \"Dubs\" consista in realt\u00e0 di tifosi di calcio inglese e che si trasformino in supporter GAA d'estate durante le finali All-Ireland quando la Premier inglese \u00e8 ferma per pausa estiva. A fondamento di questa tesi ci sarebbe la grande differenza tra il numero di spettatori presenti alle partite dell'All-Ireland (torneo ad eliminazione) e quello dei tifosi presenti alle partite della National Football League (campionato a girone). \nIl loro canto tradizionale era in passato You'll Never Walk Alone e vige tuttora anche se \u00e8 stato rimpiazzato, soprattutto dai tifosi pi\u00f9 nazionalisti da Molly Malone, famosissima canzone popolare della capitale e sorta di inno ufficioso della citt\u00e0. I \"Dubs\" sono molto attaccati a Croke Park, in particolare modo al settore Hill 16, la piccola e particolare gradinata in piedi scoperta di curva, che di solito riempiono. Il loro legame con quel settore \u00e8 dimostrato anche da un loro coro \"Hill 16 is Dublin only\".\nTra i tifosi celebri ci sono: Bertie Ahern, Brian O'Driscoll e Colm Meaney."}
{"id": "3026922", "revid": "204012", "url": "https://it.wikipedia.org/wiki?curid=3026922", "title": "Okayu", "text": ""}
{"id": "3026923", "revid": "110157", "url": "https://it.wikipedia.org/wiki?curid=3026923", "title": "Fender Princeton", "text": "Il Fender Princeton \u00e8 un amplificatore per chitarra valvolare prodotto dell'azienda statunitense Fender ed introdotto nel mercato a partire dal 1946.\nCaratteristiche tecniche.\nSul tradizionale pannello frontale \"blackface\" del Fender Priceton Reverb Amp, attualmente in produzione, trovano posto un canale di amplificazione con doppio ingresso, un controllo di volume, alti, bassi, riverbero e due potenziometri per il controllo del vibrato. L'amplificatore monta un cono Jensen da 10 pollici con una potenza in uscita di 15 watt a 8 ohm"}
{"id": "3026925", "revid": "767487", "url": "https://it.wikipedia.org/wiki?curid=3026925", "title": "Sterk Door Combinatie Putten", "text": "Lo Sterk Door Combinatie Putten, comunemente noto come SDC Putten, \u00e8 una squadra di calcio olandese con sede a Putten.\nStoria.\nIl Putten fu fondato nel 1952. Attualmente partecipa alla Hofdklasse, non essendo riuscito a qualificarsi per la nuova terza serie olandese, la Topklasse.\nStadio.\nIl Putten disputa le sue partite casalinghe allo stadio Sportpark Puttereng.\nColori.\nI colori del Putten sono il bianco e il blu"}
{"id": "3026926", "revid": "499020", "url": "https://it.wikipedia.org/wiki?curid=3026926", "title": "SDC Putten", "text": ""}
{"id": "3026929", "revid": "767487", "url": "https://it.wikipedia.org/wiki?curid=3026929", "title": "Barendrechtse Voetbalvereniging Barendrecht", "text": "Il Barendrechtse Voetbalvereniging Barendrecht, meglio noto come BVV Barendrecht, \u00e8 una societ\u00e0 calcistica olandese con sede a Barendrecht.\nStoria.\nIl Barendrecht fu fondato il 12 febbraio 1926. Fino al 2009/2010 ha disputato la Hoofdklasse, il massimo livello dei campionati dilettantistici olandesi, con l'istituzione della Topklasse come massimo campionato dilettantistico nella stagione 2010/2011, il Barendrecht \u00e8 passato in Topklasse.\nStadio.\nIl Barendrecht disputa le sue partite casalinghe allo stadio Sportpark De Bongerd, che pu\u00f2 contenere 1500 persone."}
{"id": "3026930", "revid": "827882", "url": "https://it.wikipedia.org/wiki?curid=3026930", "title": "Sakana", "text": " o \u00e8 un termine comune nella cucina giapponese, utilizzato per indicare quelle pietanze che si consumano accompagnate con delle bevande alcoliche.\nElenco.\nFra i pi\u00f9 tipici sakana:"}
{"id": "3026931", "revid": "767487", "url": "https://it.wikipedia.org/wiki?curid=3026931", "title": "Sport Vereniging Argon", "text": "Lo Sport Vereniging Argon, comunemente noto come SV Argon, \u00e8 una squadra calcistica olandese con sede a Mijdrecht.\nStoria.\nL'Argon fu fondato nel 1971. Fino al 2009/2010 ha disputato la Hoofdklasse, il massimo livello dei campionati dilettantistici olandesi, con l'istituzione della Topklasse come massimo campionato dilettantistico nella stagione 2010/2011, l'Argon \u00e8 passato in Topklasse.\nStadio.\nL'Argon disputa le sue partite casalinghe nello stadio Sportpark Argon, che pu\u00f2 contenere 3500 persone.\nColori.\nI colori dell'Argon sono il bianco e il blu"}
{"id": "3026932", "revid": "499020", "url": "https://it.wikipedia.org/wiki?curid=3026932", "title": "SV Argon", "text": ""}
{"id": "3026933", "revid": "33287704", "url": "https://it.wikipedia.org/wiki?curid=3026933", "title": "Dassault Mirage F2", "text": ""}
{"id": "3026937", "revid": "6923", "url": "https://it.wikipedia.org/wiki?curid=3026937", "title": "Protocollo di Hebron", "text": "Il protocollo di Hebron o accordo di Hebron, fu un accordo relativo alla ridistribuzione delle forze militari israeliane a Hebron tra Israele e l'OLP.\nL'accordo era inerente alla ridistribuzione delle forze militari israeliane a Hebron, in conformit\u00e0 con l'accordo ad interim sulla Cisgiordania e la Striscia di Gaza (l'accordo interinale, o \"Oslo II \") del settembre 1995. Il protocollo non \u00e8 mai stato ratificato da nessuna delle due parti.\nStoria.\nI lavori di definizione del protocollo, noto anche come cominciarono il 7 gennaio 1997 e furono conclusi tra il 15 gennaio ed il 17 gennaio; ebbero luogo tra Israele, rappresentato dal primo ministro Benjamin Netanyahu, e l'OLP, rappresentata dal suo presidente Yasser Arafat, sotto la supervisione del segretario di Stato statunitense Warren Christopher."}
{"id": "3026938", "revid": "204012", "url": "https://it.wikipedia.org/wiki?curid=3026938", "title": "Shuk\u014d", "text": ""}
{"id": "3026940", "revid": "1071652", "url": "https://it.wikipedia.org/wiki?curid=3026940", "title": "Vertice di Taba", "text": "Per Summit di Taba si intendono i colloqui tra Israele e l'Autorit\u00e0 Nazionale Palestinese, tenuti dal 21 al 27 gennaio 2001 a Taba, nella penisola del Sinai.\nSi tratt\u00f2 di colloqui di pace volti a raggiungere lo \"status finale\" dei negoziati per porre fine al conflitto israelo-palestinese, durante i quali ci si avvicin\u00f2 significativamente al raggiungimento di una soluzione definitiva. I colloqui furono sospesi il 27 gennaio, per via delle imminenti elezioni israeliane."}
{"id": "3026943", "revid": "33288228", "url": "https://it.wikipedia.org/wiki?curid=3026943", "title": "Accademia Antoniana", "text": ""}
{"id": "3026950", "revid": "33288343", "url": "https://it.wikipedia.org/wiki?curid=3026950", "title": "Festival della Filosofia", "text": ""}
{"id": "3026951", "revid": "7336", "url": "https://it.wikipedia.org/wiki?curid=3026951", "title": "Festival filosofia", "text": ""}
{"id": "3026952", "revid": "121684845", "url": "https://it.wikipedia.org/wiki?curid=3026952", "title": "Andr\u00e9 Deed", "text": "Biografia.\nDopo aver frequentato il liceo a Nizza, intraprese la carriera di cantante e acrobata circense. Conobbe poi il regista Georges M\u00e9li\u00e8s che lo assunse per conto della casa cinematografica Path\u00e9, con la quale esord\u00ec nel 1901, e interpret\u00f2 alcuni cortometraggi in ruoli secondari.\nA partire dal 1906 interpret\u00f2 una serie di cortometraggi come protagonista nel ruolo del comico personaggio di \"Boireau\", da lui creato.\nDivenuto il comico di punta della Path\u00e9, nel 1908 si trasfer\u00ec in Italia dove venne assunto dalla \"Itala Film\" di Torino dove incontra l'attrice Valentina Frascaroli sua futura moglie. Per il cinema muto italiano interpret\u00f2 oltre 90 cortometraggi dal 1909 al 1911 e dal 1915 al 1920, recitando nel ruolo di \"Cretinetti\", personaggio che lo rese popolare in tutta Europa. Prima di lasciare l'Italia cre\u00f2 un progetto di grande lungometraggio in tre parti, che riuscir\u00e0 a completare solo parzialmente. Nel 1920 la prima parte del progetto, \"Il Documento Umano\" e del 1921 la seconda, \"L'uomo meccanico\". Il tema \u00e8 quello del fantastico-fantascientifico, con il tema di un robot indistruttibile che finisce per\u00f2 solo per creare danni. L'ultima parte di questa trilogia si sarebbe dovuta intitolare \"Gli strani amori di Mado\" ma per motivi non del tutto chiari non ebbe modo di realizzarsi.\nRitorn\u00f2 definitivamente in Francia agli inizi degli anni venti, periodo dove nei film a cui prese parte ottenne raramente ruoli da protagonista, in quanto ormai da qualche anno il genere comico era in crisi. La sua partecipazione a \"Le n\u00e8gre du rapide num\u00e9ro 13\" di Joseph Mandement \u00e8 per\u00f2 da segnalare per l'ottima qualit\u00e0 del film di stampo libertario e antirazzista.\nLa successiva introduzione del cinema sonoro aggrav\u00f2 per\u00f2 ulteriormente il declino della carriera artistica di Deed, tanto che recit\u00f2 piccole parti in quei pochi film dove egli prese parte.\nDal 1936 in poi interrompe anche queste sporadiche apparizioni e persino la sua morte passa quasi del tutto inosservata ed erroneamente segnalata da Andr\u00e9 Siscot come avvenuta nel 1938.\nIn realt\u00e0 documenti ufficiali attestano senza ombra di dubbio al 4 ottobre 1940 la data del decesso.\nTermin\u00f2 la sua carriera lavorando come magazziniere negli studi cinematografici di Path\u00e9, situati nel sobborgo parigino di Joinville-le-Pont. Oggi riposa nel cimitero di Thiais."}
{"id": "3026954", "revid": "287204", "url": "https://it.wikipedia.org/wiki?curid=3026954", "title": "Zdenek Stybar", "text": ""}
{"id": "3026955", "revid": "880848", "url": "https://it.wikipedia.org/wiki?curid=3026955", "title": "Bunium bulbocastanum", "text": "Il bulbocastano (Bunium bulbocastanum ), meglio noto come castagna di terra, \u00e8 una pianta erbacea perenne che appartiene alla famiglia Apiaceae, diffusa nei luoghi erbosi e di collina di gran parte dell'Europa e nel sud-ovest dell'Asia.\nDescrizione.\nIl bulbocastano ha un fusto sottile ed eretto, con foglie lobate, fiori bianchissimi ed ermafroditi e frutti di forma oblunga. Le radici sono formate da tuberi globosi commestibili, dal sapore che ricorda le castagne."}
{"id": "3026956", "revid": "767487", "url": "https://it.wikipedia.org/wiki?curid=3026956", "title": "Mauno Pekkala", "text": "Biografia.\n\u00c8 stato il 29\u00ba Primo ministro della Finlandia. Segu\u00ec studi in filosofia, politicamente segu\u00ec sino al 1944 il Partito Socialdemocratico Finlandese ed in seguito nel mese di ottobre di quell'anno divenne uno degli uomini pi\u00f9 importanti della Lega Democratica Popolare Finlandese.\nDurante la guerra d'inverno ha ricoperto la carica di ministro delle finanze."}
{"id": "3026959", "revid": "1573940", "url": "https://it.wikipedia.org/wiki?curid=3026959", "title": "Iniziativa di pace araba", "text": "L'Iniziativa di pace araba (in lingua araba: \u0645\u0628\u0627\u062f\u0631\u0629 \u0627\u0644\u0633\u0644\u0627\u0645 \u0627\u0644\u0639\u0631\u0628\u064a\u0629) \u00e8 un'iniziativa di pace globale per il conflitto arabo-israeliano, inizialmente proposta nel 2002 al vertice di Beirut della Lega Araba dall'allora principe ereditario saudita, poi re Abdullah dell'Arabia Saudita, e ri-approvata al vertice di Riyadh nel 2007."}
{"id": "3026967", "revid": "729019", "url": "https://it.wikipedia.org/wiki?curid=3026967", "title": "CANT Z.1012", "text": "Il CANT Z.1012 era un trimotore da collegamento e da turismo ad ala bassa prodotto in piccola serie dall'azienda italiana Cantieri Riuniti dell'Adriatico (CRDA CANT) alla fine degli anni trenta.\nDestinato inizialmente all'impiego come velivolo da Gran Turismo, su richiesta della Regia Aeronautica trov\u00f2 impiego nell'ambito militare anche come aereo da addestramento e trasporto personalit\u00e0.\nStoria del progetto.\nNel 1937 il Ministero dell'Aeronautica emise una specifica per la fornitura di un nuovo velivolo leggero plurimotore da collegamento a grande autonomia da destinare ai reparti della Regia Aeronautica. Al concorso partecip\u00f2 la CRDA con un progetto affidato all'ingegner Filippo Zappata il quale, basandosi sull'esperienza acquisita nello sviluppo del CANT Z.1007, disegn\u00f2 un monoplano ad ala bassa, trimotore con carrello retrattile e cabina con abitabilit\u00e0 per 4-6 persone.\nIl Ministero stipul\u00f2 un contratto per la fornitura di 7 esemplari, modificato successivamente per sei velivoli, la cui produzione inizi\u00f2 lo stesso anno con la prima serie immatricolata con codici militari MM.367 ed MM.368. Questi presentavano una cabina da quattro posti, il pilota pi\u00f9 tre passeggeri, ed era equipaggiata con tre motori Alfa Romeo 110, dei 4 cilindri in linea rovesciato raffreddato ad aria. Il primo esemplare portato in volo fu l'MM.367 che ai comandi del pilota collaudatore Mario Stoppani si stacc\u00f2 dall'aeroporto di Ronchi dei Legionari il 17 dicembre 1937.\nNei due anni successivi seguirono una seconda serie di due, caratterizzata dalle dimensioni leggermente aumentate, con cabina per sei persone ed equipaggiata con motori pi\u00f9 potenti, gli Alfa Romeo 115 a sei cilindri, ed una terza, sostanzialmente identica alla prima.\nImpiego operativo.\nI due esemplari iniziali, gli MM.367 ed MM.368, furono inviati all'estero, presso le ambasciate italiane, rispettivamente a disposizione dell'Addetto Aeronautico che operava a Washington, negli Stati Uniti d'America, il colonnello Vincenzo Coppola, ed a quello presso l'ambasciata di Rio de Janeiro, in Brasile. Le conseguenze dello sviluppo della Seconda guerra mondiale, che, nel 1942, causarono l'entrata nel conflitto sia degli Stati Uniti che del Brasile, causarono la requisizione da parte dei due governi dei due esemplari. Il primo venne requisito dalle autorit\u00e0 militari e trasferito in data 22 marzo 1942 alla base di Bolling Field, acquisito dalla United States Army Air Force, il secondo al governo brasiliano che lo assegn\u00f2 alla For\u00e7a A\u00e9rea Brasileira fino alla sua cessione alla compagnia di bandiera Varigdove venne reimmatricolato con marca civile PP-VAO. Quest'ultima lo impieg\u00f2 per il collegamento e come addestratore per gli equipaggi destinati ai plurimotori.\nI due esemplari equipaggiati con i motori Alfa Romeo 115, gli MM.378 ed MM.379, vennero rispettivamente assegnati a Guidonia, presso il Centro Sperimentale, su specifica richiesta datata ottobre 1938 del generale Giuseppe Valle ed a sua disposizione, e ad Italo Balbo, in qualit\u00e0 di Governatore della Libia, al quale vennero apposte le marche civili I-IEIA. Alla morte di Balbo pass\u00f2 a disposizione del gen. Rodolfo Graziani, suo successore dal 1\u00ba luglio 1940, e reimmatricolato I-TAGR il 29 luglio successivo.\nUn esemplare equipaggiato con motori Alfa Romeo 110 (nc. 3622), destinato inizialmente dal personale civile della Linee Aeree Transcontinentali Italiane (LATI) per voli di collegamento tra i vari aeroporti brasiliani raggiunti dalle rotte della compagnia aerea, venne in realt\u00e0 ceduto a Bruno Mussolini, terzogenito del duce, ed immatricolato con marche civili I-BRNO."}
{"id": "3026968", "revid": "508036", "url": "https://it.wikipedia.org/wiki?curid=3026968", "title": "Beyfin", "text": "Beyfin S.p.A. \u00e8 un gruppo italiano composto da 5 aziende. Nato nel 1954 con il nome Etruriagas ad opera dell'imprenditore toscano Luciano Niccolai, \u00e8 il sesto gruppo italiano nella distribuzione del GPL. Il suo settore principale \u00e8 la vendita di carburante per autotrazione nelle stazioni di servizio appartenenti alla Beyfin. \u00c8 operante in Toscana, Lombardia, Veneto, Emilia Romagna, Umbria, Sardegna, Piemonte, Abruzzo e Marche con circa 100 distributori molti dei quali consentono l'erogazione di GPL e metano.\nLa sede \u00e8 nel comune di Campi Bisenzio, tra Firenze e Prato.\nStoria.\nNel 2017, in partnership con Toscogas e Metano Toscana, contribuisce alla fondazione di Volty, un nuovo operatore del mercato libero dell'energia."}
{"id": "3026969", "revid": "2010418", "url": "https://it.wikipedia.org/wiki?curid=3026969", "title": "Masolino D'Amico", "text": "Biografia.\nAll\u2019anagrafe Tommaso Moro D'Amico, \u00e8 figlio della sceneggiatrice Suso Cecchi D'Amico e del musicologo Fedele D'Amico, nonch\u00e9 nipote dello studioso e critico Silvio D'Amico e dello scrittore, giornalista e critico Emilio Cecchi; \u00e8 il primo di tre fratelli. \nIl suo percorso di studi \u00e8 iniziato a Roma, dove si \u00e8 laureato in Lettere con Mario Praz, per poi perfezionarsi al Trinity College di Dublino.\n\u00c8 stato professore ordinario di Lingua e Letteratura Inglese alla Terza Universit\u00e0 di Roma fino al 1\u00ba novembre 2011. Ad oggi continua a tenere alcuni moduli all'Universit\u00e0 degli Studi Suor Orsola Benincasa di Napoli.\nCome anglista ha pubblicato traduzioni di numerose opere di autori principalmente della letteratura inglese, su tutti Oscar Wilde, Lyman Frank Baum, William Shakespeare, Edwin Abbott Abbott, Samuel Richardson e Lewis Carroll. Tra i moderni, Muriel Spark, Anthony Burgess, tutti i romanzi di Penelope Fitzgerald., rendendosi particolarmente prolifico e apprezzato nel campo della traduzione della letteratura teatrale, in particolare di Tennessee Williams e Arthur Miller, ma anche di Alan Ayckbourn, Ronald Harwood, Edward Albee.\nTra le opere: \"Scena e parola in Shakespeare\", \"Dieci secoli di teatro inglese\", il saggio critico \"La commedia all'Italiana\" sulla cinematografia brillante italiana dal 1945 al 1975, edito da Il Saggiatore nel 1985 e rivisto nel 2008, \"Lampadine\", \"Persone speciali\", \"Altro giro\". Ha curato nei Meridiani Mondadori le opere di Jonathan Swift, Oscar Wilde, E.M.Forster. Ha raccolto le lettere di Oscar Wilde (\"Vita attraverso le lettere\"), Lord Byron (\"Vita attraverso le lettere\") e Lewis Carroll (\"Cara Alice\"). Per Skira ha pubblicato \"Il giardiniere inglese\", \"Il viaggiatore inglese\", \"L'infermiera inglese\" e \"Lo scrittore inglese\".\nNel 1978 ha iniziato la sua collaborazione col quotidiano \"La Stampa\" come critico letterario, per il quale, dal 1989, cura anche le critiche teatrali.\nCome sceneggiatore cinematografico ha collaborato a film di Franco Zeffirelli e Mario Monicelli.\n\u00c8 padre di Margherita e Isabella D'Amico avute dal matrimonio con Benedetta Craveri. La sua seconda e attuale moglie \u00e8 Gloria De Antoni."}
{"id": "3026972", "revid": "767487", "url": "https://it.wikipedia.org/wiki?curid=3026972", "title": "Malgobek", "text": "Malgobek' () \u00e8 una citt\u00e0 della Russia meridionale, situata in Inguscezia, una delle Repubbliche autonome della Federazione Russia. La citt\u00e0 sorge a circa 45 chilometri da Magas e nel 2006 ospitava una popolazione di circa 43.000 abitanti. Fondata nel 1935 dall'unione di due precedenti villaggi, ha ricevuto lo status di citt\u00e0 nel 1939 ed \u00e8 capoluogo del Malgobekskij rajon."}
{"id": "3026973", "revid": "339392", "url": "https://it.wikipedia.org/wiki?curid=3026973", "title": "Repubbliche autonome della Federazione Russia", "text": ""}
{"id": "3026980", "revid": "399", "url": "https://it.wikipedia.org/wiki?curid=3026980", "title": "Stemma del Canada", "text": "Lo stemma del Canada (in inglese Royal Coat of Arms of Canada, in francese Armoiries Royales du Canada) divent\u00f2, il 19 novembre 1921, lo stemma ufficiale della Monarchia del Canada.\nStoria.\nLo stemma del Canada in origine era stato \"prestato\" da quello della Gran Bretagna.\nCon il passare del tempo \u00e8 stato modificato distinguendosi sempre di pi\u00f9 da quello britannico. Nel primo quarto sono i tre leoni d'oro d'Inghilterra; nel secondo quarto \u00e8 il leone rosso di Scozia; nel terzo quarto \u00e8 l'arpa dorata d'Irlanda; e nel quarto quarto sono i tre gigli d'oro, tradizionalmente associati con la Francia, per i canadesi di origine francese. In basso sono tre foglie d'acero, che rappresentano tutto il Canada. Le foglie erano in origine verdi, e il loro colore fu cambiato a rosso nel 1957.\nIl cimiero \u00e8 costituito da un leone fermo e con la testa in maest\u00e0 coronato con la corona imperiale, come nella Gran Bretagna, ma con l'aggiunta di una foglia d'acero rossa tenuta nella zampa. La corona reale britannica \u00e8 posata sopra il cimiero, invece che sotto, come nel Regno Unito.\nIl supporto di sinistra \u00e8 il leone d'Inghilterra, ma non coronato; quello di destra \u00e8 l'unicorno di Scozia. Il leone regge il Union Jack del Regno Unito, e l'unicorno regge una bandiera con i tre gigli d'oro della Francia.\nIl motto \u00e8 \"A Mari usque ad Mare\", latino per \"Da Mare a Mare\"; un altro motto circondando lo scudo, \"Desiderantes Melioram Patriam\", latino per \"Desiderano una patria migliore\", fu aggiunto nel 1994. Questo motto \u00e8 quello dell'Ordine del Canada.\nSotto lo stemma sono i simboli floreale d'Inghilterra (la rosa), di Scozia (il cardo), d'Irlanda (il trifoglio) e di Francia (il giglio)."}
{"id": "3026984", "revid": "287204", "url": "https://it.wikipedia.org/wiki?curid=3026984", "title": "Malgobekskij rajon", "text": "Il Malgobekskij rajon () \u00e8 un municipal'nyj rajon della Repubblica autonoma dell'Inguscezia, in Caucaso. Istituito nel 1991, ha come capoluogo Malgobek, ricopre una superficie di 670 chilometri quadrati e conta circa una popolazione di circa 67.685 abitanti."}
{"id": "3026985", "revid": "767487", "url": "https://it.wikipedia.org/wiki?curid=3026985", "title": "Sembra ieri (album)", "text": "Sembra ieri \u00e8 un album del cantautore Edoardo Bennato pubblicato nel 2000. \u00c8 una raccolta di 18 brani e contiene canzoni fino al pi\u00f9 recente album \"Sbandato\" (1998).\nContiene tre inediti: \"Si tratta dell'amore\", \"Sembra ieri\" e \"Taraunta tat\u00e0.\"\nPer quello che riguarda gli altri brani, si tratta di reincisioni, tranne che per le canzoni: \"\"OK Italia\" e \"Tu vuoi l'America\"\" che provengono dall'album \"OK Italia\" del 1987, \"\"Viva la mamma\" e \"Abbi Dubbi\"\" che provengono dall'album \"Abbi dubbi\" del 1989 e \"Le ragazze fanno grandi sogni\" che proviene dall'album \"Le ragazze fanno grandi sogni\" del 1995."}
{"id": "3026988", "revid": "729019", "url": "https://it.wikipedia.org/wiki?curid=3026988", "title": "CANT Z.1015", "text": "Il CANT Z.1015 era un trimotore da collegamento e da turismo realizzato in un unico esemplare dall'azienda italiana CRDA CANT alla fine degli anni trenta.\nSviluppato per l'impiego civile come aereo postale veloce, trov\u00f2 impiego invece come aereo da addestramento per gli equipaggi della Regia Aeronautica destinati agli aerosiluranti."}
{"id": "3026997", "revid": "239497", "url": "https://it.wikipedia.org/wiki?curid=3026997", "title": "Iglesias (Italia)", "text": "Iglesias (, IPA: \"Igr\u00e8sias\" o \"Bidd'e Cresia\" in sardo) \u00e8 un comune italiano di abitanti della provincia del Sud Sardegna. Si trova nella Sardegna sud-occidentale, nella regione dell'Iglesiente, di cui \u00e8 il principale centro abitato e a cui d\u00e0 il nome. Nei secoli della dominazione spagnola fu una delle citt\u00e0 regie della Sardegna. \u00c8 sede vescovile (diocesi di Iglesias), erede storica dell'antica diocesi di Sulcis.\nGeografia fisica.\nTerritorio.\n\u00c8 situata a 200 m sul livello del mare e dista circa 8\u00a0km dal litorale.\nCale, coste e spiagge del Comune.\nNel litorale del Comune di Iglesias, partendo da nord verso sud, si trovano le seguenti cale, coste e spiagge pi\u00f9 conosciute:\nOrigini del nome.\nNel medioevo la citt\u00e0 era nota in latino come \"Villa Ecclesiae\", in pisano antico come \"Villa di Chiesa\", in catalano \"Viladesgleyes\" o \"Vila d'Esgleyes\" e poi in spagnolo come \"Iglesias\". La pi\u00f9 antica citazione del toponimo Villa Ecclesiae \u00e8 contenuta in un documento conservato nella cattedrale di San Lorenzo di Genova, risalente al 1272.\nSull'origine del nome ci sono diverse teorie, tra cui quella che lo lega alla presenza di numerose chiese in citt\u00e0, e altre che riguarderebbero una forte presenza di controllo da parte del potere ecclesiastico nel territorio iglesiente, gi\u00e0 attestata a partire da diversi secoli prima dell'arrivo dei pisani. Un'altra ipotesi suggerisce che il toponimo originario in sardo campidanese fosse \"Bidda 'e gr\u00e8sia\", traducibile in italiano come \"Villaggio dei ciliegi\".\nStoria.\nPreistoria e storia antica.\nLa zona dove sorge l'odierna citt\u00e0 di Iglesias era gi\u00e0 frequentata in epoca preistorica: le pi\u00f9 antiche tracce d'insediamento umano risalgono al neolitico antico; sono invece attribuibili alla cultura di Ozieri (IV millennio a.C.) le tombe ipogeiche, dette \"domus de janas\", scoperte nell'area montuosa di San Benedetto. Al periodo prenuragico appartengono anche i ritrovamenti ascrivibili alle culture di Monte Claro, del Vaso campaniforme e di Bonnanaro rinvenuti nelle grotte circostanti. Seguono ulteriori tracce di frequentazioni nuragiche (vari Nuraghi, ormai diroccati, sono presenti sul territorio) e fenicio-puniche; all'epoca cartaginese si riferisce il tempio di Genna Cantoni, nei pressi dell'area archeologica nuragica di Matzanni, lungo il confine con Vallermosa. In Et\u00e0 romana risulta che vi siano state frequentazioni assidue, specie per via delle miniere d'argento presenti sul territorio. Le fonti parlano di Metalla, la citt\u00e0 perduta, forse ubicata al confine tra Iglesias e Fluminimaggiore, sito principale di estrazione mineraria nel territorio.\nStoria medioevale e moderna.\nPeriodo bizantino e giudicale.\nNell'Alto Medioevo la regione iglesiente appare scarsamente antropizzata, per lo meno nella prima met\u00e0. Dal IX secolo d.C., invece, riappaiono tracce urbane, con la chiesa tardo-bizantina di San Salvatore, recentemente restaurata e recuperata, che testimonia la presenza nella zona di un antico abitato. Dopo l'abbandono dell'isola da parte dei bizantini, il territorio fu compreso nella curatoria del Cixerri e segu\u00ec le sorti del giudicato di Cagliari che domin\u00f2 tutta l'area meridionale della Sardegna fino al XIII secolo. In epoca giudicale, oltre a quella di San Salvatore, erano presenti altre due chiese (la chiesa di San Saturno e la chiesa di Sant'Antonio Abate) che farebbero ipotizzare l'esistenza di tre piccoli abitati.\nPeriodo dei Donoratico e pisano.\nNel 1258, a seguito della spartizione del giudicato, la parte occidentale corrispondente al \"\"terzo\" del territorio giudicale (curatorie del Cixerri, Sulcis, Nora, Decimo) venne assegnata alla famiglia pisana dei Della Gherardesca, conti di Donoratico. Questo terzo fu diviso poi nel 1282 in due \"sesti\" ; un sesto comprendente le due curatorie meridionali e Decimo and\u00f2 agli eredi di Gherardo della Gherardesca mentre il sesto corrispondente alla curatoria del Cixerri pass\u00f2 al conte Ugolino della Gherardesca; per incentivare lo sfruttamento delle ricche risorse argentifere del territorio, grazie alle sue iniziative venne fondata una nuova citt\u00e0, Villa di Chiesa (in latino \"Villa Ecclesiae\", \"Bidda de Cresias\" in sardo antico), ristrutturando e ampliando gli insediamenti preesistenti e favorendo l'afflusso di nuovi abitanti, tra cui una parte degli esuli di Santa Igia. I Della Gherardesca ugoliniani vi costruirono un castello (pesantemente modificato e restaurato nei secoli), detto di Salvaterra o di San Guantino, le mura, palazzi, un ospedale e un acquedotto; finanziarono inoltre la costruzione di diverse chiese: fra le pi\u00f9 importanti si possono citare la chiesa di Santa Chiara, edificata fra il 1284 e il 1288, e quella di Nostra Signora di Valverde, costruita tra il 1285 e il 1290; molte altre chiese sorsero negli anni a venire, in virt\u00f9 del forte attaccamento spirituale e religioso degli allora abitanti della citt\u00e0.\nDopo la morte del conte Ugolino avvenuta nel marzo del 1289 nella \"Torre della Muda\" di Pisa, dove era stato imprigionato l'estate del 1288 a causa dell'accusa di sedizione e alto tradimento, i suoi possedimenti sardi del Cixerri furono ereditati dal figlio Guelfo della Gherardesca che, sfuggito all'autorit\u00e0 di Pisa nel 1288, si era stabilito a Villa di Chiesa. Guelfo, assieme ai fratelli Lotto e il piccolo Matteo che lo raggiunsero in Sardegna, sostenuto politicamente e militarmente da Genova port\u00f2 avanti una politica di ostilit\u00e0 verso il potere centrale della repubblica e coni\u00f2 nella neonata zecca di Villa di Chiesa una moneta propria in argento (tornesi) sulla quale campeggiava la scritta in latino \"GUELFUS ET LOTTUS COMITES DE DONORATICO ET TERCIE PARTIS REGNI KALLARI\" (in italiano \"Guelfo e Lotto conti di Donoratico e della terza parte del regno di Calari\"); in seguito tent\u00f2 di impadronirsi con la forza del \"sesto\" (curatorie del Sulcis, Nora e Decimo) che dopo la divisione del 1282 era passato agli eredi di Gherardo della Gherardesca, occupando il castello di Gioiosa Guardia presso Villamassargia.\nLa risposta di Pisa non si fece attendere e nel 1295 lo zio avversario Ranieri Della Gherardesca, Lupo Villani e Mariano II di Arborea, al comando di pi\u00f9 di 1000 uomini, assalirono Villa di Chiesa e la espugnarono. Guelfo venne ferito da una \"verga sardesca\"\" nei pressi di Domusnovas e fatto prigioniero. Riscattato da Lotto, si diresse con il fratello verso Sassari, morendo di l\u00ec a poco; secondo una fonte del XV secolo a causa di un'infezione presso Siete Fontanas, forse l'ospedale di Siete Fuentes, situato nel territorio del giudicato di Arborea, o la localit\u00e0 sassarese oggi nota come \"Li Setti fontani\"; Lotto fece ritorno in Toscana, morendo anch'egli qualche tempo dopo. Villa di Chiesa venne amministrata per un breve periodo dagli arborensi per poi passare sotto il controllo del comune di Pisa tra il 1301 e il 1302.\nAl tempo della dominazione diretta di Pisa, Villa di Chiesa era gi\u00e0 diventata una delle citt\u00e0 pi\u00f9 importanti e popolose della Sardegna, grazie al forte impulso dato all'estrazione del piombo e in particolare dell'argento; si calcola infatti che al principio del XIV secolo nelle miniere di Villa di Chiesa si producesse circa il 10% dell'argento in circolazione in Europa, ricchezza argentifera testimoniata da una predica di Giordano da Pisa del 1309: \"Et questo veggiamo in delle cose del mondo, che li homini sempre cercano le fonti del mondo unde vegnono alcune cose del mondo. Unde che \u00e8? Ove si cava l'argento? Di Villa di Chiesa\". La citt\u00e0, popolata in maggioranza da sardi e pisani, ospitava anche altre comunit\u00e0 provenienti dal resto della Toscana e della penisola (i cosiddetti \"terramagnesi\"), dalla Corsica e dall'area tedesca.\nFiore all'occhiello della citt\u00e0 medioevale \u00e8 il Breve di Villa di Chiesa, il pi\u00f9 antico codice di leggi della citt\u00e0, redatto in volgare toscano, esistente in una copia del 1327 perfettamente conservata e custodita presso l'Archivio Storico Comunale.\nPeriodo aragonese e spagnolo.\nConquistata dagli aragonesi il 7 febbraio 1324 dopo un assedio durato pi\u00f9 di sette mesi, Villa di Chiesa fu la prima citt\u00e0 sarda a cadere sotto il dominio iberico e la prima citt\u00e0 del neonato Regno di Sardegna ad ottenere il riconoscimento di citt\u00e0 regia nel giugno del 1327. A differenza di Cagliari, Alghero e, in parte, Sassari, la \"catalanizzazione\" di Villa di Chiesa fu molto limitata (nel trentennio 1324-1354 i catalano-aragonesi costituivano solo il 5% circa della popolazione) e la societ\u00e0 iglesiente \"fu la sola che abbia conservato, ancora diversi decenni dopo la conquista aragonese della Sardegna, un'impronta inconfondibilmente pisana, nelle origini della popolazione, nelle leggi, nei costumi, nella conduzione degli affari e nella stessa lingua parlata e scritta\" (Ciro Manca).\nDurante la fase di transizione tra il governo di Pisa e quello aragonese la popolazione cittadina si aggirava attorno le 6000-7000 persone ma venne decimata dall'epidemia di peste nera del 1348 che sconvolse gran parte del continente europeo.\nVerso la fine del 1353 gli ecclesienti si rivoltarono contro il governo aragonese e si schierarono dalla parte di Mariano IV di Arborea, il quale aveva iniziato le ostilit\u00e0 contro i regnicoli; durante l'occupazione degli Arborea la citt\u00e0 sub\u00ec un vasto incendio che provoc\u00f2 gravi danni. Dopo la pace di Sanluri del 1355 ritorn\u00f2 in mano aragonese. \nPietro IV d'Aragona, re di Sardegna, fece restaurare le mura e la zecca, che riprese a coniare moneta, e incluse nel territorio della citt\u00e0, che divenne l'unico centro commerciale del sud-ovest sardo, le ville circostanti di Baratuli, Sibilesi, Musei, Corongiu, Bangiargia, Sigulis, Antas e Gindili. \nNel 1365, con la ripresa del conflitto tra il giudicato di Arborea e il regno di Sardegna, Villa di Chiesa fu riconquistata da Mariano. Rimase in mano arborense fino al 1388 quando, a seguito del trattato tra Eleonora d'Arborea e Giovanni I di Aragona, fu restituita agli aragonesi. Nel 1391 la citt\u00e0 si rivolt\u00f2 nuovamente contro gli aragonesi, accogliendo fra le sue mura le armate giudicali di Brancaleone Doria. Venne ripresa definitivamente dagli iberici nell'estate del 1409.\nNel 1436 Alfonso V d'Aragona la cedette in feudo ad Eleonora Carroz per 5000 fiorini d'oro, tuttavia gi\u00e0 nel 1450, dopo il pagamento di un riscatto, riaquis\u00ec lo status di citt\u00e0 regia. Con la bolla \"Aequum reputamus\" dell'8 dicembre 1503, papa Giulio II trasfer\u00ec ufficialmente la sede episcopale della diocesi di Sulci da Tratalias, ormai spopolata, a Iglesias. Nel XVII secolo si verific\u00f2 un'epidemia di peste e una grave carestia:\nPer tutto il periodo della dominazione aragonese e spagnola, durata circa quattro secoli, fu una delle pi\u00f9 importanti e popolose citt\u00e0 del regno, governata da un Capitano di Giustizia di nomina regia e da un Consiglio elettivo presieduto da un Giurato Capo. Tra i nomi che ricorrono pi\u00f9 spesso fra coloro che ricoprirono la carica di Capo del Consiglio della citt\u00e0, vi sono quelli dei membri delle famiglie Cani, Despinosa, Escarchoni (o Scarxoni), Salazar (in potere della quale era anche la carica di Capitano di Giustizia ed Alcayde, nonch\u00e9 la Signoria delle Scrivanie della citt\u00e0) e Serra.\nDurante questa fase storica si diffuse l'uso del catalano e poi del castigliano, idioma dal quale deriva l'attuale denominazione: Iglesias (\"Chiese\"). A questo periodo risale, inoltre, la ristrutturazione di quasi tutti gli edifici di culto cittadini e delle fortificazioni difensive. I segni di questa presenza ricca e produttiva da un punto di vista soprattutto culturale sono quindi numerosissimi e riscontrabili ancora oggi in gran parte dell'edilizia storica iglesiente.\nPeriodo sabaudo.\nNel 1720, come deciso dal trattato dell'Aia, la citt\u00e0 pass\u00f2, con tutta l'isola, ai Savoia che acquisirono il titolo di Re di Sardegna. Durante l'esilio della casa reale in Sardegna (1799-1814) a seguito della conquista francese del Piemonte, sino al rientro dei reali a Torino, Iglesias era il loro luogo di villeggiatura annuale, essi venivano in citt\u00e0 a fine primavera, in particolare la regina con i figli.\nNel corso del XVIII secolo, anche a causa del quasi totale abbandono dell'attivit\u00e0 mineraria iniziato gi\u00e0 in et\u00e0 spagnola, Iglesias e i suoi abitanti, riciclatisi in agricoltori e allevatori, saranno tra i maggiori protagonisti del ripopolamento delle terre pressoch\u00e9 disabitate del basso Sulcis e dell'isola di Sant'Antioco. I nuclei insediativi ad economia agro-pastorale (denominati \"furriadroxius\" e \"medaus\") che si vennero a formare, in alcuni casi riunendosi fra loro (\"boddeus\" o \"oddeus\") diventeranno dei comuni a s\u00e9 stanti nel secolo successivo.\nNel 1728 Iglesias contava 6065 anime, compresi i pastori, mentre nel 1751 gli abitanti erano 6066.\nStoria contemporanea.\nA partire dalla met\u00e0 dell'Ottocento, grazie alla riapertura delle vicine miniere, la citt\u00e0 visse un periodo di rinnovamento economico, sociale e culturale. Molti tecnici e lavoratori provenienti da varie parti della Sardegna, ma anche dal Piemonte (Canavese), dal Bergamasco e da altre regioni, si stabilirono in questo periodo in citt\u00e0 facendo s\u00ec che nel giro di circa quarant'anni la popolazione passasse da circa 5.000-6.000 abitanti a circa 20.000 nei primi del novecento. Dal secondo dopoguerra il comparto minerario sardo entr\u00f2 in crisi; gli effetti di tale crisi non tardarono a coinvolgere anche l'Iglesiente e le sue miniere e la stessa citt\u00e0 di Iglesias.\nNel 1821 Iglesias venne eletta dai Savoia capoluogo dell'omonima provincia, comprendente 23 comuni del territorio iglesiente (o del Ciserro), sulcitano e dell'antico giudicato di Colostrai. La Provincia di Iglesias rimase in vita sino al 1848, tuttavia la citt\u00e0 divenne capoluogo del circondario di Iglesias e dell'omonimo mandamento (all'interno della Provincia di Cagliari), enti che restarono in attivit\u00e0 sino alla loro soppressione nel 1927. Il 12 ottobre 2005 con Delibera del Consiglio Provinciale n. 21 (\"Determinazione del Capoluogo. Atto Statutario.\") a Iglesias, unitamente a Carbonia, \u00e8 stata attribuita la qualifica di capoluogo della Provincia di Carbonia-Iglesias, della quale vi avevano sede gli organi del Consiglio Provinciale. Tale situazione si mantenne sino al 2016, anno del passaggio del territorio del dismesso ente intermedio sulcitano alla Provincia del Sud Sardegna\nMonumenti e luoghi d'interesse.\nIl centro storico di Iglesias, con i lunghi e ben conservati tratti dell\u2019antica cinta muraria pisana, \u00e8 caratterizzato dagli edifici di tipo spagnolo e le chiese, che offrono begli esempi di architettura gotica e romanica. Un piacevole e curioso esempio del gusto liberty \u00e8 invece rappresentato dalla facciata - dipinta nel 1904 - della \u201cPasticceria Lamarmora\u201d nella piazza omonima.\nNei dintorni di notevole interesse \u00e8 la spiaggia di Masua con dinanzi il faraglione Pan di Zucchero, il pi\u00f9 alto del Mediterraneo con i suoi 133 metri; Porto Flavia, suggestivo imbarco minerario scavato nella roccia a strapiombo sul mare, e gli edifici minerari ottocenteschi della laveria Lamarmora a Nebida e del borgo abbandonato Villaggio Asproni a Sedda Moddizi.\nSociet\u00e0.\nEvoluzione demografica.\nNel comune di Iglesias \u00e8 presente una folta comunit\u00e0 originaria di Desulo (4000 persone circa), paese della Sardegna centrale.\nEtnie e minoranze straniere.\nAl 31 dicembre 2015 la popolazione straniera ammontava a 418 individui, pari all'1,5% dei residenti.\nLingue e dialetti.\nLa variante del sardo parlata a Iglesias \u00e8 il campidanese comune.\nTradizioni e folclore.\nRiti della Settimana Santa.\nParticolarmente suggestivi risultano essere ad Iglesias i riti della settimana di Pasqua organizzati dalla antica Arciconfraternita del Santo Monte. La confraternita \u00e8 attiva da cinque secoli come dimostrano le cronache del Seicento, si legge infatti che il 16/06/1616 arriva l'elevazione al rango di Arciconfraternita.\nL'attivit\u00e0 della stessa si manifestava nei tempi passati come l'assistenza ai condannati a morte ed ai malati oggi invece con l'aiuto alle persone pi\u00f9 bisognose che stanno ai margini della societ\u00e0. I riti della settimana santa non hanno subito particolari modifiche nel corso dei tempi e mantengono una impostazione fondamentalmente simile, le pochissime novit\u00e0 portate sono minime ed essenziali. I \"confratelli\" che formavano la associazione erano di provenienza nobile e appartenevano alle famiglie pi\u00f9 in vista della citt\u00e0.\nLa gerarchia interna della confraternita \u00e8 composta da un Conservatore, da un vice Conservatore, un Tesoriere, un Segretario e dal Sacrista Maggiore che hanno funzione di regolare le attivit\u00e0 che vengono dirette e realizzate dal Corpo dei Confratelli o \"Germani\". L'abito di questi ultimi che si apprezza durante i riti \u00e8 di chiara ispirazione e influenza spagnola, esso \u00e8 bianco, lungo fino ai piedi e composto da un cappuccio con una visiera abbassata (sa visiera) dove compaiono solamente due fori per gli occhi. Il marted\u00ec santo si svolge la processione detta \"dei misteri\" vengono infatti portati sette simulacri che ricordano la passione di Cristo, essi rappresentano Ges\u00f9 che prega nell'orto degli ulivi, la sua cattura, la flagellazione, l'Ecce Homo, la salita verso il Calvario, la Crocifissione e la Maria Addolorata. Le statue sono portate a spalla dai \"Babballottis\" tipica figura dei riti Iglesienti.\nIl mercoled\u00ec santo si procede alla benedizione e distribuzione ai fedeli dei rami di ulivo che adornavano la statua di Ges\u00f9 che pregava nelle processione dei misteri. Il gioved\u00ec santo a sera il Santissimo Sacramento viene solennemente esposto. \u00c8 solito visitare queste cappelle dette delle Reposizione. Per questo motivo, per antichissima tradizione, il Santo Monte sortisce in processione per compiere questo atto di piet\u00e0 e di fede accompagnato dalle altre confraternite cittadine (Santissimo Sacramento e San Giuseppe).\nA questa processione partecipano adulti e bambini con la tradizionale abito da babbalotti: quest'abito ricorda quello degli antichi flagellanti che sin dal XIII secolo caratterizzavano con la loro presenza i principali momenti di fede della citt\u00e0. Rigorosamente incappucciati, come d'altra parte i Germani del santo monte, sfilano per i selciati della citt\u00e0 vecchia in religioso raccoglimento, scortando il simulacro della Vergine Addolorata. Il tamburo e la matraccas (comprese quelle enormi che aprono il corteo) avvisano e scandiscono lo snodarsi del corteo.\nIl venerd\u00ec Santo \u00e8 sicuramente il giorno pi\u00f9 suggestivo della settimana santa, i Germani provvedono in strettissimo riserbo alla deposizione del crocifisso alle 15.00 in punto e poi iniziano i lunghi preparativi per la processione detta del \"descenso\" che inizia in tarda serata nelle vie del centro storico illuminate con della torce accese lungo i muri, il corteo inizia con la presenza de \"Is Vexillas\" con gli strumenti della Passione di Cristo, poi \u00e8 il turno di San Giovanni e la Maddalena due bambini vestiti con abiti di foggia orientaleggiante accompagnati dagli Obrieri del Descenso che sono i due Germani responsabili della deposizione del Crocifisso e dei dettagli organizzativi di questa processione, poi passano \"Is Varonis\" che rappresentano le figure di Giuseppe di Arimatea e Nicodemo accompagnati da due servi, poi \u00e8 la volta del baldacchino con il Ges\u00f9 morto portato a spalle dai fedeli, la statua \u00e8 a grandezza naturale opera artistica del XVII secolo. Dietro il baldacchino con Ges\u00f9 senza vita la statua dell'Addolorata scortata dai componenti dell'Arciconfraternita, dietro di loro la grande croce lignea portata dai \"Penitenti\".\nFesta di Sancta Maria di Mezo di Gosto.\nLa Festa di Sancta Maria di Mezo Gosto, conosciuta in citt\u00e0 come Processione dei Candelieri in onore dell'Assunta, \u00e8 una manifestazione storica di carattere religioso di origine medievale, riconducibile probabilmente al periodo di dominazione pisana della citt\u00e0, anche se non sono da escludere influenze pi\u00f9 antiche. Tale evento si svolge il 15 agosto nelle vie del centro storico iglesiente, che per l'occasione si trasforma, mostrando la fortissima devozione dei suoi abitanti in onore della Vergine Assunta. La suddetta processione \u00e8 ampiamente documentata nel Breve di Villa di Chiesa, che descrive nei minimi particolari il numero e il gremio o quartiere di appartenenza dei Candelieri, e quali personalit\u00e0 civili prendevano parte in maniera ufficiale alla Processione.\nI Candelieri sono delle grandi macchine votive alte 4 metri e hanno bisogno di 16-20 persone per essere trasportati. Attualmente essi sono 8 e sono cos\u00ec suddivisi: Universit\u00e0 di Villa, Gremio della Montagna, Gremio dei Vinajuoli, Gremio dei Lavoratori-Artigiani, Quartiere di Santa Chiara, Quartiere di Mezo, Quartiere di Fontana, Quartiere di Castello.\nLa rinascita della Festa \u00e8 avvenuta nel 1992 grazie al ritrovamento e al restauro della colonna di un candeliere (probabilmente appartenente al quartiere di Santa Chiara), nell'aula capitolare della Cattedrale. Come conseguenza di questo rinvenimento, si form\u00f2 poi nel 1993 l'Associazione dei Candelieri B.V. Assunta (con Statuto approvato nel 1996 dall'allora Vescovo di Iglesias Mons. Arrigo Miglio), che ogni anno cura ogni aspetto organizzativo della manifestazione insieme ai portatori della Vergine Dormiente e agli obrieri dei quartieri e dei gremi storici iglesienti.\nCorteo storico medioevale.\nTra le varie manifestazioni che si svolgono ad Iglesias una delle pi\u00f9 importanti \u00e8 senza dubbio rappresentata dal \"Corteo storico medioevale\" che si svolge per le strade della cittadina mineraria il 13 di agosto. Il corteo \u00e8 un evento molto particolare e suggestivo soprattutto per la bellezza degli indumenti tipici medioevali che vengono indossati da centinaia di partecipanti. La manifestazione si svolge nel cuore della cittadina medioevale percorrendo le vie del centro storico, i partecipanti sfilano accompagnati dal suono dei tamburi, delle chiarine e dalle evoluzioni molto particolari degli sbandieratori.\nI figuranti che partecipano alla sfilata sono intorno alle 500 unit\u00e0 e appartengono ai quattro Quartieri Storici della citt\u00e0 di Iglesias (Castello, Santa Chiara, Fontana e il Quartiere di Mezo) ed alle associazioni, corporazioni e gruppi storici cittadini (Societ\u00e0 Balestrieri Villa Ecclesiae, Associazione Balestrieri Iglesias, Gruppo Storico Musici Porta Sant'Antonio, Compagnia dell'Arco, Gruppo Storico Antiche Porte, Corporazione Vignaiuoli Contadini e Tavernari, Corporazione Lavoratori di Fosse, Saggitarii Vagantes, Sbandieratori di S.Guantino del Quartiere Castello) e di altri sodalizi soprattutto di alcuni comuni toscani come Pisa, Lucca, San Sepolcro, Castiglion Fiorentino, Massa Marittima e altri ancora.\nIl corteo medioevale nato nel 1995, fu organizzato dal quartiere Castello. Il corteo si ispira all'amministrazione pisana in Villa di Chiesa (Iglesias secolo XIV) e propone attraverso la ricostruzione dei costumi, la borghesia toscana che viveva in citt\u00e0, fino dal tempo del conte Ugolino della Gherardesca icona storica di questa bella citt\u00e0 che conserva un taglio toscano nell'urbanistica e nella cultura alla quale si ispira appunto il corteo storico medioevale. \u00c8 organizzato dalla S.Q.M.V.E. (Societ\u00e0 Quartieri Medioevali Villa Ecclesiae) e il Comune di Iglesias che sono riusciti, con l'apporto fondamentale dei gruppi cittadini in costume, a fare dell'Estate Iglesiente un appuntamento con la storia e lo spettacolo unico nel suo genere in tutta la Sardegna. \nCostumi tradizionali.\nI costumi tipici di Iglesias sono influenzati dai costumi spagnoli. Gli abiti tradizionali femminili sono: la \"Nostrada\", con la \"mantiglia\" di seta bianca e celeste e la \"Massaia\", con la mantelletta di panno e la gonna rossa, plissettata. L'abito maschile tipico \u00e8 di orbace nero accompagnato talvolta, durante le cerimonie, da un giubbetto di panno o velluto azzurro, indossato in passato dai pi\u00f9 abbienti. Fra i copricapi utilizzati dagli uomini particolare interesse desta il cappello nero a falda larga somigliante agli analoghi copricapi spagnoli.\nIstituzioni, enti e associazioni.\nIglesias ospita una sede dell'ex provincia di Carbonia-Iglesias, i cui compiti sono stati rilevati da quella del Sud Sardegna. Inoltre nella citt\u00e0 ha sede l'IGEA, la societ\u00e0 di propriet\u00e0 della Regione Autonoma della Sardegna che gestisce il parco geominerario storico ed ambientale della Sardegna.\nDue i nosocomi presenti nel centro iglesiente, l'ospedale Santa Barbara ed il Centro Traumatologico Ortopedico (CTO). Un terzo ospedale, intitolato ai fratelli Crobu, \u00e8 stato invece chiuso negli anni duemila e da allora \u00e8 impiegato a fini ambulatoriali.\nCultura.\nBiblioteche.\nA Iglesias \u00e8 presente una biblioteca comunale intitolata a Nicol\u00f2 Canelles, vescovo nato ad Iglesias e fondatore della prima tipografia in Sardegna.\nScuole.\nTra la citt\u00e0 e le sue frazioni sono presenti 12 scuole dell'infanzia, 6 scuole primarie, 3 scuole secondarie di primo grado e 15 scuole secondarie di secondo grado.\nUniversit\u00e0.\nNella frazione di Monteponi \u00e8 ospitata una sede universitaria distaccata dell'Universit\u00e0 di Cagliari, attiva al 2013 nel campo della formazione post lauream ed in passato con corsi di laurea attivati in loco o in videoconferenza.\nTeatro.\nPresente in citt\u00e0 il teatro Electra, utilizzato per opere liriche e concerti.\nCinema.\nAd Iglesias si svolge il Concorso nazionale di cinematografia Villa di Chiesa. Promosso dallo storico cineclub di Iglesias affiliato alla Federazione italiana dei cineclub (FEDIC), il concorso \u00e8 nato nel 1969.\nDal 1999 il Centro Iniziative Culturali ARCI, insieme alla Cineteca Sarda e alla Societ\u00e0 Umanitaria, organizza il Festival del Cinema del Mediterraneo.\nGeografia antropica.\nSuddivisioni storiche.\nOltre ai quattro quartieri storici che formano il centro medioevale della citt\u00e0 che sono: Fontana, Castello, Santa Chiara e Mezo, vi sono altri rioni che si sono sviluppati con la moderna espansione della citt\u00e0. Tra questi i pi\u00f9 importanti sono: Campo Romano, Col di lana, Is Arruastas, Monte Figus, Monteponi, Palmari, Sant'Antonio, Valverde, Serra Perdosa, Vergine Maria, e la localit\u00e0 Villamarini.\nIl territorio comunale comprende anche l'isola amministrativa di \"San Marco\", avente una superficie di 17,48\u00a0km\u00b2.\nFrazioni.\nIl comune comprende anche le frazioni e localit\u00e0 di Acquaresi, Barega, Bindua, Corongiu, Masua, Monte Agruxiau, Nebida, San Benedetto, San Giovanni Miniera, San Marco (isola amministrativa), Seddas Moddizis, Tan\u00ec.\nEconomia.\nLe miniere.\nIglesias nel corso della sua storia conobbe alti e bassi a causa dell'economia quasi esclusivamente legata alle risorse minerarie. I momenti di maggior splendore vanno ricercati durante le gi\u00e0 citate dominazioni pisana e aragonese (testimonianza di ci\u00f2 la presenza di una zecca propria nella quale vennero coniate monete come il tornese, durante il governo di Guelfo della Gherardesca, l'aquilino in mistura d'argento nel periodo pisano e successivamente l'alfonsino nel periodo aragonese).\nDurante il dominio sabaudo, alla meta del XIX secolo, dopo secoli di semi-inattivit\u00e0 le miniere furono rimesse a regime e sul finire del secolo il Ministro delle Finanze Quintino Sella caldeggi\u00f2 l'istituzione di una \"scuola per capominatori\", e si merit\u00f2 gloria imperitura con un monumento nella piazza principale della citt\u00e0. Nel 1871 inoltre Iglesias sostitu\u00ec Cagliari come sede del distretto minerario della Sardegna. \u00c8 da precisare che durante lo sfruttamento delle sue miniere per esigenze scavatorie e di trasporto dei minerali nelle gallerie, gli ingegneri del tempo ricorsero ad un'importante invenzione(l'escavatore mobile su ruote gommate, a doppia trazione e a sterzo mobile e a pala o a cucchiaio) che si diffuse poi in tutto il mondo (in seguito alla cessione del brevetto ad una societ\u00e0 scandinava, la Atlas Copco, che la commercia ancora oggi), nota come l'autopala Montevecchio.\nNel XXI secolo, terminata l'attivit\u00e0 estrattiva (pochissime miniere continuano a sopravvivere), Iglesias cerca di convertirsi a citt\u00e0 turistica sfruttando le attrazioni di epoca medievale. Per raggiungere questo scopo sono nate diverse iniziative come il corteo medievale, il torneo dei balestrieri, la partita degli scacchi viventi ecc.\nSiti minerari.\nL'area di Iglesias e in generale dell'Iglesiente \u00e8 particolarmente ricca di miniere e di aspetti legati alla loro millenaria attivit\u00e0.\nLe miniere pi\u00f9 importanti sono insediate nel cosiddetto \u201canello metallifero dell'Iglesiente\u201d, dove le mineralizzazioni di piombo, argento e zinco sono insediate nelle formazioni geologiche carbonatiche che, con oltre 500 milioni di anni di et\u00e0, sono le pi\u00f9 antiche rocce d'Italia datate paleontologicamente. Notevolissime sono anche le testimonianze dell'attivit\u00e0 estrattiva nel periodo medievale di cui la stessa citt\u00e0 di Iglesias ne \u00e8 espressione.\nNel territorio comunale di Iglesias sono presenti le seguenti miniere dismesse:\nInfrastrutture e trasporti.\nStrade.\nIglesias \u00e8 raggiunta dalle seguenti strade:\nFerrovie.\nIglesias \u00e8 raggiunta dalla ferrovia Decimomannu-Iglesias del gruppo Ferrovie dello Stato, linea attiva dal 1872, che permette il collegamento con Decimomannu e da qui verso Cagliari. Il capoluogo regionale dista circa 55 km da Iglesias ed i tempi di percorrenza di questa relazione oscillano tra i 45 ed i 60 minuti.\nLa stazione ferroviaria di Iglesias \u00e8 situata nella via Garibaldi, ed \u00e8 il capolinea occidentale della ferrovia.\nSino al 1969 Iglesias era dotata di una seconda stazione ferroviaria, capolinea della San Giovanni Suergiu-Iglesias delle Ferrovie Meridionali Sarde, che permetteva di raggiungere in treno dalla citt\u00e0 alcune delle sue frazioni minerarie (Monteponi, Bindua), Gonnesa, Carbonia, San Giovanni Suergiu e i comuni dell'isola di Sant'Antioco. Tali collegamenti sono oggi espletati con autocorse.\nAutolinee.\nIl servizio di autolinee extraurbane \u00e8 espletato dall'ARST, le cui corse permettono il collegamento col resto del territorio del Sulcis-Iglesiente, con Cagliari e con il Guspinese. Iglesias ospita una delle 8 sedi territoriali della societ\u00e0 (con annesse officine e deposito), nell'area gi\u00e0 sede sino al 2008 delle Ferrovie Meridionali Sarde.\nMobilit\u00e0 urbana.\nIl trasporto urbano ad Iglesias \u00e8 sempre gestito dall'ARST, che esercita tre autolinee:\nI mezzi utilizzati sono Mercedes-Benz Sprinter City , Irisbus Europolis,Iveco Cityclass e Karsan Star.\nSport.\nCalcio.\nLa principale squadra di calcio della citt\u00e0 \u00e8 \"F.C. Monteponi Iglesias\" che milita nel girone A sardo di Promozione. \u00c8 nata nel 1923.\nCalcio a 5.\nNel calcio a 5 i colori cittadini sono portati dalla Futsal Glema San Pio X che milita nel campionato di serie C1; \u00e8 inoltre l'unica societ\u00e0 ad avere un settore giovanile nel Sulcis Iglesiente militando nel campionato allievi.\nAltri sport.\nNata nel 1997 L'Azzurra 2000 da 20 anni promuove la Ginnastica Artistica e con le sue allieve e allievi rappresenta la citt\u00e0 di Iglesias a livello regionale e negli ultimi 15 anni anche a livello nazionale partecipando alle finali nazionali organizzate dalla Federazione Ginnastica D'Italia dal 2002 al 2010 a Fiuggi dal 2011 al 2016 a Pesaro nel 2017 a Rimini.\nPer quanto riguarda la pallavolo maschile \u00e8 rappresentata dalla Comer Volley Iglesias che milita nel campionato di B1 nazionale maschile ed in 1\u00aa Divisione. In serie C femminile invece milita la Sardegna Piscine Volley Iglesias, mentre in serie D partecipa la Volley Futura Iglesias.\nLa citt\u00e0 \u00e8 rappresentata anche nel campionato italiano di baseball in Serie B nazionale (dopo aver vinto il campionato di serie C2 regionale nel 2008 e quello di C1 nazionale nel 2009) dall'Iglesias Baseball e nel campionato italiano di softball Maschile dall'Iglesias Softball militante in serie A nel girone A.\nIl basket \u00e8 in citt\u00e0 con la societ\u00e0 Basket Iglesias 2010, che partecipa ai campionati seniores e a vari campionati giovanili dal minibasket al under 18.\nNell'atletica si distingue la Jolao, che ha lanciato tra gli altri il pluricampione italiano di salto in lungo Nicola Trentin. Presente in citt\u00e0 anche l'Atletica Iglesias, attiva nei settori giovanili e master."}
{"id": "3027003", "revid": "37401", "url": "https://it.wikipedia.org/wiki?curid=3027003", "title": "Russia Bolscevica", "text": ""}
{"id": "3027007", "revid": "1924342", "url": "https://it.wikipedia.org/wiki?curid=3027007", "title": "Don't Stop Me Now", "text": "Don't Stop Me Now \u00e8 un brano musicale del gruppo rock britannico Queen, incluso nell'album \"Jazz\" del 1978, e pubblicato su singolo nel gennaio 1979.\nDescrizione.\nLa canzone \u00e8 stata scritta da Freddie Mercury, ed \u00e8 stata registrata tra l'agosto e il settembre del 1978 a Nizza, in Francia, ai Super Bear Studios di Berre-les-Alpes.\nInno liberatorio a qualsiasi tipo di sfrenatezza, musicalmente, la canzone \u00e8 basata sulla parte pianistica di Mercury, con John Deacon e Roger Taylor al basso e alla batteria. La traccia \u00e8 un esempio lampante del caratteristico stile dei Queen, infarcito di armonie vocali multitraccia.\nNella versione in studio, Brian May suon\u00f2 esclusivamente un assolo di chitarra, ma durante le esibizioni live nel corso dei Jazz Tour e Crazy Tour, May esegu\u00ec anche parti alla chitarra ritmica per donare al brano una sonorit\u00e0 maggiormente rock. Una versione dal vivo della canzone \u00e8 stata inclusa nell'album live del 1979 \"Live Killers\". Inoltre, \"Don't Stop Me Now\" appare anche nella raccolta \"Greatest Hits\" del 1981, e nel giugno 2011, una vecchia take della canzone con maggiori parti di chitarra \u00e8 stata inclusa nell'EP bonus della ristampa rimasterizzata dell'album \"Jazz\"."}
{"id": "3027010", "revid": "767487", "url": "https://it.wikipedia.org/wiki?curid=3027010", "title": "Maria Gabriella Pinto", "text": "Biografia.\nNata nel 1958 a Carbonia, ha conseguito la Maturit\u00e0 classica al Liceo-Ginnasio statale \"Antonio Gramsci\". Ha gestito l'attivit\u00e0 commerciale della sua famiglia divenendo un'imprenditrice nel settore, tanto da esser nominata Presidente provinciale di Cagliari nel sindacato di categoria della Confcommercio e assessore alle attivit\u00e0 produttive del Comune di Carbonia, nella Giunta guidata dal sindaco Antonangelo Casula.\nPresentatasi nelle liste del partito Forza Italia \u00e8 stata eletta per la prima volta alla Camera dei deputati, nella XII Legislatura (dal 15 aprile 1994 all'8 maggio 1996) con il sistema proporzionale nella circoscrizione XXVI Sardegna (Collegio uninominale 10 - Carbonia), risultando cos\u00ec il primo deputato originario di Carbonia ad essere eletto nel Parlamento italiano. Successivamente si present\u00f2 di nuovo, nello stesso Collegio elettorale n. 10 di Carbonia, per le liste di Forza Italia alla Camera dei Deputati, per la XIII Legislatura (dal 9 maggio 1996 al 29 maggio 2001), ma non fu eletta perch\u00e9 risult\u00f2 vincitore in quel Collegio Salvatore Cherchi. In seguito, per le stesse liste ma nel Collegio elettorale di Lodi, fu eletta con il sistema proporzionale nella circoscrizione V (LOMBARDIA 3) come deputato per la XIV Legislatura (dal 30 maggio 2001 al 27 aprile 2006). Proclamata eletta il 26 maggio 2001, risult\u00f2 Iscritta al gruppo parlamentare Forza Italia (dal 4 giugno 2001 al 27 aprile 2006); fu componente dei seguenti organi parlamentari: VIII COMMISSIONE (AMBIENTE, TERRITORIO E LAVORI PUBBLICI) dal 20 giugno 2001 al 27 aprile 2006 e COMMISSIONE PARLAMENTARE DI INCHIESTA SUL CICLO DEI RIFIUTI E SULLE attivit\u00e0 ILLECITE AD ESSO CONNESSE dal 13 febbraio 2002 al 27 aprile 2006. Maria Gabriella Pinto ha cessato il suo mandato parlamentare il 27 aprile 2006."}
{"id": "3027011", "revid": "115627070", "url": "https://it.wikipedia.org/wiki?curid=3027011", "title": "Regno di Alania", "text": "Il Regno di Alania \u00e8 stato un regno medioevale, fondato dalla popolazione degli Alani nell'odierna Ciscaucasia.\nIl regno esistette dal VII/IX secolo fino al 1238-39, anno delle invasioni mongole. Aveva come capitale la citt\u00e0 di Maghas e si estendeva nelle attuali regioni dell'Ossezia Settentrionale e della Circassia."}
{"id": "3027013", "revid": "3115", "url": "https://it.wikipedia.org/wiki?curid=3027013", "title": "Cajanus cajan", "text": "Il caiano (\"Cajanus cajan\" ) \u00e8 una pianta della famiglia delle Fabacee. Il nome deriva dal malese \"katjany\", che vuol dire fagiolo. Gli agronomi assicurano che essa \u00e8 resistente alla siccit\u00e0, tenace e adattabile a diversi tipi di ambiente e di sistemi agricoli.\nSul caiano vive un parassita, la cocciniglia \"Kerria lacca\", che fornisce una gommalacca molto pregiata.\nUso alimentare.\nPer via dei suoi legumi, simili ai piselli, esso \u00e8 coltivato in gran parte dell'Asia e dell'Africa.\nEsso contiene molte proteine e degli aminoacidi quali: metionina, lisina, e triptofano."}
{"id": "3027015", "revid": "72396", "url": "https://it.wikipedia.org/wiki?curid=3027015", "title": "Invasioni dei Mongoli", "text": "Invasioni dei Mongoli"}
{"id": "3027019", "revid": "33289828", "url": "https://it.wikipedia.org/wiki?curid=3027019", "title": "Invasioni mongole", "text": ""}
{"id": "3027021", "revid": "33289879", "url": "https://it.wikipedia.org/wiki?curid=3027021", "title": "Invasione mongola", "text": ""}
{"id": "3027025", "revid": "339392", "url": "https://it.wikipedia.org/wiki?curid=3027025", "title": "Famiglia delle Papillonacee", "text": ""}
{"id": "3027027", "revid": "1386897", "url": "https://it.wikipedia.org/wiki?curid=3027027", "title": "Sony Ericsson W910i", "text": "Il terminale W910i \u00e8 uno slide phone prodotto dalla casa nippo-svedese di telefonia mobile Sony Ericsson e appartenente alla serie di telefoni musicali Walkman. \u00c8 stato lanciato nel 2007, e nell'anno successivo ha vinto il premio EISA Award 2008/2009 (European Imaging &amp; Sound Association) come \"Miglior telefono musicale europeo\"."}
{"id": "3027030", "revid": "767487", "url": "https://it.wikipedia.org/wiki?curid=3027030", "title": "Snack bar blues", "text": "Snack bar blues (\"Out of the Blue\"), \u00e8 un film del 1980 diretto e interpretato da Dennis Hopper.\nTrama.\nCebe, una ragazza ribelle e problematica, vive con il padre, un ex detenuto, e la madre nevrotica, interessandosi solo di Elvis Presley e punk rock.\nProduzione.\nIl film \u00e8 stato prodotto da Leonard Yakir e scritto dallo stesso Yakir unitamente a Brenda Nielson. Il titolo proviene dalla canzone di Neil Young \"My My, Hey Hey (Out of the Blue)\". \u00c8 il primo film diretto da Hopper dal precedente \"Fuga da Hollywood\" (\"The Last Movie\") del 1979. Hopper \u00e8 stato ingaggiato come regista all'ultimo momento, per rimpiazzare Leonar Yakir.\nIl film \u00e8 stato girato a Vancouver e varie icone di Vancouver sono state riprese nel film, come ad esempio i Pointed Sticks, uno dei principali gruppi punk della citt\u00e0.\nDistribuzione.\n\"Out of the Blue\" \u00e8 stato proiettato come film in gara al Festival di Cannes il 5 maggio 1980. Venne quindi proiettato a Parigi il 15 aprile 1981, a New York l'8 aprile 1983 e quindi a Vancouver.\nAccoglienza.\nIl critico cinematografico Jonathan Rosenbaum considera \"Out of the Blue\" uno tra i quindici migliori film degli anni ottanta. Dopo decenni, l'interpretazione di Linda Manz viene ancora oggi lodata. Roger Ebert ha scritto che il film \"si intensifica inesorabilmente verso la sua conclusione violenta e nichilista che quando questa arriva, ci crediamo\".\n\"Il Morandini\" del film scrive: \u00abMolto bravo Hopper disegna con livida efficacia i personaggi e crea un'atmosfera di squallore e dolore che rispecchia una parte della societ\u00e0 americana di cui si parla poco. Ma lo fa con una crudelt\u00e0 compiaciuta e una premeditata ricerca dell'eccesso su cui \u00e8 legittimo avere qualche dubbio.\u00bb"}
{"id": "3027036", "revid": "1305772", "url": "https://it.wikipedia.org/wiki?curid=3027036", "title": "Andronico III", "text": "Andronico III"}
{"id": "3027038", "revid": "71433", "url": "https://it.wikipedia.org/wiki?curid=3027038", "title": "Cheerleaders", "text": ""}
{"id": "3027044", "revid": "1305772", "url": "https://it.wikipedia.org/wiki?curid=3027044", "title": "Opzione giordana", "text": "L'opzione giordana \u00e8 una serie di progetti proposti per risolvere il conflitto israelo-palestinese, aventi in comune la volont\u00e0 di coinvolgere la Giordania come destinazione dei palestinesi evitando la nascita di un governo sotto l'attuale Autorit\u00e0 Nazionale Palestinese o sotto l'Organizzazione per la Liberazione della Palestina.\nIsraele considererebbe pi\u00f9 affidabile la monarchia degli hascemiti, in quanto non coinvolta con il terrorismo palestinese o la seconda intifada e in pace con lo stato ebraico dal 1994.\nTra di essi, da parte israeliana, vi \u00e8 il \"piano di pace Elon\" (attualmente detto \"l'iniziativa israeliana\", \"Piano di pace Elon\", \"la Giordania come stato di tutti i palestinesi\" ed in passato \"la strada giusta per la pace\" e \"Piano Allon\") attraverso l'annessione formale della Striscia di Gaza (almeno questa era la proposta fino al 2005 quando era sotto controllo israeliano), della Cisgiordania e di Gerusalemme est in Israele, ed il trasferimento volontario dei palestinesi (e di quegli arabo-israeliani che vogliono tornare palestinesi) verso la Giordania, che sarebbe considerato \"stato palestinese\".\nQuesto piano nella formulazione attuale \u00e8 stato proposto nel 2002 dal rabbino Binyamin Elon (anche se origina da vecchie proposte, il piano di Yigal Allon su una divisione tra Israele e Transgiordania della West Bank e della Striscia), che era Ministro del turismo israeliano nel momento in cui present\u00f2 la proposta.\nUn altro di questi piani, da parte araba, coinvolgente sia Israele sia la Giordania \u00e8 il \"piano del Regno Unito Arabo\", proposto da Re Hussein di Giordania, anche se in questo caso i territori ceduti ai giordani, come nel caso del piano Allon, sarebbero stati maggiori.\nQuesti piani - escluso il piano di Hussein - non hanno mai riscosso consensi nei paesi arabi che ne sarebbero stati coinvolti e nella comunit\u00e0 internazionale e non hanno avuto sviluppi, bench\u00e9 siano spesso riproposti in vari modi successivamente. Al contrario il \"piano del Regno Unito Arabo\" \u00e8 stato rifiutato da Israele in quanto identico alla situazione precedente alla guerra dei sei giorni.\nIl piano di pace \"Elon\" nei dettagli.\nIl piano ripreso da Elon \u00e8 stato proposto la prima volta nel 1977 ed \u00e8 popolare in patria in quanto d\u00e0 il diritto ad Israele di espandersi fino al fiume Giordano e riconosce la Giordania come stato palestinese, onde costituire i due stati sulle opposte rive del fiume. Il presupposto di questo piano sta nel fatto che gran parte dei giordani ha origini palestinesi, inclusa la Regina Rania di Giordania. Questa posizione \u00e8 sostenuta dai sionisti di destra (come Ze'ev Jabotinsky, da alcuni membri del Likud e di Israel Beytenu, da molti sionisti religiosi, e in passato, dall'Etzel e Ariel Sharon) come parte della \"casa nazionale ebraica\" dalla Dichiarazione Balfour. \u00c8 stata anche riproposta da Benjamin Netanyahu e da Avigdor Lieberman come alternativa allo scambio di territori. I Palestinesi residenti nella Striscia di Gaza (che per\u00f2 \u00e8 ora controllata solo da autorit\u00e0 palestinesi) e nella Sponda Occidentale dovrebbero per\u00f2 divenire cittadini della Giordania e molti trasferirsi in altri paesi. Elon chiese questo come parte di uno scambio di popolazione iniziato gi\u00e0 negli anni '50 con l'esodo di massa di ebrei dagli stati arabi, ovvero l'espulsione degli ebrei sefarditi e mizrah\u00ec seguita alla prima guerra arabo-israeliana del 1948. A settembre 2004 sondaggi condotti dal Jaffee Center for Strategic Studies riportano che il 46% degli Israeliani sarebbero favorevoli a questa soluzione e che 60% degli intervistati dissero che avrebbero incoraggiato anche gli Arabi Israeliani, con aiuti economici, a lasciare il paese. Inizialmente, il piano caus\u00f2 severa opposizione e fu pressoch\u00e9 universalmente condannato dalle altre nazioni, rifiutato anche dai giordani stessi, e considerato un progetto di pulizia etnica.\nL'unico sostegno deciso ed esplicito era arrivato dal leader della destra liberale e antislamista olandese, Geert Wilders che aveva proposto anche alla Giordania di cambiare nome da \"Regno Hashemita di \"Giordania\"\" a \"Regno Hascemita di \"Palestina\"\". Il 16 luglio 2008, una commissione bi-partisan del parlamento israeliano propose di adottare l'iniziativa, inclusa l'ala destra MK di Yossi Beilin che chiese all'UE di ospitare i rifugiati palestinesi come parte del processo di sistemazione dei rifugiati. La Giordania (in particolare l'etnia beduina che sostiene attivamente la monarchia) per\u00f2 non gradisce altri palestinesi e potrebbe avere in cambio una parte dei territori cisgiordani persi nel 1967 (anche se meno che nella proposta del Regno Unito Arabo) e sovvenzioni economiche da parte di Israele (se accettasse di occuparsi anche della questione del ritorno dei profughi palestinesi all'estero), mentre la Cisgiordania (Giudea e Samaria) in cui si trovano anche gli insediamenti israeliani, diventerebbe parte integrante di Israele. La Striscia di Gaza potrebbe divenire stato indipendente o restituita all'Egitto (dato che non potrebbe pi\u00f9 tornare a Israele dopo il disimpegno del 2005, anche se Hamas non avrebbe sostenuto questo piano. Secondo la visione Elon infatti, essendo quasi la met\u00e0 dei giordani palestinese, essi sarebbero nel proprio stato sovrano, posto anche che il futuro re di Giordania, presumibilmente il principe Hussein, figlio di Abd Allah e della palestinese Rania, sar\u00e0 quindi un palestinese a met\u00e0. Poich\u00e9 il mandato britannico di Palestina comprendeva anche la Transgiordania, la Giordania, anche dal punto di vista delle antiche province romane, viene chiamata anche da molti israeliani \"Palestina Orientale\" mentre la \"Palestina occidentale\" \u00e8 il territorio di \"Eretz Yisrael\"."}
{"id": "3027046", "revid": "1543377", "url": "https://it.wikipedia.org/wiki?curid=3027046", "title": "Piano Lieberman", "text": "Il Piano Lieberman, anche noto in Israele come il \"Piano di scambi territoriali\", \u00e8 stato proposto nel maggio 2004 da Avigdor Lieberman, il leader del partito politico israeliano Israel Beytenu.\nEsso propone uno scambio di territori popolati tra Israele e l'Autorit\u00e0 palestinese: Israele cederebbe alla Palestina le proprie zone a maggioranza araba e in cambio annetterebbe gli insediamenti israeliani in Cisgiordania adiacenti al confine.\nIl piano incontra una forte opposizione nella sinistra israeliana, nella destra moderata e anche tra i cittadini arabi di Israele. Un sondaggio condotto nel 2000 dal settimanale in lingua araba \"Kul Al-Arab\" tra la popolazione di Umm al-Fahm, una citt\u00e0 araba nel nord di Israele, ha rilevato che una maggioranza composta dall'83% si opporrebbe a un'eventuale cessione del territorio a un futuro Stato di Palestina."}
{"id": "3027048", "revid": "1573940", "url": "https://it.wikipedia.org/wiki?curid=3027048", "title": "Piano di riallineamento israeliano", "text": "Il piano di riallineamento (in ebraico: \u05ea\u05d5\u05db\u05e0\u05d9\u05ea \u05d4\u05d4\u05ea\u05db\u05e0\u05e1\u05d5\u05ea), originariamente denominato piano di convergenza, \u00e8 stato formulato e presentato al popolo israeliano da parte dell'ex primo ministro Ehud Olmert, in una serie di interviste con i media durante la campagna elettorale per la 17\u00aa Knesset nei primi mesi del 2006.\nConsiste nella ritirata unilaterale dal 90% della Cisgiordania e nell'annessione del restante, che comprende la maggior parte degli insediamenti israeliti."}
{"id": "3027052", "revid": "1687355", "url": "https://it.wikipedia.org/wiki?curid=3027052", "title": "Klaudia Jans-Ignacik", "text": "Biografia.\nCarriera sportiva.\nDebutta nel tennis professionistico nel 2000; nel suo palmar\u00e8s vanta un titolo ITF in singolare, undici titoli ITF e tre WTA in doppio.\nSpecialista del doppio, gioca in coppia con la connazionale Alicja Rosolska. Le due tenniste hanno raggiunto insieme sette finali WTA.\nKlaudia Jans ha anche rappresentato il suo Paese nella Fed Cup nel doppio, anche qui assieme alla Rosolska, con diciotto partite vinte e sei perse.\nNel 2012 accede alla finale del doppio misto agli Open di Francia in coppia con il messicano Santiago Gonz\u00e1lez, ma vengono sconfitti per 7-63, 6-1 dalla coppia formata da Sania Mirza e Mahesh Bhupathi.\nVita privata.\n\u00c8 sposata dal 2011 con Bartosz Ignacik."}
{"id": "3027053", "revid": "767487", "url": "https://it.wikipedia.org/wiki?curid=3027053", "title": "Sakari Tuomioja", "text": "Biografia.\nSakari Tuomioja era figlio del giornalista ed uomo politico Walto Tuomioja, pi\u00f9 volte parlamentare negli anni Venti e Trenta del XX secolo.\n\u00c8 stato il 32\u00ba Primo ministro della Finlandia, fu anche governatore della Banca di Finlandia dal 1945 al 1955. Fra le varie cariche politiche che ha ricoperto quella di ambasciatore negli stati di Svezia e Regno Unito.\nSpos\u00f2 Vappu Illike Tuomioja da cui ebbe due figli, Tuuli e Erkki Tuomioja, diventato a sua volta ministro degli esteri finlandese dal 2000 al 2007, e inoltre mediatore durante il problema di Cipro."}
{"id": "3027054", "revid": "287204", "url": "https://it.wikipedia.org/wiki?curid=3027054", "title": "Marcatr\u00e8", "text": ""}
{"id": "3027056", "revid": "56620", "url": "https://it.wikipedia.org/wiki?curid=3027056", "title": "Cronica malispiniana", "text": ""}
{"id": "3027058", "revid": "1711941", "url": "https://it.wikipedia.org/wiki?curid=3027058", "title": "Legge sulle alture del Golan", "text": "La legge sulle Alture del Golan (in ebraico: \u05d7\u05d5\u05e7 \u05e8\u05de\u05ea \u05d4\u05d2\u05d5\u05dc\u05df) \u00e8 la legge israeliana che applica il governo israeliano per le alture del Golan. \u00c8 stata ratificata dalla Knesset il 14 dicembre 1981. La legge \u00e8 stata condannata a livello internazionale e dichiarata nulla dalla risoluzione 497 del Consiglio di sicurezza delle Nazioni Unite.\nLa legge.\nLe tre ampie disposizioni della legge sulle alture del Golan sono le seguenti:\n1. \"La legge, la giurisdizione e l'amministrazione dello Stato entreranno in vigore nelle alture del Golan, come descritto nell'Allegato.\"\n2. \"Questa legge comincer\u00e0 ad avere effetto il giorno della sua accettazione nella Knesset\".\n3. \"Il Ministro dell'Interno \u00e8 incaricato dell'attuazione di questa Legge ed \u00e8 autorizzato, in consultazione con il Ministro della Giustizia, ad emanare regolamenti per la sua attuazione e a formulare regolamenti sulle disposizioni provvisorie riguardanti l'applicazione continua di regolamenti, direttive, direttive amministrative e diritti e doveri che erano in vigore nelle alture del Golan prima dell'accettazione di questa legge. \"\nFirmata:\nLa legge venne approvata dalla Knesset con 63 voti a favore e 21 contrari."}
{"id": "3027059", "revid": "38120", "url": "https://it.wikipedia.org/wiki?curid=3027059", "title": "Io (Rameau)", "text": "Io \u00e8 un'opera lirica incompleta di Jean-Philippe Rameau nella forma di un solo atto \"atto del balletto\". La data della sua composizione \u00e8 sconosciuta e probabilmente essa non fu mai rappresentata durante la vita di Rameau. Il nome del suo librettista \u00e8 parimenti sconosciuto, ma probabilmente era Louis de Cahusac."}
{"id": "3027066", "revid": "21880", "url": "https://it.wikipedia.org/wiki?curid=3027066", "title": "Bulbocastano", "text": ""}
{"id": "3027068", "revid": "110157", "url": "https://it.wikipedia.org/wiki?curid=3027068", "title": "The Sellout", "text": "The Sellout \u00e8 il quinto album della cantante Macy Gray, pubblicato il 22 giugno 2010. L'album \u00e8 stato anticipato dal singolo \"Beauty in the World\", pubblicato nell'aprile dello stesso anno."}
{"id": "3027073", "revid": "767487", "url": "https://it.wikipedia.org/wiki?curid=3027073", "title": "Beauty in the World", "text": "Beauty in the World \u00e8 una canzone della cantante soul statunitense Macy Gray, primo singolo estratto dal suo quinto album \"The Sellout\".\nIl singolo \u00e8 stato pubblicato digitalmente a partire dal 30 marzo 2010, successivamente \u00e8 diventato noto per essere stato utilizzato nelle ultime scene della quarta e ultima stagione della serie televisiva \"Ugly Betty\".\nVideo.\nPer il brano sono stati realizzati due videoclip. Il primo \u00e8 stato diretto da Adria Petty e distribuito dal 9 aprile 2010, in cui la cantante esegue il brano attorniata da cheerleader e bambini che ballano e saltano la corda.\nIn occasione del Campionato del mondo di calcio 2010 il singolo \u00e8 stato ribattezzato Beauty in the World Cup 2010 ed \u00e8 stato realizzato un video per la regia di Giuliano Bekor. Ambientato al Los Angeles Memorial Coliseum, il video vede la partecipazione di numerose modelle che in tacchi a spillo e abiti succinti giocano a calcio."}
{"id": "3027088", "revid": "1714743", "url": "https://it.wikipedia.org/wiki?curid=3027088", "title": "Teotonio di Braganza", "text": "Biografia.\nEra figlio del duca Giacomo di Braganza e della seconda moglie Giovanna di Mendoza.\nRimase orfano del padre a due anni e il titolo pass\u00f2 al fratellastro Teodosio I di Braganza.\nCrebbe nel Palazzo Ducale di Vila Vi\u00e7osa, costruzione voluta da suo padre Giacomo. Venne poi mandato a studiare il latino presso il Monastero di Santa Cruz a Coimbra.\nVolle intraprendere la vita religiosa contro la volont\u00e0 di suo fratello Teodosio. A diciannove anni entr\u00f2 nel collegio dei gesuiti di Coimbra e si laure\u00f2 il 12 luglio 1549.\nVenne chiamato da Ignazio di Loyola a Roma, dove studi\u00f2 per un certo tempo prima di iniziare l'universit\u00e0 di Parigi, dove consegu\u00ec il dottorato in teologia.\nDovette far ritorno in Portogallo, su richiesta del fratello, essendo stato nominato \"tesoriere del collettivo di Barcellona\", il patrimonio dei Braganza.\nNel 1578 divenne vescovo di Fes (Marocco) e arcivescovo di \u00c9vora.\nFond\u00f2 diversi monasteri e ospedali e nel 1579, a causa della siccit\u00e0 che colp\u00ec l'Alentejo, Teot\u00f3nio aiut\u00f2 personalmente la popolazione impegnando tutte le sue ricchezze.\nEssendone membro, prese parte a tutte le Cortes di Tomar e nel 1581 partecip\u00f2 anche a quella che acclam\u00f2 re del Portogallo Filippo II di Spagna. Inoltre fu tra i giudici di Lisbona che nel 1583 riconobbero come principe ereditario del regno l'infante Filippo.\nTeot\u00f3nio mor\u00ec all'improvviso di ictus mentre si trovava in Spagna. Il suo corpo venne sepolto nel Convento de Santo Ant\u00f3nio da Piedade, da lui fondato.\nSuccessione apostolica.\nLa successione apostolica \u00e8:"}
{"id": "3027090", "revid": "33291242", "url": "https://it.wikipedia.org/wiki?curid=3027090", "title": "Maestro giustiziere", "text": ""}
{"id": "3027092", "revid": "726373", "url": "https://it.wikipedia.org/wiki?curid=3027092", "title": "Desdunes", "text": "Desdunes, in creolo haitiano \"Dedin\", \u00e8 un comune di Haiti facente parte dell'arrondissement di Dessalines nel dipartimento dell'Artibonite."}
{"id": "3027099", "revid": "1305772", "url": "https://it.wikipedia.org/wiki?curid=3027099", "title": "Dessalines", "text": ""}
{"id": "3027101", "revid": "726373", "url": "https://it.wikipedia.org/wiki?curid=3027101", "title": "Grande-Saline", "text": "Grande-Saline, in creolo haitiano \"Grann Salin\", \u00e8 un comune di Haiti facente parte dell'arrondissement di Dessalines nel dipartimento dell'Artibonite."}
{"id": "3027103", "revid": "1327519", "url": "https://it.wikipedia.org/wiki?curid=3027103", "title": "Teresa Stratas", "text": "Biografia.\nNata in Canada da una famiglia di immigrati greci, a tredici anni cantava canzoni pop greche alla radio. Si diplom\u00f2 al Royal Conservatory of Music di Toronto, ventenne fece il suo debutto nel ruolo di Mim\u00ec in \"La boh\u00e8me\" al Toronto Opera Festival. Un anno dopo, nel 1959, entr\u00f2 nella compagnia della Metropolitan Opera di New York, facendo la sua prima apparizione in concerto ed in seguito cantando nel ruolo di Poussette nella ripresa di \"Manon\" di Jules Massenet. Interpret\u00f2 il ruolo della protagonista in \"Nausicaa\" di Peggy Glanville-Hicks al Teatro di Erode Attico di Atene nel 1961, cant\u00f2 per la prima volta al Covent Garden in \"La boh\u00e8me\" quello stesso anno e, nel 1962, alla Scala nel ruolo di Isabella nella premi\u00e8re integrale scenica di \"L'Atl\u00e1ntida\" di Manuel de Falla. Sempre con la compagnia del Metropolitan Opera pass\u00f2 a ruoli da protagonista e si esib\u00ec nei maggiori teatri del mondo, il Bol'\u0161oj, la Staatsoper (come Mim\u00ec ne La boh\u00e8me del 1969), la Deutsche Oper Berlin, la Bayerische Staatsoper, l'Op\u00e9ra di Parigi, la San Francisco Opera (come Cio-Cio-San in Madama Butterfly nel 1966 e Mim\u00ec ne La Boh\u00e8me del 1973), il Festival di Salisburgo (nel 1969 e nel 1970 come Despina nella ripresa nel Kleines Festspielhaus di \"Cos\u00ec fan tutte ossia La scuola degli amanti\" di Wolfgang Amadeus Mozart e nel 1972, 1973 e nel 1980 come Susanna nella ripresa nel Gro\u00dfes Festspielhaus di \"Le nozze di Figaro\" di W.A. Mozart).\nTra i punti pi\u00f9 alti della sua carriera ci fu l'interpretazione del ruolo di Sardulla nella prima americana di \"The Last Savage\" di Gian Carlo Menotti (Met, 1964).\nNel 1974 prese parte al film-opera dalla \"Salom\u00e8\" di Strauss, regia di G\u00f6tz Friedrich, con la Wiener Philharmoniker diretta da Karl B\u00f6hm. Pierre Boulez la scelse per cantare il ruolo di Lulu nella prima rappresentazione della versione completa nel Th\u00e9\u00e2tre de l'Op\u00e9ra di Parigi di \"Lulu\" di Alban Berg nel 1979. Nel 1981 fu Mim\u00ec ne \"La boh\u00e8me\" alla Metropolitan Opera di New York. Il 26 settembre 1989 cant\u00f2 i tre ruoli da soprano roles ne \"Trittico\" di Puccini, Giorgetta (\"Il tabarro\"), Angelica (\"Suor Angelica\") e Lauretta (\"Gianni Schicchi\") al Met. Fu la prima interprete del ruolo di Maria Antonietta in \"The Ghosts of Versailles\" di John Corigliano (Met, 1991). All'inaugurazione della stagione 1994 del Met cant\u00f2 i ruoli di Nedda in \"Pagliacci\" al fianco di Luciano Pavarotti e di Giorgetta in \"Il tabarro\" accanto a Pl\u00e1cido Domingo.\nAl Royal Opera House torn\u00f2 nel 1976 e nel 1977 con Susanna ne le nozze di Figaro e nel 1979 con Nedda in Pagliacci.\nComplessivamente, comparve alla Metropolitan Opera in 385 rappresentazioni interpretando 41 ruoli diversi, fra cui i pi\u00f9 frequentati furono quelli di Liu in \"Turandot\" (27 volte tra il 1961 e il 1995), Nedda in \"Pagliacci\" (27 volte tra il 1963 e il 1994) e Mim\u00ec in \"La boh\u00e8me\" (26 volte tra il 1962 e il 1982). Il suo repertorio includeva anche i ruoli di Zerlina in \"Don Giovanni\", Despina in \"Cos\u00ec fan tutte\", Cherubino e Susanna in \"Le nozze di Figaro\", Li\u00f9 in \"Turandot\", Cio-Cio-San in \"Madama Butterfly\", Mica\u00ebla in \"Carmen\", Marguerite in \"Faust\", il ruolo eponimo in \"La P\u00e9richole\", Gretel in \"H\u00e4nsel und Gretel\", Lisa in \"La dama di picche\", il Compositore in \"Ariadne auf Naxos\", Antonia in \"Les contes d'Hoffmann\", M\u00e9lisande in \"Pell\u00e9as et M\u00e9lisande\", Marenka in \"La sposa venduta\", Desdemona in \"Otello\", Mme Lidoine in \"I dialoghi delle Carmelitane\", Jenny Smith in \"Ascesa e caduta della citt\u00e0 di Mahagonny\" (diretta da John Dexter). Nel 1987 debutta a Broadway con il musical Rags, per cui \u00e8 nominata al Tony Award alla miglior attrice protagonista in un musical.\nLa sua ultima esibizione con la compagnia del Metropolitan fu il 9 dicembre 1995, nel ruolo di Jenny in \"Ascesa e caduta della citt\u00e0 di Mahagonny\". Fu scritturata di nuovo nella stagione 1996/97 per cantare il ruolo di Marenka in una ripresa di \"La sposa venduta\", ma si ritir\u00f2 prima dello spettacolo.\nAlle prove per \"Mahagonny\" nel 1979, la Stratas conobbe la vedova di Kurt Weill, Lotte Lenya, la quale le diede le partiture di canzoni di Weill mai incise prima di allora: la Stratas le rese note in due album, \"The Unknown Kurt Weill\" e \"Stratas Sings Weill\".\nRecit\u00f2 in diversi adattamenti cinematografici di opere, tra cui \"Salom\u00e8\" (1976), \"Amahl and the Night Visitors\" (1978), \"La sposa venduta\" (1978), \"Pagliacci (film 1982)\" e \"La traviata\" (1983).\nNegli anni ottanta la Stratas si rec\u00f2 a Calcutta e prest\u00f2 servizio presso l'orfanotrofio di suor Madre Teresa; ancora negli anni novanta trov\u00f2 il tempo di fare una pausa nella sua carriera per recarsi in un ospedale in Romania. Attualmente vive in Florida."}
{"id": "3027104", "revid": "768068", "url": "https://it.wikipedia.org/wiki?curid=3027104", "title": "Ladone (divinit\u00e0)", "text": "Ladone () \u00e8 una divinit\u00e0 fluviale della religione greca.\nGenealogia.\nFiglio di Oceano e di Teti, spos\u00f2 Stinfalide e fu padre di Metope, Dafne, Telpusa e Siringa.\nMitologia.\n\u00c8 la personificazione del fiume Ladone che scorre in Arcadia e si getta nel fiume Alfeo."}
{"id": "3027112", "revid": "1058755", "url": "https://it.wikipedia.org/wiki?curid=3027112", "title": "La costruzione di un amore", "text": "La costruzione di un amore \u00e8 un brano del 1978 di Ivano Fossati.\nInizialmente composto per Mia Martini, fu successivamente ripreso dallo stesso autore e, nel corso degli anni, fu interpretato da vari artisti quali Ornella Vanoni, La Crus e Noemi.\nIl brano.\nIl brano viene composto sia per la musica che per le parole da Ivano Fossati nel 1978. \nIl brano \u00e8 considerato da molti un \"gioiello\" della musica italiana, una delle pi\u00f9 belle canzoni della musica d'autore. \"La costruzione di un amore\" \u00e8 un brano che Fossati scrisse appositamente per Mia Martini ai tempi della loro tormentata storia d'amore.\nAutore dell'intero album \"Danza\" di Mia Martini (ma anche di tanti altri brani per Mia Martini), Ivano Fossati ha voluto con questo brano \"parlare\" dell'amore da un punto di vista struggente e passionale. Il brano, quasi fosse poesia in musica, esprime quali siano i sentimenti pi\u00f9 profondi che si possano provare.\nVersione di Mia Martini.\nIl brano \u00e8 incluso nell'album \"Danza\", da cui fu estratto il singolo \"Danza / Canto alla luna\" (nell'album fu inclusa anche la canzone \"Vola\", gi\u00e0 edita nel singolo \"Vola / Dimmi (Dreaming)\"). Nonostante non sia stato estratto come singolo, \"La costruzione di un amore\" ha ottenuto un certo successo, diventando uno dei brani fissi nel repertorio di Mia Martini. Da menzionare anche la versione registrata durante il tour teatrale \"Per aspera ad astra\" (1992), inclusa nella raccolta \"Rapsodia - Il meglio di Mia Martini\". Nel 2006 \u00e8 stata pubblicata postuma un'altra versione dal vivo, registrata al teatro Ciak di Milano durante la realizzazione dell'LP \"Miei compagni di viaggio\", col quale Mia Martini intendeva ritirarsi dalle scene nel 1983..\nVersione di Ivano Fossati.\nIl brano \"La costruzione di un amore\" compare per la prima volta in un album del cantautore nel 1981: \"Panama e dintorni\"; successivamente il brano sar\u00e0 incluso anche in altri album e raccolte del cantautore genovese, in particolare ne \"La pianta del t\u00e8\" (1988) e negli album live \"Dal vivo volume 2 - Carte da decifrare\" (1993) e \"Live Dopo Tutto\" (2012).\nVersione di Ornella Vanoni.\nAnche Ornella Vanoni ne ha fornito una versione particolarmente intensa, cantando per la prima volta il brano al Teatro Sistina nel marzo 1988, durante la tourn\u00e9e dell'album \"O\" (1987), prodotto da Greg Walsh e dallo stesso Ivano Fossati. Nel 1990 l'album Quante storie ospita il brano come pezzo di chiusura.\nVersione di Noemi.\nIl 10 aprile 2009 Noemi realizza una cover del brano \"La costruzione di un amore\". Il brano viene inserito nella compilation legata al programma X Factor (Italia) (seconda edizione): \"X Factor Compilation 2009 - Finale\". Prodotto dalla BMG Ricordi, il brano ha una durata di 5 min : 09 s. La cover dell'artista romana ottiene un buon successo tanto da rientrare, dopo un ingresso in 36\u00aa posizione, nella Top 20 FIMI: la massima posizione in classifica occupata dal brano \u00e8 stata la 15\u00aa. Nello stesso anno il brano entra nella scaletta del tour di Noemi. Nel 2011 la versione della cantante romana viene inserita nella compilation \"Love... per sempre\" e in una raccolta legata al programma \"I migliori anni\" intitolata \"I migliori anni - Love\". Il 20 marzo 2012 viene pubblicato \"Pensiero stupendo - Le canzoni di Ivano Fossati interpretate dai pi\u00f9 grandi artisti italiani\" in onore a Ivano Fossati: alla raccolta Noemi partecipa con l'incisione de \"La costruzione di un amore\". A Sanremo 2014 Noemi, nella serata del venerd\u00ec, interpreta questo brano dedicandolo a Mia Martini, nell'arrangiamento composto e diretto da Enrico Melozzi.\nRiepilogo versioni e incisioni.\nDi seguito sono riepilogate le versioni e incisioni del brano:"}
{"id": "3027115", "revid": "767487", "url": "https://it.wikipedia.org/wiki?curid=3027115", "title": "Hangmen", "text": "Hangmen \u00e8 un film del 1987 diretto da J. Christian Ingvordsen con Sandra Bullock e Rick Washburn.\n\u00c8 il primo film in cui recita Sandra Bullock.\nTrama.\nUn senatore degli Stati Uniti viene ucciso durante un'operazione, in cui vengono uccisi anche alcuni innocenti. Diversi anni dopo, Rob Greene diventa il capo della squadra delle operazioni segrete che era stata incaricata di proteggere il senatore, avendo informazioni su una cellula corrotta della CIA, e proprio la cellula vuole Greene e le sue informazioni e per farlo cercano di rapire suo figlio Danny. E per risposta la cellula gli uccidono prima il migliore amico di Danny, poi i suoi due ex colleghi, poi la sua ex moglie col suo secondo marito. Cos\u00ec Rob decide di assoldare la sua vecchia squadra che si era sentita responsabile della morte del senatore, per\u00f2 la cellula rapisce Lisa, la fidanzata di Danny, per avere quelle informazioni."}
{"id": "3027116", "revid": "857138", "url": "https://it.wikipedia.org/wiki?curid=3027116", "title": "Rapporto Sasson", "text": "Il Rapporto Sasson \u00e8 un rapporto ufficiale del governo israeliano pubblicato l'8 marzo 2005 che concludeva che gli organi dello Stato di Israele avevano deviato fondi per milioni di shekel per la costruzione di insediamenti e avamposti in Cisgiordania illegali secondo il diritto israeliano. Il rapporto, commissionato dal Primo Ministro Ariel Sharon, e compilato sotto la guida dell'ex capo della procura penale di Stato Talia Sasson. Talia Sasson si sarebbe poi candidata alle elezioni israeliane per il partito di sinistra di Meretz."}
{"id": "3027118", "revid": "3115", "url": "https://it.wikipedia.org/wiki?curid=3027118", "title": "ESPN Latinoam\u00e9rica", "text": "ESPN Latinoam\u00e9rica \u00e8 un canale ESPN trasmesso in America Latina via cavo o tramite satellite, da non confondere con ESPN Deportes, un canale trasmesso in spagnolo negli USA per i residenti di origine ispanica.\nIl canale non \u00e8 accessibile dagli Stati Uniti, in quanto non \u00e8 riuscito ad ottenere l'autorizzazione della trasmissione via etere per via dei diritti televisivi. \u00c8 il maggior antagonista tra i canali a carattere sportivo di Fox Sports Latinoam\u00e9rica nell'America Latina.\nStoria.\nLa prima trasmissione ufficiale del canale risale al 1989. La programmazione \u00e8 in parte in diretta in parte registrata o opera di ritrasmissioni di programmi dei canali \"fratelli\" ESPN, ESPN2 e ESPN Deportes. ESPN 2 \u00e8 il secondo canale fratello ad essere nato a supporto del canale principale, ed \u00e8 disponibile per Messico, Centroamerica e Venezuela, mentre nel 2002, come secondo canale disponibile in Argentina, Cile, Colombia, Ecuador, Uruguay, Paraguay, Per\u00fa e Bolivia, nacque ESPN+. Questi ultimi si differenziano nella programmazione per i bacini d'utenza di alcuni sport: fermo restando il calcio il tema principale, in Messico, Venezuela e nel resto del Centroamerica il resto della programmazione riguarda soprattutto il baseball, ESPN 2 predilige sport come rugby e tennis, pi\u00f9 popolari in Sudamerica e in particolar modo in Argentina.\nDal novembre del 2011 \u00e8 disponibile per tutta l'America Latina anche ESPN 3, diretto ad un pubblico giovane e che nella sua programmazione include, oltre ad eventi dal vivo di calcio e sport pi\u00f9 popolari, programmi dedicati agli sport estremi e d'avventura, agli sport universitari e a film e documentari sportivi.\nProgrammazione.\nESPN latinoamerica, a differenza degli altri canali \"fratelli\" negli Stati Uniti, si adatta maggiormente alla cultura ispanica e ai telespettatori di lingua spagnola, con pi\u00f9 programmi relativi al calcio, quali le dirette delle partite della Primera Divisi\u00f3n (Spagna) spagnola, della Serie A italiana e della Premier League, oltre a partite di altri campionati europei e sudamericani. Fino al 2009 aveva i diritti per trasmettere la UEFA Champions League, persi poi a vantaggio di Fox Sports; tuttavia, dalla stagione 2012-2013 li ha acquisiti nuovamente, seppur in compartecipazione con Fox Sports Latinoam\u00e9rica.\nFrequenti anche la trasmissione di partite di baseball.\nLa maggior parte degli spot presenti su questa rete sono di aziende del Messico, Argentina e Venezuela dove il canale ha molti telespettatori. Il canale \u00e8 disponibile in portoghese per il Brasile, con il nome di ESPN Brasil.\nNel novembre 2009 \u00e8 stata annunciata l'alta definizione."}
{"id": "3027133", "revid": "729019", "url": "https://it.wikipedia.org/wiki?curid=3027133", "title": "Route nationale 7 (Madagascar)", "text": "La route nationale 7 (RN 7) \u00e8 una strada statale del Madagascar che collega Antananarivo a Toliara.\nNel suo tragitto da nord a sud, lungo circa 900\u00a0km, tocca le citt\u00e0 di Ambatolampy, Antsirabe, Ambositra, Ambohimahasoa, Ambalavao, Fianarantsoa, Ihosy, Sakaraha, attraversando la vasta regione degli altopiani centrali, tra le risaie e i caratteristici villaggi delle etnie Merina e Betsileo, per addentrarsi poi nelle aride regioni sud occidentali attraverso la foresta spinosa e i villaggi dei Bara, sino a raggiungere il mare a Toliara.\nLa strada, quasi interamente asfaltata, \u00e8 molto frequentata dai turisti in quanto offre la possibilit\u00e0 di raggiungere, tra l'altro, il parco nazionale di Ranomafana, il parco nazionale di Andringitra, il parco nazionale dell'Isalo e il parco nazionale di Zombitse-Vohibasia."}
{"id": "3027138", "revid": "179980", "url": "https://it.wikipedia.org/wiki?curid=3027138", "title": "Joachim Loew", "text": ""}
{"id": "3027142", "revid": "767487", "url": "https://it.wikipedia.org/wiki?curid=3027142", "title": "The Spark Divine", "text": "The Spark Divine \u00e8 un film muto del 1919 diretto da Tom Terriss e interpretato da Alice Joyce. Prodotto dalla Vitagraph Company of America e distribuito dalla Greater Vitagraph, il film usc\u00ec nelle sale il 30 giugno 1919.\nTrama.\nMarcia Van Arsdale vive in un ambiente freddo e formale, interessato solo al riconoscimento dello stato sociale di appartenenza. Questo modo di vivere la porta a considerare gli uomini con estrema indifferenza. Quando Robert Jardine, proprietario di una miniera, giunge a New York e provoca la rovina del padre di Marcia manipolando il mercato del rame, i Van Arsdale spingono la giovane a sposare Robert anche se lei dichiara che non potr\u00e0 amarlo mai.\nDal matrimonio nasce un bambino. Marcia, per\u00f2, sembra non amare il piccolo. Quando per\u00f2 il figlio viene rapito, l'amore materno la vince sull'indifferenza e Marcia confessa al marito di essersi innamorata anche di lui. Alla fine, Robert le riveler\u00e0 che \u00e8 stato lui a portare via il bambino, per farla reagire in qualche modo. Il piccolo torna a casa e tutta la famiglia \u00e8 felicemente riunita.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film usc\u00ec nella sale cinematografiche statunitensi il 30 giugno 1919."}
{"id": "3027147", "revid": "36426", "url": "https://it.wikipedia.org/wiki?curid=3027147", "title": "Cappella del Miracolo del Sacramento", "text": "La cappella del Miracolo del Sacramento si trova nella chiesa di Sant'Ambrogio a Firenze. Decorata da sculture di Mino da Fiesole e da affreschi di Cosimo Rosselli, venne realizzata per conservare l'ampolla col sangue del Miracolo eucaristico di Firenze, avvenuto nel 1230.\nStoria.\nIl miracolo avvenne il 30 dicembre 1230, quando un anziano prete di nome Uguccione, dopo aver celebrato la messa, non asciug\u00f2 accuratamente il calice, ritrovandovi il giorno dopo del sangue vivo frutto dell'incarnazione divina. Il miracoloso sangue venne messo in un'ampolla di cristallo e divenne oggetto fin da allora della devozione popolare. L'atteggiamento della Chiesa fiorentina fu scettico sull'avvenimento, infatti il vescovo Ardingo Foraboschi, recatosi subito alla chiesa, tenne nel palazzo vescovile l'ampolla per un anno per i dovuti accertamenti e solo in seguito, per intercessione dei frati francescani la fece tornare al suo posto. Anche il pontefice ebbe una reazione tiepida, garantendo solo tardive indulgenze (nel 1257 e nel 1266), ben diversamente dall'atteggiamento tenuto nei confronti del miracolo di Bolsena del 1266. La diversa disposizione ha anche ragioni politiche: i miracoli eucaristici infatti contraddicevano le posizioni eretiche di Catari e Patarini che, sebbene a partire da diversi presupposti teologici, negavano la presenza reale del corpo e del sangue di Cristo nell'eucaristia; e se si considera che l'eresia catara aveva numerosi simpatizzanti tra le famiglie ghibelline, \u00e8 ovvio che avvenimenti del genere fossero trattati per lo meno con scetticismo durante il massimo prestigio delle loro fazioni, prima del 1266 (battaglia di Benevento, 26 febbraio).\nNel 1279 infatti Beatrice di Capraia dei Conti Guidi, di fazione guelfa, don\u00f2 20 lire per la decorazione del contenitore del sangue miracoloso e alcuni fondi nella zona per accogliere i pellegrini in visita al luogo dell'evento sovrannaturale. Dal 1317 al 1344 anche l'Arte dei Giudici e dei Notai, una delle pi\u00f9 potenti della citt\u00e0, sostenne economicamente le celebrazioni per l'anniversario del miracolo, anche per allontanare qualsiasi sospetto di adesione alle idee ghibelline. Nel 1340 il sangue miracoloso venne portato in processione per scongiurare un grave pestilenza. Nel 1345 il mercante di lana Turino Baldesi, lontano discendente dei Guidi, don\u00f2 ben tremila fiorini d'oro per la costruzione di una cappella in cui contenere la reliquia del miracolo \"per l'anima sua e di suo fratello Giannotto\".\nNel frattempo per\u00f2 l'organizzazione del culto del \"Corpus Domini\" era stato affidato ai domenicani di Santa Maria Novella, forti dell'\"Ufficiatura\" sull'argomento scritta dal domenicano Tommaso d'Aquino, lasciando Sant'Ambrogio e il suo miracolo in secondo piano. Se nel 1405 gli Ufficiali di Mercanzia, cio\u00e8 del tribunale delle Arti, decisero di partecipare annualmente alla festa di Sant'Ambrogio prima della guerra contro Pisa, nel 1425 la Signoria, per un'analoga propiziazione in vista delle guerre di Milano, opt\u00f2 invece per la processione di Santa Maria Novella. Le stesse monache benedettine di Sant'Ambrogio avviarono a prediligere la celebrazione dell'Immacolata Concezione, caro a san Benedetto e sant'Ambrogio, titolare della chiesa, e nel 1431 il loro priore, messer Francesco Maringhi, commission\u00f2 a Filippo Lippi un\"'Incoronazione della Vergine\" (oggi agli Uffizi) che and\u00f2 a decorare l'altare maggiore dove da pi\u00f9 di un secolo si trovava il recipiente del sangue miracoloso.\nSolo nel 1468 Domenico Maringhi, discendente di Francesco, fece costruire a destra dell'ingresso una nuova cappella con un tabernacolo in cui conservare l'ampolla miracolosa. Il tabernacolo era riquadrato dalla tavola con \"Angeli e i santi Ambrogio, Lorenzo, Giovanni e Caterina d'Alessandria adoranti\" di Alesso Baldovinetti.\nNel 1481 si decise di sistemare l'attuale cappella del Miracolo alla sinistra dell'altare maggiore, gi\u00e0 patronata dalla famiglia Zati, quando la badessa stipul\u00f2 un contratto con Mino da Fiesole per un nuovo tabernacolo marmoreo. Tra il maggio 1484 e l'agosto 1486 Cosimo Rosselli cur\u00f2 la decorazione ad affresco sulla parete libera, su quella attorno al tabernacolo e sulle volte, per un compenso di cento fiorini. Gli affreschi oggi non sono in condizioni ottimali, anche per un incendio del 1595 e, soprattutto, per i danni dell'alluvione di Firenze del 1966.\nCon la sistemazione definitiva della cappella il dipinto del Baldovinetti trov\u00f2 posto su un altare della navata sinistra dove si trova tutt'oggi, mentre del tabernacolo originario si sa solo che fu venduto nel 1486 a Ruggieri Corbinelli.\nDescrizione.\nLa cappella si trova a sinistra del presbiterio, rialzato di alcuni gradini. La pianta \u00e8 rettangolare, aperta su due lati e recintata da una balaustra marmorea della fine del XVII-inizio del XVIII secolo.\nIl tabernacolo.\nIl tabernacolo di Mino da Fiesole occupa la parete di fondo ed ha le dimensioni di una pala d'altare marmorea. Vasari racconta che le monache erano rimaste impressionate dal tabernacolo dello scultore visto nel monastero delle Murate, e stipularono un contratto con lo scultore il 22 agosto 1481, che avrebbe dovuto essere finito in otto mesi per un costo di 160 fiorini, anche se alla fine furono necessari circa tre anni e mezzo.\nIl riquadro centrale \u00e8 infatti affiancato da due pilastrini con decorazione a bassorilievo con motivi vegetali e capitelli compositi, sormontati da un fregio di cherubini e da una lunetta con il \"Padre Eterno benedicente tra due angeli e un cherubino\". Il ciborio al centro \u00e8 incorniciato da una finta nicchia in stiacciato, affiancata da altre due in cui si trovano le rappresentazioni dei santi \"Ambrogio\" e \"Benedetto\", rispettivamente titolare della chiesa e fondatore dell'ordine delle monache, entrambi in posizione simmetrica di orante. In alto invece si vede la colomba dello Spirito Santo tra due riquadri con cherubini. Pi\u00f9 in basso due angeli in volo reggono il calice del miracolo, appoggiato su un cherubino, dal quale si manifesta \"Ges\u00f9 Bambino benedicente\" entro una mandorla, ispirato al ciborio di San Lorenzo di Desiderio da Settignano. La sua posa riprende quella del Dio Padre in alto e, con la colomba, crea una rappresentazione della Trinit\u00e0 che rimanda al mistero dell'eucaristia in cui Cristo si manifesta come nutrimento dell'umanit\u00e0. Lo sportello metallico, di gusto nordico, venne eseguito da Giusto da Firenze nel 1483-84. \nLa base \u00e8 decorata da un pannello a bassorilievo che ricorda una predella. Raffigura il prete Uguccione che affida la reliquia alla badessa di Sant'Ambrogio. La scena \u00e8 composta in maniera simmetrica, con un doppio gruppo di oranti inginocchiati, tra cui alcune monache e alcuni notabili. Nelle nicchie ai lati dell'altare, in bassissimo rilievo, si vedono le personificazioni della \"Fede\", col calice e la patena in una mano e la croce nell'altra, e della \"Speranza\", con le mani giunte. Ai lati due donne aprono delle porte da cui entrano altri personaggi inginocchiati. L'opera \u00e8 firmata \"Opus Mini\". Anticamente il tabernacolo era ravvivato da dorature, delle quali restano oggi alcune tracce.\nGli affreschi.\nAi lati del tabernacolo Cosimo Rosselli affresc\u00f2 gli \"angeli musicanti\", in accordo con l'Officiatura del Corpus Domini scritta da Tommaso d'Aquino. Nella volta si trovano i \"Dottori della Chiesa\" sullo sfondo di un cielo punteggiato di stelle (oggi rosso, un tempo blu). Il lunettone sul lato sinistro presenta il \"Miracolo del Calice\", probabilmente una rappresentazione dell'esposizione del 1340 che scongiur\u00f2 al pestilenza. La scena venne considerata dal Vasari come la migliore del Rosselli a Firenze. Alla realizzazione dell'opera avrebbe contribuito anche il giovane Fra Bartolomeo, allievo del Rosselli.\nLa scena \u00e8 tratta dal vero, ambientata nell'allora piazza antistante la chiesa, con una veduta laterale che ricorda da vicino l'impostazione della \"Sagra\" di Masaccio, altrettanto ricca di ritratti e fedele nella rappresentazione dei luoghi della citt\u00e0 contemporanea. A destra si vede il sagrato della chiesa e al centro sullo sfondo un palazzo non pi\u00f9 esistente. La scena principale si svolge a destra con un gruppo di preti e suore raccolto attorno all'ampolla miracolosa, tenuta in esposizione da un vescovo. L'ispirazione naturalistica traspare da vari dettagli: l'ombra che la monaca proietta sulla facciata bianca della chiesa, la finta finestra in alto a destra, rivelata da un riquadro in pietra serena che rappresenta la reale apertura, oppure la donna che stende i panni nella lontana costruzione sulla sinistra, vicino alla quale si apre un piacevole paesaggio della collina fiorentina. Molta cura \u00e8 riposta nella descrizione di vesti, acconciature e copricapo, soprattutto delle donne.\nLa fanciulla che conduce per mano due bambini e si volta verso lo spettatore non \u00e8 presente nella sinopia, ed ha la funzione di richiamare lo sguardo dello spettatore stabilendo un contatto visivo, per dirigerlo poi verso il cuore dell'azione tramite il gioco delle linee di forza.\nIl corteo, consuetamente diviso tra uomini e donne, \u00e8 ricco di ritratti, come riporta anche Vasari. All'estrema sinistra si trova ad esempio l'autoritratto del Rosselli, che guarda verso lo spettatore. Spicca poi il gruppo di tre giovani al centro: si tratta, da sinistra, dei neoplatonici Marsilio Ficino, Giovanni Pico della Mirandola e Agnolo Poliziano. Tra questi spicca al centro il ritratto di Pico della Mirandola, vestito di verde e con il tipico caschetto, che venne copiato per la galleria di uomini illustri di Paolo Giovio. L'intreccio di mani con i colleghi, che sembrano confortarlo e dargli forza, si rif\u00e0 probabilmente a un argomento di attualit\u00e0: le sue tesi filosofiche, presentate in quegli anni al papa, avevano destato scalpore e in particolare la tesi n.13, proprio sull'argomento dell'eucaristia, gli aveva valso la scomunica e, di l\u00ec a poco, un breve arresto nel 1488.\nI tre anziani inginocchiati davanti al sagrato non sono sicuramente identificabili: forse quello vestito di nero, in posizione preminente, \u00e8 un personaggio di casa Medici. Colui che riceve il reliquiario davanti alla porta della chiesa \u00e8 messer Francesco di Stefano della Torre, dietro a cui si vede a mani giunte la badessa Maria de' Barbadori.\nDell'affresco si conosce anche la sinopia, che oggi si trova staccata e appesa sulla parete subito prima della cappella. Essa \u00e8 interessante sia per le linee guida nella parte superiore, d'aiuto per il posizionamento prospettico degli edifici, sia perch\u00e9 i corpi, a differenza dell'affresco, sono disegnati senza le vesti in alcuni particolari, probabilmente per aiutare l'artista a ricordarsi meglio dei volumi che i drappeggi dovevano coprire. Inoltre si apprendono alcune modifiche intervenute in corso d'opera: l'uomo inginocchiato di fronte al calice inizialmente avrebbe dovuto avere gli attributi di san Benedetto (barba, tonsura e abito monastico con cappuccio) e il ritratto di Pico della Mirandola doveva trovarsi nel gruppo dei tre a sinistra. Il gioco di linee e di sguardi della scena conduce poi verso destra, verso il tabernacolo marmoreo del miracolo.\nI colori anticamente dovevano essere molto pi\u00f9 squillanti, come tipico del Rosselli, con finiture d'oro, come nella Cappella Sistina a cui peraltro il Rosselli aveva da poco finito di lavorare.\nIl reliquiario.\nIl primo reliquiario dell'ampolla del sangue miracoloso venne fatto, stando alla testimonianza di un breviario scritto dalle monache stesse, all'epoca del vescovo Ardengo Trotti (1231-1247), che ne ebbe in sogno l'esortazione. Si trattava di un'urna d'avorio con decorazione in porpora di bisso e intarsi in lamina d'oro. Di questo antico contenitore non vi \u00e8 traccia, se non nella testimonianza iconografica dell'affresco del Rosselli, mentre quello odierno risale al 1511, ad opera dell'orefice non altrimenti conosciuto Bartolomeo di Piero Sasso. Non \u00e8 chiaro per\u00f2 se la nuova opera fu fatta ex novo o se si tratt\u00f2 di un riadattamento del cofanetto precedente.\nOggi il sangue del miracolo si trova in un'ampolla protetta da un corpo cilindrico di cristallo. Il reliquiario che lo contiene \u00e8 in argento parzialmente dorato, che ricorda un ostensorio nella forma. La base esagonale \u00e8 slanciata, con una cornice punzonata a ovuli e separata dal fusto da una modanatura liscia. La parte superiore \u00e8 composta da una nicchia che contiene il raccordo che tiene la teca di cristallo saldata al fusto, con due cerchi di metallo che lo abbracciano e lo sostengono, leggermente dentellati.\nAi lati della nicchia sono appesi due angeli in volo e sulla sommit\u00e0 si trova un terzo angioletto che regge un pomello allungato che regge l'elemento circolare dell'ostensorio, realizzato in epoca moderna con testine di angeli, raggi e nuvolette. I due angeli laterali, lavorati a sbalzo e cesello, sono di notevole fattura, con un'attenzione ai loro gesti, differenziati per evitare la rigidit\u00e0 di una simmetria troppo marcata. I panneggi sono fluidi e armoniosi, denotando una considerevole abilit\u00e0 esecutiva dell'artefice.\nAltri arredi.\nNella cappella si trovavano anche due angeli reggicandela in terracotta policroma invetriata di Giovanni della Robbia, risalenti al 1513."}
{"id": "3027154", "revid": "21880", "url": "https://it.wikipedia.org/wiki?curid=3027154", "title": "Route Nationale 7 (Madagascar)", "text": ""}
{"id": "3027155", "revid": "484362", "url": "https://it.wikipedia.org/wiki?curid=3027155", "title": "C'\u00e8 nessuno?", "text": "C'\u00e8 nessuno? \u00e8 un romanzo filosofico, scritto dallo scrittore norvegese Jostein Gaarder, pubblicato in Norvegia nel 1996 e in Italia nel 1997. Lo scopo del libro \u00e8 quello di far capire ai pi\u00f9 piccoli cos'\u00e8 la filosofia e come \u00e8 bello porsi domande, anche le pi\u00f9 difficili. Il libro vuole infatti stimolare la curiosit\u00e0 dei ragazzi a capire che stupirsi in realt\u00e0 vuol dire essersi abituati al mondo.\nTrama.\nPoche settimane dopo che l'uomo mise piede sulla luna Joakim, un ragazzo di otto anni in attesa della nascita di un nuovo fratellino, \u00e8 rimasto da solo in casa. Affacciandosi alla finestra scorge un ragazzo appeso su un albero a testa in gi\u00f9. In realt\u00e0 questo non \u00e8 un bambino, ma un alieno, chiamato Mika, simile agli umani, telepatico, gentile e soprattutto curioso. I due, parlando, raccontano e si fanno domande sulle loro origini, ponendosi dilemmi, tra i quali: \"\"Chi siamo?\", \"Da dove veniamo?\", \"Dove andiamo?\"\"."}
{"id": "3027156", "revid": "435662", "url": "https://it.wikipedia.org/wiki?curid=3027156", "title": "Simca", "text": ""}
{"id": "3027158", "revid": "36426", "url": "https://it.wikipedia.org/wiki?curid=3027158", "title": "Ghibelline", "text": ""}
{"id": "3027176", "revid": "1494169", "url": "https://it.wikipedia.org/wiki?curid=3027176", "title": "Route nationale 7", "text": ""}
{"id": "3027177", "revid": "33292934", "url": "https://it.wikipedia.org/wiki?curid=3027177", "title": "Tassila", "text": ""}
{"id": "3027179", "revid": "3115", "url": "https://it.wikipedia.org/wiki?curid=3027179", "title": "Best Current Practice", "text": "Una Best Current Practice o BCP (in inglese letteralmente: \u00abmigliore pratica corrente\u00bb) indica in generale un determinato metodo, procedura ecc. che, in un certo contesto, \u00e8 da ritenere la scelta pi\u00f9 logica e conveniente, una specie di standard di fatto. Questa espressione \u00e8 usata spesso nel contesto dei programmi informatici e della loro implementazione, nonch\u00e9 in quello dei protocolli di rete e delle loro specificazioni.\nUna \"Best Current Practice\" \u00e8 solo un suggerimento non impegnativo, su come si dovrebbe procedere in un certo caso. \u00c8 dunque pi\u00f9 flessibile di uno standard: poich\u00e9 le esigenze e le condizioni cambiano di volta in volta, un'altra maniera di procedere pu\u00f2 essere pi\u00f9 promettente e quindi successivamente implementata. Se le esigenze dovessero in cambiare in modo permanente, una BCP dovrebbe essere rivista.\nIl concetto di \"Best Current Practice\" \u00e8 derivato da quello di \"best practice\" o \u00abmigliore pratica\u00bb, che ha per\u00f2 una valenza pi\u00f9 ampia, in quanto si riferisce ad una procedura, esperienza ecc. di tipo pi\u00f9 stabile e consolidato, laddove nella BCP si mette in evidenza il valore \u00abcorrente\u00bb della stessa, cio\u00e8 legato ad un contesto temporale e settoriale pi\u00f9 specifico. Inoltre, il termine BCP negli ultimi anni \u00e8 riferito quasi esclusivamente all'ambito informatico, dove ha acquisito un significato molto preciso.\nBCP \u00e8 infatti anche il nome di una serie di documenti numerati pubblicati dall'Internet Engineering Task Force. Tutti i documenti di questa serie sono anche \"Requests for Comments\" (RFC); mentre un dato numero di RFC si riferisce sempre ad una specifica versione di un documento, un numero di BCP si riferisce alla revisione pi\u00f9 recente del documento. (Cos\u00ec, le citazioni si riferiscono sia a un numero di BCP che a un numero di RFC.) Le BCP \u00abrappresentano delle linee guida ufficiali (\"guideline\") e raccomandazioni (\"recommendation\") provenienti da IETF, ma non sono dei veri e propri standard. Esempio: RFC 1918 (\"Address Allocation for Private Internets\") o RFC 2026 (\"The Internet Standard Process - Revision 3\").\u00bb Le BCP si usano per documentare linee guida, processi, metodi e altri argomenti non idonei per la standardizzazione; in particolare, lo stesso processo degli standard di Internet \u00e8 definito in una serie di BCP, cos\u00ec come la struttura organizzativa formale dell'IETF, dell'Internet Engineering Steering Group, dell'Internet Architecture Board e di altri gruppi coinvolti in quel processo. (Si confronti questo con la serie dei documenti \"STD\", che definisce i protocolli di rete di Internet completamente standardizzati, come l'IP, il TCP e il DNS.)"}
{"id": "3027182", "revid": "121716590", "url": "https://it.wikipedia.org/wiki?curid=3027182", "title": "Chared\u00ec", "text": "Chared\u00ec o Hared\u00ec ( traslitt. \"\u1e25aredi\", IPA-ebr.: \u03c7a\u0281e\u02c8di), o ebraismo charedi/chareidi (plur. \"\u1e25aredim\") \u00e8 una forma molto conservatrice dell'ebraismo ortodosso, tra quelle cui spesso ci si riferisce come ultra-ortodosso. Un seguace di questa dottrina \u00e8 quindi definito \"chared\u00ec\"/\"haredi\" (\"charedim\"/\"haredim\" al plurale).\nGli ebrei haredim considerano la loro dottrina l'estensione di una catena ininterrotta che fa capo a Mos\u00e8 e alla consegna della \"Torah\" sul monte Sinai da parte del Signore.\nPertanto considerano le forme non ortodosse, e per certi versi anche l'ebraismo ortodosso moderno, come deviazioni dall'ebraismo autentico. Gli haredim non sono comunque un gruppo istituzionalmente coeso o omogeneo, ma comprendono una diversit\u00e0 di orientamenti spirituali e culturali, generalmente suddivisi in una vasta gamma di gruppi chassidici, correnti lituane ashkenazite e sefardite orientali. Tali gruppi spesso differiscono notevolmente tra di loro in merito alle rispettive ideologie e stili di vita, ma anche nella severit\u00e0 della pratica religiosa e teologia, nonch\u00e9 nell'isolamento che mantengono dalla cultura generale che li circonda.\nOggigiorno, gli haredim si trovano principalmente in Israele, Nordamerica ed Europa. La rispettiva crescita demografica \u00e8 notevole, grazie al numero elevato di nascite, e raddoppia ogni 12-20 anni. Stime del numero globale di haredim sono difficili da calcolare, data la sua definizione imprecisa, la mancanza di raccolta dati e il rapido cambiamento temporale. Un articolo del \"Telegraph\" ha stimato che nel 2011 ci fossero circa 1,3 milioni di haredim.\nTerminologia.\nSecondo il sociologo israeliano Nachman Ben-Yehuda, \"la parola ebraica \"\u1e25aredi\" deriva da \"harada\" \u2013 timore e ansia \u2013 con il significato di \"colui che \u00e8 ansioso, e/o timoroso della parola dell'Altissimo\"\". Nurit Stadler scrive che la parola \"significa \"coloro che paventano o tremano\", come appare in : Ascoltate la parola del Signore,\nvoi che tremate alla Sua parola'\". Anche altre fonti citano ed (\"quelli che tremano davanti al comando del nostro Dio\"). In generale, la parola \"connota meraviglie e timore, in soggezione per la maest\u00e0 di Dio\".\nIl termine \"ultraortodosso\" \u00e8 spesso usato al posto del termine \"haredi\". Alcuni considerano che questo termine sia fuorviante: Ami Ayalon scrive che \"haredi\" sia preferibile perch\u00e9\n\"Haredi\" non ha nessuna delle implicazioni religiose ingannevoli di \"ultra-ortodosso\": secondo quanto afferma Shilhav (1989:53), \"[gli haredim] non sono necessariamente [oggettivamente] pi\u00f9 religiosi, ma religiosi in un modo diverso\".\nL'uso del termine \"ultraortodosso\" pu\u00f2 infatti essere controverso, ed \u00e8 considerato peggiorativo da Ami Ayalon, Norman Lamm e altri. Il Centro per la Fede e i Media in Canada, mentre asserisce che tale termine \"a volte non pu\u00f2 essere evitato\", avvisa i giornalisti di\ncercare di evitare il termine \"ultraortodosso\" per descrivere gli ebrei molto osservanti, in parte perch\u00e9 'ultra' implica estremismo. Il termine inoltre mette gli ebrei molto osservanti tutti insieme (ma c'\u00e8 molta diversit\u00e0 tra gli osservanti). In aggiunta, non esiste un'analoga definizione all'altro capo della panoramica religiosa (per esempio, non esistono ebrei ultra-riformati).\nInoltre il termine \"ultraortodosso\", significando etimologicamente \"al di l\u00e0 della norma\" (dal greco \"ultra\", oltre e \"doxa\", norma opinione), risulta essere completamente fuorviante rispetto all'ideologia ebraico ortodossa in generale e charedi in particolare. L'ebraismo ortodosso \u00e8 infatti un'ortoprassi in cui vige il principio halachiko (normativo) stabilito dai poskim (decisori halachici) di \"non deviare da essa (dalla Torah) n\u00e9 a destra n\u00e9 a sinistra\" (Giosu\u00e8 ): \u00e8 perci\u00f2 proibito aggiungere e diminuire a qualsiasi precetto della Torah o dei Rabbini. Per questa ragione il termine \"ultraortodosso\" risulta soprattutto errato da un punto di vista etimologico, indicando un comportamento al di la della norma, cosa di per s\u00e9 contraria ai principi dell'ortodossia ebraica (questa la critica principale, mossa in ambito charedi, all'uso del termine).\nL'agenzia giornalistica \"Jewish Telegraphic Agency\" smise di usare il termine negli anni 1990, sostituendolo con \"ortodossi ferventi\" o \"Haredi\", oppure entrambi. L'editore di allora, Lisa Hostein, afferm\u00f2 che \" 'ultraortodosso' veniva visto come termine dispregiativo che implicava estremismo\". Un giornale del New Jersey, \"The Star-Ledger\", apparentemente smise di usare il termine ultraortodosso nel 2009.\nPi\u00f9 generalmente, una serie di altre espressioni sono usate tra gli ebrei haredim per designarsi nella comunit\u00e0, tra cui \"Yidn\" (ebrei), \"erlekhe Yidn\" (ebrei virtuosi), \"frum\" (pii), \"heimish\" (caserecci), \"yeshivish\" e \"Anash (anshei-shloimeinu \u2013 membri della nostra comunit\u00e0)\". Tutti questi appellativi acquisiscono significati diversi a seconda del contesto.\nIn Israele, a volte gli ebrei laici chiamano gli haredim \"i neri\" (ebraico: \"shechorim\"), riferimento denigratorio ai vestiti scuri solitamente indossati da questi ultimi. Vengono inoltre chiamati con la parola slang \"dos\" (plur. \"dosim\" o \"dossim\"), altro termine dispregiativo che imita la tradizionale pronuncia aschenazita della parola \"datim\", che significa 'religiosi'.\nStoria.\nPer diversi secoli prima dell'emancipazione degli ebrei europei, la maggior parte degli ebrei d'Europa era costretta a vivere in comunit\u00e0 chiuse (\"ghetti); l'unico modo per gli ebrei di ottenere l'accettazione sociale era quello di convertirsi, abbandonando in tal modo tutti i legami con le proprie famiglie e comunit\u00e0, per poi essere comunque discriminati, in quanto considerati cristiani soltanto di facciata (si veda il caso dei marranos in Spagna dopo l'espulsione degli ebrei). Poche alternative esistevano per i singoli individui, soprattutto nel ghetto, di destreggiarsi tra la cultura dominante e la comunit\u00e0, perch\u00e9 ci\u00f2 era gestito dalla pi\u00f9 vasta comunit\u00e0 nel suo insieme.\nQuesta situazione inizi\u00f2 a cambiare con l'Illuminismo e le richieste di alcuni liberali europei di includere la popolazione ebraica negli imperi e nelle nazioni emergenti, appoggiate inoltre dall'Haskalah ebraica. Questi aderenti al nuovo pensiero sostenevano che l'accettazione da parte del mondo non ebraico rendeva necessaria la riforma degli stessi ebrei e la modifica di quelle pratiche considerate in contrasto con questo obiettivo modernizzante. Nelle parole di un aforisma popolare coniato dall'illuminista ebreo Judah Leib Gordon, una persona deve essere \"un ebreo a casa, e un \"mentsh\" per strada\". Per alcuni ebrei, l'ebraismo meticoloso e rigoroso praticato nel ghetto interferiva con queste nuove opportunit\u00e0 esterne. Questo gruppo sosteneva che l'ebraismo si doveva \"riformare\" in linea con i cambiamenti sociali che si svolgevano intorno a loro. Erano i precursori del movimento di riforma dell'ebraismo. Questo gruppo entusiasticamente si assimil\u00f2 nella cultura circostante.\nAltri ebrei sostenevano che la divisione tra ebrei e gentili avesse finora effettivamente protetto la cultura religiosa e sociale degli ebrei; abbandonare tali divisioni, affermavano, avrebbe comportato l'eventuale abbandono della religione ebraica tramite l'assimilazione. Quest'ultimo gruppo insisteva che la risposta appropriata all'Illuminismo fosse quella di mantenere il rispetto rigoroso della \"Halakhah\" (la legge tradizionale ebraica) per impedire la dissoluzione dell'ebraismo autentico e garantire la sopravvivenza del popolo ebraico.\nMentre il dibattito infuriava, il tasso di integrazione e di assimilazione cresceva in proporzione al grado di accettazione della popolazione ebraica da parte delle societ\u00e0 ospitanti. In alcuni Paesi, in particolare in Europa orientale, l'accettazione (e integrazione) era molto pi\u00f9 lenta e questo era particolarmente vero nella \"zona di residenza\", una regione lungo il confine occidentale dell'Impero russo che comprendeva la maggior parte della moderna Bielorussia e dell'Ucraina, dove era confinato l'insediamento ebraico dell'impero. Sebbene gli ebrei qui non ottenessero la stessa accettazione ufficiale come era avvenuto nell'Europa occidentale e centrale, lo stesso spirito illuminato di cambiamento pervadeva gli animi, anche se in una variante locale. Dal momento che non era possibile ottenere l'accettazione da parte della cultura dominante, molti ebrei emigravano o si associavano ad una serie di vari movimenti che parevano offrire la speranza di un futuro migliore. Alcuni ebrei, particolarmente i giovani secolarizzati, abbracciavano varie versioni di radicalismo sociale, soprattutto la Democrazia Sociale nelle sue forme bundiste e nazional-socialiste e mensceviche polacche; alcuni pi\u00f9 tardi divennero anche comunisti, in particolare nell'Unione Sovietica. Un numero molto maggiore di ebrei dell'Europa orientale scelse una \"politica di uscita\" meno radicale: abbracciarono o simpatizzarono per una qualche versione del nazionalismo ebraico, in particolare il sionismo (che spesso combinavano con forme di politica liberale riguardo ai diritti di cittadinanza in stati dell'Europa orientale). Iniziato come movimento popolare, ma insorgente in Russia negli anni 1880, il sionismo raggiunse un predominio comunitario entro la fine della prima guerra mondiale (tranne che in Unione Sovietica, dove il regime comunista lo soppresse a partire dal 1918). Nel contesto del generale spostamento verso la politica etnonazionalista in tutta l'Europa orientale durante la prima guerra mondiale e gli effetti devastanti della guerra sulla societ\u00e0 ebraica tradizionale e sulle relative sue certezze, i partiti nazionalisti ebraici (soprattutto i sionisti di vario tipo) ottennero sempre pi\u00f9 voti o addirittura una maggioranza di voti ebraici nelle varie elezioni locali, comunali e nazionali in Russia e Ucraina nel breve periodo di transizione dopo la caduta del regime zarista e nei nuovi stati-nazione emergenti con le grandi minoranze ebraiche dell'Europa dell'Est, come la Polonia e la Lituania. In concomitanza, nel periodo tra le due guerre mondiali, i principali (cio\u00e8 i pi\u00f9 popolari e ampiamente venduti) quotidiani yiddish in Polonia e Lituania venivano identificati con il sionismo. Sia i movimenti ebraici socialisti che quelli nazionalisti non erano neutrali sul tema della religione ebraica: in linea di massima, comportavano un completo e non di rado disprezzante rifiuto delle norme religiose e culturali tradizionali. Coloro che si opponevano a questi cambiamenti reagirono in una variet\u00e0 di modi.\nIn Germania l'approccio consueto fu quello di accettare gli strumenti della ricerca moderna e applicarli alla difesa dell'ortodossia, in modo da sconfiggere i riformatori con il loro stesso gioco. Un sostenitore di questo approccio fu Rabbi Samson Raphael Hirsch, che coni\u00f2 lo slogan \"Torah Im Derech Eretz\" (Torah e civilt\u00e0) e condusse una secessione da organizzazioni comunitarie ebraiche tedesche per formare un movimento strettamente ortodosso con la propria rete di sinagoghe e scuole, conosciute come \"Adath Israel\". Il suo movimento ha tuttora dei seguaci e il loro livello di osservanza \u00e8 molto severo, ma a causa della loro accettazione della formazione laica non vengono normalmente classificati come \"haredim\". Alcuni studiosi della Galizia, come ad esempio Zvi Hirsch Chayes, seguirono un approccio in qualche modo simile. In Europa orientale l'Ebraismo riformato non era molto organizzato, ma i sostenitori della modernit\u00e0 venivano compresi sotto l'egida di uno dei movimenti della Haskalah o politici, come il Bundismo o il Sionismo. L'opposizione tradizionalista era generalmente associata con i vari gruppi chassidici o con la crescente rete di yeshivot degli ebrei lituani, alcune delle quali (ad esempio la Yeshivah Volozhin) chiudevano piuttosto che rispettare la richiesta del governo russo di introdurre studi secolari nel programma didattico.\nIn Germania gli opponenti della Riforma si radunarono con Rabbi Samson Raphael Hirsch e il suo \"Adath Israel\". In Polonia gli ebrei, fedeli a valori tradizionali, si riunirono sotto la bandiera dell\"'Agudas Shlumei Emunei Yisroel\". Il fatto decisivo avvenne nel 1912 con la fondazione del movimento \"World Agudath Israel\", che divenne una potente forza politica e ottenne persino seggi al Sejm polacco (parlamento). Questo movimento comprendeva i rappresentanti di alcune delle correnti del tradizionalismo gi\u00e0 menzionate. I tradizionalisti dell'Europa orientale, che avevano lottato contro i nuovi movimenti emergenti nella comunit\u00e0 ebraica, furono i precursori dei haredim contemporanei.\nFormazione.\nLa formazione della corrente \"chared\u00ec\" dell'ebraismo ortodosso \u00e8 principalmente attribuita al rabbino Moses Sofer (il \"Chatam Sofer\"), al Gaon di Vilna Rabbi Elija Kramer, ad Israel Baal Shem Tov e ai rispettivi discepoli. Sofer, Rabbino Capo della comunit\u00e0 ortodossa a Pressburg (Bratislava), era uno studente di Rabbi Nathan Adler di Francoforte, che era un Maestro della Cabala e discepolo di Rabbi Pinchas HaLevi Horowitz di Francoforte, rinomato talmudista. Sofer era quindi rispettato sia dai chassidim che dai misnagdim.\nSofer applicava un gioco di parole al termine talmudico \"Chadash Asur min ha-Torah\" \"il 'nuovo' \u00e8 vietato dalla Torah\" (riferendosi letteralmente al mangiare \"Chadash\", \"grano nuovo\" prima di fare l'offerta dell'Omer), come uno slogan che annunciava la sua opposizione a qualsiasi cambiamento filosofico, sociale o pratico all'osservanza ortodossa consuetudinaria. Non permetteva quindi che gli studi secolari fossero aggiunti al curriculum didattico della sua yeshivah di Presburgo. Il suo studente pi\u00f9 notevole fu il rabbino Moshe Shic che, insieme ai figli di Sofer - i rabbini Shimon e Samuel Benjamin Sofer - ebbero un ruolo attivo nell'opposizione al movimento di Riforma, ma mostrarono una relativa tolleranza per la diversit\u00e0 all'interno dell'ambiente ortodosso. Altri, come il pi\u00f9 zelante rabbino Hillel Liechtenstein, si basarono su una posizione pi\u00f9 rigorosa di ortodossia.\nA partire dal 1830, una ventina di discepoli di Sofer si stabilirono in Terra Santa, quasi tutti a Gerusalemme. Aderirono alle strutture sociali comunitarie, come lo \"Yishuv\", che comprendevano ebrei musta'arabi, sefarditi e aschenaziti. Si stabilirono a Gerusalemme, Safed, Tiberiade e Hebron. Insieme con i \"perushim\" (discepoli del Gaon di Vilna) e chassidim formarono un approccio all'Ebraismo simile a quello dei loro omologhi europei. Nei due secoli successivi, gli haredi svilupparono organizzazioni religiose e politiche in Europa e in Israele, specie dopo l'indipendenza israeliana del 1948, promuovendo una forte ortodossia che cercasse di stabilire relazioni pacifiche e costruttive con le altre comunit\u00e0 ebraiche e con i non ebrei.\nTradizioni correnti.\nPratiche e osservanze.\nLegge ebraica.\nUna convinzione basilare della comunit\u00e0 ultra-ortodossa \u00e8 che sia l'ultimo anello di una catena di continuit\u00e0 ebraica che risale al dono della Torah a Mos\u00e8 sul Monte Sinai. Mantengono l'interpretazione della Mishnah e del Talmud come spiegata da Maimonide che due guide distinte per l'Halakhah (Legge ebraica) furono date agli Israeliti. La prima \u00e8 la Torah she-bi-khtav, o la \"Legge Scritta\", che \u00e8 la Torah come gli ebrei la conoscono correntemente. La seconda, nota come \"Torah she-ba'al peh\" (\"Legge Orale\"), che spiega la Legge Scritta che fu data a Mos\u00e8 quale interpretazione della Legge Scritta.\nLa Legge ebraica, nota come \"Halakhah\", rappresenta le conclusioni finali basate sul Talmud in merito a come ci si debba comportare in materie spirituali, morali, religiose e personali. Come tale comprende i codici giuridici applicabili a varie situazioni ipotetiche e che sono state esaminate e sviluppate di generazione in generazione, in una vasta raccolta sempre in espansione di letteratura religiosa.\nL\"'Halakhah\" \u00e8 una guida per tutto ci\u00f2 che l'ebreo tradizionale fa, dal momento in cui si sveglia fino a quando va a dormire. Si tratta di un corpus di leggi complesse, combinate con spiegazioni logiche del ragionamento alla base di ogni singola legge. Halakhah incorpora molte pratiche tradizionali in tali leggi, alcune delle quali iniziarono come abitudini tramandate nel corso dei millenni, insieme ad un assortimento di comportamenti culturali profondamente radicati. \u00c8 quindi oggetto di intenso studio in scuole religiose conosciute come \"yeshivot\" (in sostanza, scuole di diritto che comprendono anche lo studio della letteratura e dei costumi ebraici in generale).\nNel corso della storia, l\"'Halakhah\" ha affrontato molte problematiche sulla base delle circostanze e casistiche precedenti. Si sono verificate alcune modifiche di rilievo nel corso dei secoli, tra cui l'educazione pi\u00f9 formale delle donne nei primi anni del ventesimo secolo e l'applicazione della Halakhah alla tecnologia moderna. Mentre gli haredim sono stati generalmente pi\u00f9 conservatori delle loro controparti ortodosse moderne in merito a nuove pratiche e decisioni sull'applicazione contemporanee dei concetti \"halakhici\", l'Ebraismo ortodosso vede queste innovazioni come coerenti con i concetti \"halakhici\" tradizionalmente esposti.\nLe differenze tra l'ortodossia haredi e l'ortodossia moderna di solito si trovano nella interpretazione della natura dei concetti tradizionali halakhici e nella comprensione di ci\u00f2 che costituisce un'applicazione accettabile di questi concetti al mondo moderno.\nLe invenzioni moderne sono state studiate e incorporate negli aggiornamenti dell'Halakhah, accettati sia dagli haredim che dalle altre comunit\u00e0 ortodosse. Per esempio, si sono promulgate sentenze circa il corretto utilizzo dell'elettricit\u00e0 e di altre tecnologie da parte degli ebrei ortodossi durante lo Shabbat (e altre festivit\u00e0) per fare in modo che le leggi scritte (\"Torah she-bi-khtav\") non siano violate. Vi \u00e8 consenso nella comunit\u00e0 ortodossa per quanto riguarda la maggior parte dei punti pi\u00f9 importanti, sebbene i punti pi\u00f9 sottili siano oggetto di intensi dibattiti che producono una vasta gamma di opinioni. Mentre le discussioni di Halakhah sono comuni e incoraggiate, le determinazioni finali circa l'applicabilit\u00e0 della Legge in tutte le situazioni \u00e8 nelle mani del rabbino ortodosso locale o \"posek\" (giurista rabbinico).\nStile di vita e famiglia.\nLa vita haredi \u00e8 molto incentrata sulla famiglia. A seconda di vari fattori, i ragazzi e le ragazze frequentano scuole separate e procedono verso un pi\u00f9 alto studio della Torah rispettivamente in una \"yeshivah\" o \"seminario\", cominciando da un'et\u00e0 che varia dai 13 ai 18 anni. Una percentuale significativa di giovani rimane nella \"yeshivah\" fino al loro \"shiddukh (fidanzamento)\", quando la donna viene introdotta alla controparte per vedere se la coppia si vuole sposare. Molti comunque continuano a studiare in un \"kolel\" (istituto di studio della Torah per uomini sposati) per tutta la vita. In molte comunit\u00e0 haredi, lo studio presso istituti secolari/laici viene scoraggiato, sebbene alcune comunit\u00e0 abbiano strutture educative per la formazione professionale o seguano programmi professionali per entrambi i sessi. La maggior parte degli uomini, anche quelli che non frequentano un kolel, si impegnano comunque a studiare quotidianamente i testi ebraici (collettivamente indicati come \"Torah\"). Le famiglie tendono ad essere di grandi dimensioni, riflettendo l'adesione al comandamento della Torah \"Siate fecondi e moltiplicatevi\" (), in Israele hanno in media sette figli.\nI rabbini haredim generalmente proibiscono di guardare la televisione e i film, di leggere giornali quotidiani di ambiente non religioso e di usare internet senza filtri che blocchino la pornografia, sui giornali ultraortodossi sono proibite le immagini di donne o ragazze. Per questo alcuni haredim usano telefonini che sono programmati per disattivare internet, l'invio e la ricezione di sms e altre funzioni che potrebbero influenzare i loro utenti in modi indesiderabili. La maggior parte delle aziende in Israele ora offre agli haredim dei telefoni cellulari di base con limitate capacit\u00e0 interattive. Tuttavia sembra che molti haredim usino molto internet, a giudicare dal grande numero di partecipanti a \"chat haredi\". In maggio 2012, 40.000 haredim si sono radunati allo Stadio Citi Field di New York per discutere sui pericoli di internet.\nAbiti.\nMolti haredim reputano il modo di vestire come un mezzo importante per garantire l'identit\u00e0 ebraica e la distintivit\u00e0. Inoltre, un modo semplice e sobrio di vestire \u00e8 visto come favorevole alla riflessione interiore e alla crescita spirituale. Perci\u00f2 molti haredim sono riluttanti a indossare un abbigliamento moderno (che a volte potrebbe compromettere i loro standard di modestia). Molti uomini hanno la barba, la maggior parte degli uomini indossano abiti scuri e un cappello a larghe tese (di solito nero) durante la preghiera e portano sempre in testa una kippah (di solito nera) persino a letto. Le donne aderiscono alle regole di \"tzniut\" (modestia) e quindi portano gonne lunghe o comunque al di sotto delle ginocchia e maniche lunghe, scollature alte e una qualche forma di copertura della testa se coniugate: sciarpe, foulard copricapo, cappelli, o \"sheitel\" (parrucche) in maniera da non lasciare i capelli scoperti oltre due dita.\nGli uomini chassidim spesso seguono lo stile di vestiario specifico del proprio gruppo, che pu\u00f2 prevedere giacche lunghe o cappotti (spesso chiamati redingote, o \"kapote\" o \"sirtuk\"), o una giacca da completo a piena lunghezza chiamata \"rekel\". L'abbigliamento formale comune comprende lunghe giacche di seta (\"bekishe\"), cappelli di pelliccia larghi o alti (\"shtreimel\" o \"spodik\"). Questi indumenti sono indossati il giorno dello Shabbat e nelle festivit\u00e0 ebraiche, nonch\u00e9 per matrimoni ed eventi di importanza comunitaria. Durante la preghiera i chassidim indossano un \"gartel\" (una lunga cintura avvolta intorno alla vita dello strato esterno di abbigliamento). Anche se comune per l'abito degli ebrei chassidici e non-chassidici in Europa prima della seconda guerra mondiale, l'uso attuale del gartel \u00e8 principalmente relegato a membri del Chassidismo. Tuttavia, alcuni haredim non chassidici continuano a mantenere questa tradizione.\nPopolazione e relazioni sociali.\nDemografia.\nStime della popolazione heredi sono difficili da ottenere e potrebbero sottostimare significativamente il numero reale di haredim, a causa della loro riluttanza a partecipare a sondaggi e censimenti. Tuttavia gli studi mostrano un tasso di crescita molto alto, con una popolazione di giovani percentualmente elevata.\nAltre nazioni con un notevole numero di heredim sono Canada, Francia, Argentina Belgio, Paesi Bassi, Svizzera, Austria, Sudafrica e Australia."}
{"id": "3027184", "revid": "2044019", "url": "https://it.wikipedia.org/wiki?curid=3027184", "title": "Per amore e per onore", "text": "Per amore e per onore (\"For Love and Honor\") \u00e8 una serie televisiva statunitense composta da 12 episodi e trasmessa per la prima volta in USA nel settembre 1983. \nL'autore era Jeff Spielman, la regia era di Gary Nelson. La serie si ispira al film \"Ufficiale e gentiluomo\" e le storie sono ambientate in una base militare di artiglieria aerotrasportata sita in California. I protagonisti sono il capitano Wiecek e il sergente Allard, in contrasto tra loro. Altri personaggi di rilievo sono: il capitano Engel, un ufficiale medico donna che ama il sergente Allard; il sergente Bell, un veterano della guerra del Vietnam; Pavlik, un caporale donna; Chris, un soldato donnaiolo che intraprende una relazione con Phyllis, la moglie del capitano Wiecek trascurata dal marito. La serie non ebbe molto successo e fu interrotta dopo il 12\u00ba episodio. In Italia la serie arriv\u00f2 nell'autunno del 1985. "}
{"id": "3027185", "revid": "486946", "url": "https://it.wikipedia.org/wiki?curid=3027185", "title": "INFPS", "text": ""}
{"id": "3027187", "revid": "2166030", "url": "https://it.wikipedia.org/wiki?curid=3027187", "title": "\u00c7andarl\u0131 Ali Pasci\u00e0", "text": "Biografia.\nFiglio di \u00c7andarl\u0131 Kara Halil Hayreddin Pasci\u00e0 e fratello di \u00c7andarl\u0131 \u0130brahim Pasci\u00e0, Ali Pasci\u00e0 guid\u00f2 le truppe ottomane nella campagna di conquista della Bulgaria e della Dobrugia nel 1388. Si distinse inoltre, come comandante degli Spahi nella battaglia di Nicopoli del 1396."}
{"id": "3027188", "revid": "1543377", "url": "https://it.wikipedia.org/wiki?curid=3027188", "title": "Rosslyn Farms", "text": "Rosslyn Farms \u00e8 un borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 464 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 99,1%) seguita da quella afroamericana (0,6%), dati del 2000."}
{"id": "3027191", "revid": "729019", "url": "https://it.wikipedia.org/wiki?curid=3027191", "title": "Revolution\u00e4re Zellen", "text": "Le Revolution\u00e4re Zellen (RZ) (trad: \"Cellule Rivoluzionarie)\" sono state un gruppo terroristico di estrema sinistra attiva in Germania (in particolare nella ex-Germania Ovest), tra il 1973 e il 1995. I loro membri si sono sempre considerati parte del cosiddetto movimento autonomo. A differenza di altre organizzazioni terroristiche molto pi\u00f9 organizzate, nelle \"Revolution\u00e4re Zellen\" sono subito emerse due correnti tra loro in forte contrasto. La prima, non molto diversa dalla RAF, si definiva antimperialista; la seconda era costituita da Rivoluzionari Sociali. Le differenze e i contrasti tra le due fazioni erano tali che l'unica cosa che le accomunava era, oltre ovviamente al nome, la loro forma di organizzazione decentralizzata.\nNelle \"Revolution\u00e4re Zellen\", \u00e8 anche emerso un gruppo interno, costituito unicamente da donne, che prende il nome di \"Rote Zora\".\nSecondo il procuratore generale federale, le \"Revolution\u00e4re Zellen\"/\"Rote Zora\" hanno effettuato un totale di 186 attacchi, 40 dei quali a Berlino (Ovest); il Ministero dell'Interno del Nord-Reno-Westfalia, invece, conta un numero molto maggiore: attribuisce alle RZ, tra il 1973 e il 1995, ben 296 attacchi con esplosivi, con materiale incendiario e con armi da fuoco.\nProfilo.\nA differenza della RAF, i membri della RZ non volevano agire dalla clandestinit\u00e0, ma piuttosto vivere e lavorare nel rispetto della legalit\u00e0. Sono rimasti anonimi durante i loro attacchi in modo che, oltre alla loro politica militante, potessero continuare a lavorare in organizzazioni politiche legali e prendere parte ai processi di discussione all'interno della sinistra e della societ\u00e0. A differenza della RAF, le \"Revolution\u00e4re Zellen\" non erano strettamente strutturate, ma si sono organizzate in piccole cellule e gruppi senza alcuna gestione centrale. La loro forma di organizzazione decentralizzata veniva occasionalmente chiamata \"Guerrilla Diffusa\". A causa di questa struttura organizzativa, le \"Revolution\u00e4re Zellen\" venivano talvolta chiamati terroristi post-lavoro. Tuttavia, il loro approccio li ha nascosti alle indagini da parte dello Stato per molto tempo. Fino al 1999, secondo le dichiarazioni degli investigatori, era quasi impossibile trovare dati e indizi utilizzabili sulle \"Revolution\u00e4re Zellen\" e in genere pochissime condanne.\n\u00c8 stato solo in seguito all'arresto di Hans-Joachim Klein, membro delle RZ e attentatore dell'OPEC, nel 1998, che gli investigatori hanno finalmente appreso qualcosa sulle loro strutture interne. Nel 1999 Rudolf Schindler \u00e8 stato arrestato in seguito a queste nuove indagini. Dal 2001 in poi, Schindler e altri (compreso l'ex capo dell'Ufficio internazionale della TU Berlin Matthias Borgmann e gli attivisti del Mehringhof Harald Gl\u00f6de e Axel Haug) sono stati accusati a Berlino di aver fondato un'organizzazione terroristica ai sensi della sezione 129a del codice penale. Nel 2004, Schindler e sua moglie Sabine Eckle sono stati condannati a tre anni e nove mesi di carcere; il pentito Tarek Mousli \u00e8 apparso nel processo come testimone chiave ed \u00e8 stato in seguito rilasciato.\nIl giornale \"Revolution\u00e4re Zorn\" fu pubblicato nell'ambiente vicino alle RZ. Dopo che le leggi anti-terrorismo furono applicate anche alla stampa nel 1978, tutti i numeri della rivista furono raccolti per la distruzione dopo i raid a livello nazionale. Sono state interessate anche le ristampe delle dichiarazioni di RZ nella rivista di Francoforte Pflasterstrand (numero 45) o nell'Info-Bug di Berlino (numero 145). Come fecero notare gli uffici legali della aziende editoriali durante i procedimenti giudiziari, ci fu la grossa incongruenza che invece le riviste pi\u00f9 popolari e affermate fossero invece autorizzate a ristampare senza ostacoli le dichiarazioni dell'altro gruppo terrorista della RAF.\nStoria.\nPrimi attacchi.\nLe RZ provenivano dai movimenti autonomi militante. Hanno sempre agito come cellule solo vagamente orientate dal centro ed hanno agito sempre in modo indipendente. Solo dal 1976 hanno iniziato ad usare il nome di \"Revolution\u00e4re Zellen\". Hanno avuto numerosi contatti e scambi di favori con altri gruppi terroristici attivi in quegli anni, primo fra tutti la RAF, ma anche il Movimento 2 giugno. Altri contatti significativi sono stati fatti con quasi tutti i gruppi terroristici filo-palestinesi e soprattutto il terrorista internazionale Comandante Carlos.\nLa RZ ha effettuato i primi attacchi nel novembre 1973 a Berlino e Norimberga contro il gruppo ITT. Nel 1975 un gruppo di donne della RZ ha effettuato un attentato dinamitardo contro la Corte Costituzionale Federale a Karlsruhe. Dopo poco, lo stesso gruppo di donne, inizi\u00f2 a farsi chiamare \"Rote Zora\" e divenne in breve un gruppo indipendente anche se fino agli anni '80, i gruppi lavoravano congiuntamente\nUna ulteriore cellula della RZ, oper\u00f2 in vari attacchi all'estero. Per esempio, Hans-Joachim Klein si assoc\u00eco a Gabriele Kr\u00f6cher-Tiedemann del movimento del 2 giugno. Entrambi alle dipendenze di Carlos, nel 1975 effettuarono un attacco alla conferenza dell'OPEC. le Revolution\u00e4re Zellen furono anche coinvolte nel dirottamento dell'aereo dell'Air France da Atene a Entebbe nel 1976. Per entrambe le operazioni, i membri della RZ si erano posti sotto il comando diretto di Wadi Haddad, che aveva operato da poco una scissione del Fronte Popolare per la Liberazione della Palestina (PFLP). Nel corso del blitz da parte dei reparti speciali israeliani all'aeroporto di Entebbe, dove i rapitori tenevano gli ostaggi, furono uccisi due fondatori delle RZ, Wilfried B\u00f6se e Brigitte Kuhlmann. Ci\u00f2 ha portato a violente controversie all'interno le Revolution\u00e4re Zellen sull'orientamento futuro del gruppo; dopo questo insuccesso non furono pi\u00f9 effettuati attacchi all'estero. Johannes Weinrich, successore di B\u00f6se e sempre orientato ad attacchi pi\u00f9 cruenti, lasci\u00f2 dopo poco il gruppo, unendosi ai gruppi di Carlos.\nGli anni successivi.\nSebbene le \"Revolution\u00e4re Zellen\", secondo le loro stesse dichiarazioni, abbiano rifiutato l'uccisione mirata di persone, hanno effettuato diversi cosiddetti attacchi \"colpo al ginocchio\" (gambizzazione). Lo scopo di questi attacchi sarebbe stato quello di ferire gravemente la vittima e renderla incapace di lavorare per un lungo periodo. Si dice che l'assassinio del ministro dell'Economia dell'Assia Heinz-Herbert Karry nel 1981 risalga a un'azione del genere; le circostanze esatte non sono per\u00f2 mai state chiarite. In una lettera di confessione, le Revolution\u00e4re Zellen, hanno presentato l'omicidio come un incidente, pur non mostrando alcun rimorso. Il 20 settembre 1983 fu effettuato un attacco esplosivo al centro di calcolo dello stabilimento MAN di Gustavsburg. Il danno alla propriet\u00e0 ammontava a diversi milioni di marchi. Harald Hollenberg, capo dell'ufficio immigrazione di Berlino, \u00e8 stato colpito alle gambe nel 1986 e G\u00fcnter Korbmacher, presidente del Tribunale amministrativo federale, un anno dopo.\nNel 1987, Ingrid Strobl \u00e8 stata identificata in un video di sorveglianza. Durante l'indagine sotto copertura contro di lei, Strobl riusc\u00ec ad entrare in contatto con numerosi membri nel novembre 1987. Di conseguenza, il 18 dicembre 1987, il BKA ha inferto un duro colpo contro le RZ. Migliaia di agenti di polizia hanno perquisito 33 edifici in 20 citt\u00e0. Sono stati eseguiti mandati di perquisizione contro 23 sospetti membri delle RZ. La maggior parte \u00e8 stata successivamente condannata. Quattro membri sono fuggiti in Francia.\nDopo la caduta del muro, le RZ hanno perso importanza e consenso. Il 15 gennaio 1991, un attentato dinamitardo alla Colonna della Vittoria di Berlino fall\u00ec. Nel dicembre 1991 la RZ pubblic\u00f2 un testo che descriveva gli scontri dopo il rapimento di Entebbe e riportava la crescente divisione dei gruppi. In particolare, prendono le distanze dalla loro ideologia antimperialista e antisionista degli anni '70. La selezione di ostaggi come cittadini israeliani ed ebrei da un lato e altri ostaggi dall'altro, classificava chiaramente il gruppo come antisemita. Hanno per\u00f2 affermato che stavano combattendo contro \"il razzismo di stato, il sessismo e il patriarcato \". A met\u00e0 degli anni '80, gli attacchi erano diretti principalmente contro la politica della Repubblica Federale in materia di stranieri e asilo.\nNell'ottobre 1993 furono rivendicati gli ultimi attacchi delle RZ: fu distrutta con una esplosione la Cabina di Trasformazione Secondaria della Polizia di Frontiera Federale vicino a Francoforte sull'Oder e ci fu un attacco all'aeroporto di Rothenburg (Sassonia). La Rote Zora ha fatto esplodere una bomba nel cantiere navale L\u00fcrssen a Lemwerder nel luglio 1995 .\nNel 2000, i due ex membri della RZ Christian Gauger e la sua compagna Sonja Suder furono arrestati a Parigi e rilasciati dopo pochi mesi, poich\u00e9 i reati contro i quali erano stati accusati erano prescritti in Francia. Erano stati accusati di essere coinvolti in attentati dinamitardi contro lo stabilimento KSB (Frankenthal) e MAN a Gustavsburg e al castello di Heidelberg negli anni '70. La Suder era anche sospettata di essere stato coinvolta nella preparazione dell'attacco alla conferenza dell'OPEC del 1975 a Vienna. Gauger e Suder erano fuggiti in Francia nel 1978 quando si resero conto di essere pedinati. Dopo che nel 2010 le richieste urgenti contro l'estradizione in Germania erano state respinte dalla Corte europea dei diritti dell'uomo, nel settembre del 2011 invece, entrambi sono state estradati in Germania e da allora sono ancora detenuti. Il 21 settembre 2012, il loro processo penale \u00e8 iniziato dinanzi al tribunale regionale di Francoforte. Il 12 novembre 2013, la Suder \u00e8 stata assolta dalle accuse di omicidio in relazione all'attacco alla conferenza dei ministri del petrolio dell'OPEC a Vienna nel dicembre 1975, poich\u00e9 non \u00e8 stato possibile dimostrarne la complicit\u00e0. La ormai ottantenne \u00e8 stato condannata a tre anni e sei mesi di reclusione per tre attacchi incendiari nel 1977 e 1978. Poich\u00e9 la Suder aveva gi\u00e0 trascorso due anni e mezzo in carcere, i giudici hanno sospeso il mandato d'arresto nei suoi confronti. Il procedimento contro il suo partner Christian Gauger era stato precedentemente interrotto a causa dell'incapacit\u00e0 permanente di sostenere un processo.\nNel dicembre 2006, gli ex membri delle RZ Adrienne Gerh\u00e4user e Thomas Kram si sono presentati a sorpresa alla Procura federale. A causa del suo coinvolgimento in due attacchi esplosivi falliti con la \"Rote Zora\", nell'aprile del 2007 Adrienne Gerh\u00e4user \u00e8 stata condannata a due anni di libert\u00e0 vigilata. Thomas Kram \u00e8 stato condannato a due anni di libert\u00e0 vigilata nel 2009 per associazione terroristica."}
{"id": "3027196", "revid": "2014155", "url": "https://it.wikipedia.org/wiki?curid=3027196", "title": "Alessandrina di Prussia", "text": "Famiglia d'origine.\nAlessandrina fu la settima di dieci figli, nonch\u00e9 la quarta femmina, del re di Prussia Federico Guglielmo III (1770\u20131840) e della sua prima moglie, la principessa Luisa di Meclemburgo-Strelitz (1776-1810.\nI suoi nonni paterni erano il re di Prussia Federico Guglielmo II e la regina Federica Luisa d'Assia-Darmstadt; quelli materni il granduca Carlo II di Meclemburgo-Strelitz e la principessa Federica Carolina Luisa d'Assia-Darmstadt.\nFu battezzata \"Alessandrina\" in onore del suo padrino, lo zar Alessandro I di Russia.\nMatrimonio.\nIl principe ereditario Oscar di Svezia la chiese in sposa, ma la corte di Berlino declin\u00f2 l'offerta.\nIl 25 maggio del 1822, nel Palazzo Reale di Berlino, Alessandrina spos\u00f2 il granduca ereditario Paolo Federico di Meclemburgo-Schwerin (1800\u20131842),figlio primogenito del principe Federico Ludovico di Meclemburgo-Schwerin e della sua prima moglie, la granduchessa russa Elena Pavlovna Romanova.\nKarl August Varnhagen von Ense scrisse riguardo a quest'avvenimento: \"Matrimonio della Principessa Alessandrina. Scarsa partecipazione nel popolo, anche per questo presente in modo esiguo, perch\u00e9 \u00e8 noto che non v'\u00e8 alcun affetto nel gioco\".\nSi tratt\u00f2 effettivamente di un matrimonio considerato generalmente infelice; Paolo Federico era un militare che aveva poco tempo o interesse da dedicare alla moglie ed alla famiglia. Alessandrina, al contrario, si dimostr\u00f2 una madre devota che crebbe con tenerezza i suoi figli e coltiv\u00f2 attivamente i loro interessi culturali. Lei stessa era una donna colta, ma venne anche descritta come una tipica e distaccata principessa tedesca. Non era considerata un'intellettuale, ma prendeva parte a convegni eruditi e leggeva molti libri.\nI coniugi vissero nel castello granducale di Ludwigslust e, dopo l'ascesa al trono di Paolo Federico, risiedettero nella citt\u00e0 di Schwerin.\nAlessandrina fond\u00f2, nel 1829, l\"'Associazione di Alessandrina\" nella citt\u00e0 di Ludwigslust, che fu il secondo asilo pi\u00f9 antico in Germania e la pi\u00f9 antica scuola materna del Meclemburgo.\nDopo la morte del marito visse, in qualit\u00e0 di Granduchessa Vedova, nel Cottage di Alessandrina, nei pressi di Heiligendamm, e nel palazzo di Alessandrina a Schwerin e continu\u00f2 ad esercitare grande influenza politica.\nFu insignita dell'onorificenza prussiana dell'Ordine di Luisa e di quella russa dell'Ordine di Santa Caterina.\nMor\u00ec a Schwerin il 21 aprile del 1892 e fu sepolta, accanto al marito, nella cattedrale della stessa citt\u00e0.\nFigli.\nDiede al marito i seguenti figli:"}
{"id": "3027204", "revid": "1543377", "url": "https://it.wikipedia.org/wiki?curid=3027204", "title": "Ben Avon Heights", "text": "Ben Avon Heights \u00e8 un borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 392 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 98,7%) seguita da quella afroamericana (0,3%), dati del 2000."}
{"id": "3027208", "revid": "373458", "url": "https://it.wikipedia.org/wiki?curid=3027208", "title": "Adelelmo di Burgos", "text": "Biografia.\nFu monaco nell'Abbazia di Chaise-Dieu, della quale divenne abate nel 1078. Si rec\u00f2 in Spagna verso il 1079, dietro richiesta di Costanza di Borgogna, seconda moglie del re di Castiglia, Alfonso VI.\nDopo essere stato a Santiago di Compostela, sulla strada del ritorno si ferm\u00f2 all'ostello di San Juan Evangelista di Burgos, fondato nel 1074 da una comunit\u00e0 di monaci benedettini allo scopo di accogliere ed assistere i pellegrini. La protezione del re Alfonso VI, detto \"il buono\", e della regina Costanza aveva consentito all'ostello di svilupparsi. \nPrese quindi ad occuparsi dei pellegrini che egli stesso serviva a tavola e ai quali lavava i piedi, andando loro incontro e trasportando addirittura a spalle quelli che erano pi\u00f9 deboli. \nCulto.\nAlla sua morte, secondo la leggenda, l'ostello parve essere in preda ad un grande incendio: la popolazione accorse per estinguerlo ma non vi era alcuna fiamma e le campane si misero a suonare da sole e tutto ci\u00f2 fu interpretato come un miracolo. Il santo fu sepolto con gli altri pellegrini che morivano presso l'ostello in un campo vicino, ove fu eretta una piccola cappella. \nDopo la morte fu canonizzato sotto il nome di Sant'Elesmo (in spagnolo \"San Lesmes\") e divenne il patrono della citt\u00e0 di Burgos, ove viene festeggiato il 30 gennaio.\nNel 1968 i resti completi di sant'Adelelmo sono stati ritrovati e la sua tomba \u00e8 stata costituita nel coro della chiesa alla presenza dei pellegrini provenienti da Loudun."}
{"id": "3027210", "revid": "109636247", "url": "https://it.wikipedia.org/wiki?curid=3027210", "title": "All\u00f4 Police", "text": "All\u00f4 Police \u00e8 una serie televisiva francese composta da 36 episodi. Venne trasmessa alla televisione francese ORTF a partire dal 24 dicembre 1966. Parte della serie fu trasmessa in Italia dalla RAI nel 1971. La serie fu creata da Jean Dewever e Pierre Goutas e fu diretta da vari registi, tra cui lo stesso Goutas. Gli episodi della serie mettono in scena la vita quotidiana in un commissariato di polizia francese guidato dal commissario Lambert."}
{"id": "3027213", "revid": "2166030", "url": "https://it.wikipedia.org/wiki?curid=3027213", "title": "\u00c7andarl\u0131 Kara Halil Hayreddin Pasci\u00e0", "text": "Biografia.\nMembro della illustre famiglia dei \u00c7andarl\u0131 il cui ruolo fu di fondamentale importanza nei primi decenni di vita dell'Impero Ottomano, proveniva dai ranghi militari, dove occupava la posizione di kazasker (\u0642\u0627\u0636\u0633\u06a9\u0631), capo della giustizia militare (in precedenza la carica di visir era attribuita a personalit\u00e0 di cultura, provenienti dalla classe dei \"ilmiye\").\nLa sua nomina a Gran Visir avvenne nel settembre del 1364. Le sue iniziative pi\u00f9 rilevanti furono l'implementazione del sistema del \"devshirme\", strumento che si riveler\u00e0 decisivo per l'ascesa dell'Impero a grande potenza militare, funzionale all'istituzione del corpo dei Giannizzeri, fortemente voluta poco tempo prima dal Gran Visir e dallo stesso Sultano ottomano Murad I. Mantenne la carica fino alla morte, avvenuta il 22 gennaio del 1387: il suo visirato fu il pi\u00f9 lungo della storia."}
{"id": "3027214", "revid": "298055", "url": "https://it.wikipedia.org/wiki?curid=3027214", "title": "Cooper Freedman", "text": ""}
{"id": "3027216", "revid": "767487", "url": "https://it.wikipedia.org/wiki?curid=3027216", "title": "The Third Degree (film 1919)", "text": "The Third Degree \u00e8 un film muto del 1919 diretto da Tom Terriss. Adattamento cinematografico del lavoro teatrale di Charles Klein, il film fu interpretato da Alice Joyce.\nTrama.\nPer aver sposato una donna di condizione inferiore alla sua, Howard Jeffries junior viene diseredato dal padre. Una notte, dopo essersi ubriacato, Howard si addormenta per risvegliarsi accanto al cadavere del suo amico Robert Underwood. Arrestato, confessa alla polizia di essere lui l'assassino ma sua moglie Annie, che crede nella sua innocenza, riesce a indurre Richard Brewster, l'avvocato della famiglia Jeffries, ad assumere la difesa del marito. Si scopre che la signora Jeffries, la matrigna di Howard, ha nelle sue mani l'ultima lettera di Richard, nella quale il giovane dichiarava la sua intenzione di uccidersi. La donna, per\u00f2, si rifiuta di rendere pubblica il biglietto che salverebbe Howard per non mettere a repentaglio la propria reputazione. Sar\u00e0 Annie a sacrificarsi, fingendo di essere lei la signora Jeffries a cui era stata inviata la lettera. Salver\u00e0 il marito che si riconcilier\u00e0 con la famiglia.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film usc\u00ec nelle sale cinematografiche statunitensi il 19 maggio 1919.\nAltre versioni.\nIl lavoro teatrale di Charles Klein fu portato altre volte sullo schermo."}
{"id": "3027219", "revid": "57342", "url": "https://it.wikipedia.org/wiki?curid=3027219", "title": "Giovanni Battista Loi", "text": "Biografia.\nGiovanni Battista Loi, nato nel 1934 a Buggerru (provincia del Sud Sardegna), fin dalla fanciullezza \u00e8 residente a Carbonia. Gi\u00e0 assessore alla cultura della provincia di Cagliari, \u00e8 stato senatore della Repubblica nella IX legislatura (dal 12 luglio 1983 al 1\u00ba luglio 1987), risultando eletto nel collegio elettorale di Iglesias nelle liste del P.S.d'Az.. Successivamente sempre nelle liste del P.S.d'Az. \u00e8 stato eletto alla Camera dei deputati nella X legislatura (dal 2 luglio 1987 al 22 aprile 1992). Vive da pensionato a Carbonia."}
{"id": "3027222", "revid": "16972", "url": "https://it.wikipedia.org/wiki?curid=3027222", "title": "Revolutionary Cells", "text": ""}
{"id": "3027227", "revid": "339392", "url": "https://it.wikipedia.org/wiki?curid=3027227", "title": "Giudaismo Haredi", "text": ""}
{"id": "3027229", "revid": "1318658", "url": "https://it.wikipedia.org/wiki?curid=3027229", "title": "Episodi de I misteri di Murdoch (seconda stagione)", "text": "La seconda stagione della serie televisiva I misteri di Murdoch \u00e8 stata trasmessa in Canada su Citytv dal 10 febbraio al 27 maggio 2009.\nIn Italia la stagione \u00e8 andata in onda a partire dal 5 giugno 2010 su Rai 3 che ha trasmesso tutti gli episodi tranne il n. 13 intitolato \"Tutto ci\u00f2 che puoi fare\" che \u00e8 andato in onda in prima visione assoluta su Fox Crime.\n\"Lo spettacolo continua\".\nTrama.\nIn citt\u00e0 arriva la \"Western Extravaganza\", lo spettacolo itinerante di Buffalo Bill dedicato al vecchio West. Uno dei numeri di punta \u00e8 quello di \"Saetta\" Wilcox e Jaws McRawlins, due pistoleri diventati famosi nel passato per aver battuto in regolare duello Chester McGee, un feroce assassino privo di scrupoli. Il numero prevede che Wilcox spari tre volte contro McRawlins, che fermer\u00e0 con i denti il terzo colpo. Ovviamente si tratta di un trucco, ma alla presenza di Brackenreid, di Murdoch, di Julia e di altri poliziotti qualcosa non va per il verso giusto: al terzo colpo McRawlins cade davvero morto. Wilcox viene fermato, anche se per lui manca un movente: i due erano amici e si conoscevano da molti anni; forse si \u00e8 trattato di un incidente. In ogni caso Wilcox viene scagionato quando si scopre che il colpo mortale non \u00e8 partito da un revolver, bens\u00ec da un fucile; l'assassino ha sparato da parecchie decine di metri e dunque deve essere un ottimo tiratore. I maggiori sospettati diventano cos\u00ec lo stesso Buffalo Bill (la cui vista per\u00f2 non \u00e8 pi\u00f9 molto buona), Annie Oakley, che era stata pesantemente infastidita da McRawlins, e il cacciatore di taglie John Warton, che aveva litigato con lui. Poco tempo dopo dall'obitorio scompare la testa di McRawlins: inizialmente si pensa ad un furto, dato che l'uomo aveva in bocca parecchi denti d'oro; ma poi si scopre che il morto era un famoso ricercato e Warton, mirando ad incassare la taglia, ha preso ci\u00f2 che gli serviva per dimostrarne la morte. Quando anche Wilcox rimane ucciso da un colpo di pistola che ha seguito un'insolita traiettoria, Murdoch inizia a capire che i recenti omicidi hanno le loro radici nel passato. Il famoso duello di cui Wilcox e McRawlins erano stati protagonisti \u00e8 regolare solo nella leggenda e tutti i partecipanti avevano nomi differenti. Chester McGee in realt\u00e0 non era un feroce criminale, ma solo un uomo che si era opposto ai piani espansionistici della Ferrovia. Ora qualcuno a conoscenza della verit\u00e0 ha fatto in modo di vendicarlo.\n\"Scale e serpenti\".\nTrama.\nA Toronto viene brutalmente uccisa Alberta Moffat; la ragazza, ex prostituta che ora lavorava in una lavanderia, \u00e8 stata sventrata; vicino al corpo l'assassino ha lasciato un messaggio: PROVATE A FERMARMI. Al IV Distretto arriva il detective Edward Scanlon di Scotland Yard che dichiara di essere sulle tracce di un certo Arnold Orville che negli ultimi due anni ha gi\u00e0 ucciso numerose donne: otto in ciascuna delle citt\u00e0 in cui si \u00e8 fermato. Alberta Moffat sarebbe la sua prima vittima a Toronto. Scanlon, impaziente e nervoso, suggerisce anche che Orville possa essere in realt\u00e0 Jack lo Squartatore, il feroce assassino che ha agito a Londra sette anni prima senza mai essere stato arrestato. Il ritrovamento di un secondo cadavere sembra dare ragione a Scanlon; questa ragazza per\u00f2, Gloria Abercrombie, non era una prostituta ma una semplice sartina, forse rimasta vittima dell'assassino solo perch\u00e9 era in ritardo sulla strada di casa. Alla ricerca di chiarimenti utili all'indagine, Murdoch si rivolge al dottor Roberts, uno psichiatra d'avanguardia che lo aiuta a costruire il profilo dell'assassino: un uomo sessualmente deviato che nasconde la sua enorme rabbia contro le donne sotto una maschera di normalit\u00e0. Di l\u00ec a poco viene arrestato Morris Bailey, sorpreso a spiare una donna e trovato in possesso di numerosi capi intimi femminili. In parte sembra corrispondere al profilo: \u00e8 inglese, \u00e8 arrivato da poco in citt\u00e0 e lavora in un mattatoio. Quando Bailey rimane ucciso durante un tentativo di evasione, Scotland Yard considera chiuso il caso, e Scanlon si appresta a ripartire. Murdoch per\u00f2 non \u00e8 pienamente convinto, in particolare si chiede come siano state scelte le vittime e cosa avessero in comune le ragazze. Un supplemento d'indagine fornisce la risposta a queste domande e un pi\u00f9 attento esame della carrozza con cui le vittime sono state rapite, e all'interno della quale sono state uccise, fornisce l'identit\u00e0 dell'assassino, che forse desidera davvero essere preso e fermato. Ed \u00e8 la dottoressa Ogden, nuova vittima designata, ad eliminare il colpevole per legittima difesa. Profondamente scossa, Julia cerca (e trova) in Murdoch il necessario conforto.\n\"Febbre da dinosauro\".\nTrama.\nMettendo a frutto le numerose lezioni di danza che hanno frequentato, Murdoch e Julia partecipano ad un Gran Gal\u00e0 in onore del paleontologo Barklay Baker. La presentazione della pi\u00f9 recente scoperta di Blake - lo scheletro di un grande dinosauro - viene per\u00f2 funestata da un paio di gravi incidenti: un giovane fanatico religioso, armato di martello, cerca di distruggere un prezioso reperto. Durante la sua fuga si scopre inoltre che tra le fauci del dinosauro \u00e8 stato posizionato il cadavere di un uomo. La vittima \u00e8 Lukas DeWitt, aiutante di campo di Blake, morto a causa di un colpo alla testa. L'indagine \u00e8 complicata: l'enorme via vai nel giorno della festa rende praticamente impossibile ricostruire i movimenti dei presenti; Murdoch verifica inoltre che il mondo della paleontologia \u00e8 animato da forti rivalit\u00e0: per le ossa, soggette a furti, esiste un fiorente mercato e non sono rari i sabotaggi tra colleghi. Inoltre anche un paleontologo rinomato come Blake, diventato famoso qualche tempo prima grazie al ritrovamento di un grosso osso fossile, \u00e8 continuamente costretto a rinnovare il proprio lavoro con ulteriori scoperte. Mentre Blake decide di affidare la successiva campagna di scavi a Mary Ann McConnell, sua collaboratrice di fiducia ed ex amante di DeWitt, si scopre che il presunto fanatico religioso del Gal\u00e0 \u00e8 in realt\u00e0 Clyde Dunbar, un piccolo delinquente. Principale sospetto per il delitto diventa cos\u00ec il professor Rudolph Sutton, che lo aveva pagato per distruggere il famoso osso. Storico avversario di Blake, che considera un falso scienziato ed un truffatore, Sutton aveva i migliori motivi per cercare di danneggiarlo. La piena soluzione del caso tuttavia sta altrove. Malgrado gli impedimenti posti dalla famiglia DeWitt all'autopsia, Murdoch e Julia riescono ugualmente a rilevare sul corpo di Lukas tracce sufficienti ad individuare il vero responsabile della sua morte e il luogo reale in cui il delitto \u00e8 stato commesso, ricostruendo infine le circostanze che hanno portato il cadavere tra le fauci del dinosauro.\n\"Il mistero di Houdini\".\nTrama.\nL'ispettore Brackenreid, Murdoch e la dottoressa Ogden assistono allo spettacolo di Harry Houdini, un giovane illusionista che sta diventando famoso. Come assistente del mago Julia ritrova sua sorella Ruby, una giornalista convinta che le storie da raccontare vadano vissute in prima persona. Il numero centrale dello spettacolo prevede che Houdini venga incatenato e chiuso dentro un forziere in cui avr\u00e0 aria per soli undici minuti. Entro quel breve tempo dovr\u00e0 dunque liberarsi e uscire. Proprio in contemporanea con il numero dell'illusionista nella banca a fianco del teatro avviene una rapina: dalla cassaforte scompare un'ingente somma di denaro e Jonathan Decker, il guardiano notturno, rimane ucciso. Un passante identifica Harry Houdini come l'uomo che \u00e8 fuggito dalla scena del crimine ed \u00e8 entrato nel teatro. Al termine degli undici minuti il mago \u00e8 effettivamente ricomparso in sala: accusato di essere il ladro nega, ma rifiuta di svelare i suoi segreti professionali. Malgrado l'assenza di prove certe, Brackenreid lo fa comunque arrestare; Murdoch per\u00f2 \u00e8 scettico sulla colpevolezza del giovane e preferisce cercare di spiegare le molte incongruenze del caso. Ad esempio, il caveau della banca aveva una speciale chiusura a tempo, ma la serratura non \u00e8 stata manomessa; Decker inoltre ha s\u00ec ricevuto un colpo in testa, per\u00f2 l'autopsia rileva che la morte \u00e8 dovuta ad avvelenamento da nicotina. Quando viene assassinato anche Edward Simms, il direttore della banca, si profila la possibilit\u00e0 che la rapina sia stata compiuta con responsabilit\u00e0 interne: almeno tre uomini, uno dei quali aveva pianificato sin dall'inizio di sparire con il denaro, lasciandosi alle spalle tutti i complici morti. Poich\u00e9 non crede che quell'uomo sia Houdini, Murdoch si serve piuttosto della sua collaborazione per dimostrare come la rapina sia stata organizzata e messa in atto, al pari di una grande illusione teatrale. Poco prima di riuscire a fuggire, anche il terzo uomo viene identificato e arrestato.\n\"La fata verde\".\nTrama.\nA Toronto, l'Accademia Musicale Weston \u00e8 in realt\u00e0 un bordello di lusso frequentato dall'\u00e9lite cittadina. Una sera verso mezzanotte, durante uno dei consueti intrattenimenti, una bomba incendiaria raggiunge il salone a pianterreno. Il panico \u00e8 grande ma i danni sono limitati; quando per\u00f2 la tenutaria, la signorina Weston, sale al piano di sopra per cercare una delle ragazze, la trova morta nel suo letto. La vittima \u00e8 Cora Devereux, ventitr\u00e9 anni: \u00e8 stata garrotata, probabilmente dopo un tentativo di strangolamento. L'indagine viene affidata a Murdoch, che ritrova con piacere l'affascinante signorina Ettie Weston. Da lei il detective ottiene qualche informazione in pi\u00f9 su Cora: originaria di Montr\u00e9al, da dove era fuggita a causa della brutalit\u00e0 di un cliente, la ragazza era popolare e molto richiesta. Purtroppo anche a Toronto Cora aveva dovuto difendersi dalle ossessive attenzioni di un cliente: il pittore Arthur Webster, che proprio la sera precedente era stato allontanato a forza dall'Accademia. Ma il pittore non rimane l'unico sospettato: proseguendo l'indagine, Murdoch scopre che Cora era sentimentalmente legata al giudice Mitchell Wilson. All'inizio l'uomo \u00e8 reticente e nega qualunque tipo di coinvolgimento, poi finisce per ammettere di essere stato innamorato di Cora. Era con lei durante la sera fatale: dopo aver bevuto assenzio, aveva perso i sensi e al suo risveglio la ragazza era morta. La signorina Weston lo aveva aiutato ad occultare la sua presenza nell'Accademia, ma il giudice afferma con decisione di non aver ucciso Cora. Progettava anzi di sposarla e di trasferirsi con lei in una propriet\u00e0 recentemente acquistata sulla costa. Malgrado ci\u00f2, il giudice viene arrestato quando suo figlio, Paul Wilson, ne demolisce l'alibi ed esibisce vestiti insanguinati ritrovati nel garage di casa. C'\u00e8 la possibilit\u00e0 che il giudice abbia scoperto che Cora stesse con lui solo per motivi economici, e l'abbia uccisa per vendetta. Quando per\u00f2 il pittore Webster viene trovato morto impiccato, accanto ad un messaggio in cui chiede perdono per la morte di Cora, il giudice viene rilasciato. Sino a quel momento Murdoch ha cercato di usare la massima discrezione in un'indagine spinosa, a causa del potenziale coinvolgimento di varie personalit\u00e0 di alto livello, ma il suo atteggiamento prudente finisce per metterlo in contrasto con il signor Levi Beecher, fondatore della Lega per la Temperanza, un moralizzatore fortemente ostile all'Accademia Weston e al trattamento di favore riservato ai suoi ricchi e potenti frequentatori. Dietro insistenza di Beecher l'Accademia viene chiusa e con grande collera della signorina Weston tutte le ragazze si ritrovano sulla strada, prive della protezione di cui avevano goduto sino a quel momento. Per Murdoch in ogni caso il problema principale resta legato agli omicidi, che forse hanno relazione tra loro o forse no. Il detective dubita che quello di Webster sua un vero suicidio, e per l'omicidio di Cora la sua attenzione si dirige su Paul Wilson, viziato e spendaccione, i cui diritti ereditari sarebbero stati danneggiati dal matrimonio del padre con la ragazza. Gli investigatori gli tendono una trappola e dimostrano che Paul Wilson ha tentato di incastrare il giudice, fabbricando false prove: tuttavia non \u00e8 lui il vero assassino. Lanciandosi (in compagnia di Julia) in un'inedita sperimentazione sull'assunzione di alcolici, Murdoch dimostra che Cora e il giudice non avevano bevuto abbastanza per perdere i sensi: sono stati intenzionalmente drogati, mediante una bottiglia regalata a Cora da qualcuno che doveva ben conoscerne i gusti; il giudice era stato risparmiato per diventare il capro espiatorio del delitto. Anche Webster era incosciente quando \u00e8 stato impiccato. Mettendo insieme tutti questi elementi con il toluene usato per fabbricare la bomba incendiaria che \u00e8 servita come diversivo per portare a termine l'omicidio di Cora, Murdoch arriva al vero, insospettabile colpevole: il signor Beecher. \u00c8 lui il vecchio cliente di Montr\u00e9al da cui Cora era fuggita: l'uomo, che reprimendo i propri istinti si \u00e8 rifatto una vita all'insegna della pi\u00f9 intransigente moralit\u00e0, ha ucciso per evitare di essere rovinato dal suo imbarazzante passato. Al termine dell'indagine la signorina Weston parte per Winnipeg, dove ha intenzione di aprire una Sala da T\u00e8. Murdoch si congeda definitivamente da lei, avvicinandosi invece in maniera pi\u00f9 intima e profonda alla dottoressa Ogden.\n\"Ombre di grigio\".\nTrama.\nIl corpo di una ragazza morta da circa un giorno viene ripescato in un canale; non indossa abiti, ha al polso solo un elegante braccialetto e non risulta annegata, bens\u00ec quasi interamente dissanguata. La giovane viene identificata come Lillie Dunn, un'ex dattilografa da poco licenziata. La madre Bertha racconta che da qualche tempo la figlia non si sentiva bene, ma aveva evitato di andare dal medico per risparmiare. L'autopsia rivela che Lillie aveva recentemente subito un aborto, probabile causa del dissanguamento. Il ritrovamento tra i suoi effetti personali di una confezione di pillole abortive mette gli investigatori sulle tracce di Sally Smoot, una vecchia conoscenza dell'ispettore Brackenreid. Interrogata, la donna spiega che le pillole da lei spacciate sono innocue ma anche inefficaci: in alternativa alla mancanza di risultati, le ragazze in difficolt\u00e0 vengono di solito indirizzate ad un medico compiacente. A Sally spetta una percentuale sul pagamento dell'operazione. Il medico di cui la truffatrice fa il nome \u00e8 Ralph Fitch: l'uomo ha molti debiti e numerosi precedenti. Finisce per ammettere che Lillie si \u00e8 presentata gi\u00e0 morente al suo studio: Fitch non l'ha uccisa, ma si \u00e8 comunque sbarazzato del corpo per non essere implicato nella faccenda. Mentre Murdoch scopre che il padre del bambino di Lillie \u00e8 il signor Bixby, suo ex datore di lavoro e impenitente donnaiolo, nell'inchiesta entra il nome di un secondo medico: Isaac Tash, amico della dottoressa Ogden, in precedenza gi\u00e0 incontrato da Murdoch. Temendo che Julia lo abbia in qualche modo informato o messo sull'avviso, Murdoch lo interroga pi\u00f9 volte con una certa ostilit\u00e0. Inizialmente reticente, Tash finisce per ammettere di essere un medico abortista ma riesce a convincere il detective di non aver ucciso Lillie: anzi, se la ragazza si fosse rivolta a lui, probabilmente sarebbe ancora viva. Murdoch decide di lasciar cadere le accuse contro di lui per non essere costretto ad indagare su tutte le altre sue pazienti. La morte di Lillie Dunn rimane sostanzialmente senza un colpevole definito e perseguibile. Negli ultimi tempi la relazione tra Murdoch e la dottoressa Ogden si era felicemente approfondita; le implicazioni del caso e un doloroso episodio nel passato di Julia contribuiscono per\u00f2 ad allontanarli di nuovo.\n\"Delitto all'universit\u00e0\".\nTrama.\nIl professor Samuel Bennett, da poco arrivato dall'Inghilterra per dirigere la Facolt\u00e0 di Fisica, viene ucciso nel suo studio all'Universit\u00e0 di Toronto: gli hanno sparato in fronte mentre, chinato sul suo telescopio, era al telefono con un collega, il professor Albert Godfrey. Tra i due fisici i rapporti erano tempestosi: divisi da rivalit\u00e0 professionali, erano continuamente in gara anche per l'avvistamento di una cometa. E questo era infatti l'argomento della telefonata; data la frequenza delle liti, Godfrey non si era poi stupito quando la conversazione si era bruscamente interrotta. Malgrado l'apparente solidit\u00e0 del suo alibi telefonico, Murdoch considera Godfrey come il principale indiziato, finch\u00e9 non scopre che la sera dell'omicidio il cielo era coperto: non c'era dunque ragione perch\u00e9 Bennett stesse usando il telescopio, mettendosi nella giusta posizione per essere colpito. Con l'aiuto dell'agente Crabtree, Murdoch individua il punto esatto del cortile da cui \u00e8 partito lo sparo; riesce a spiegare perch\u00e9 nessuno abbia visto o sentito qualcosa, bench\u00e9 il cortile fosse affollato di studenti, e a ricostruire il meccanismo a tempo che \u00e8 stato usato per compiere il delitto. Poich\u00e9 il meccanismo \u00e8 complesso e si basa su di una fisica di precisione, Murdoch ritorna ai suoi sospetti su Godfrey. Poi per\u00f2 scopre un biglietto che giustifica la presenza di Bennett alla finestra: una studentessa, dietro pagamento, era invitata a spogliarsi tutte le sere alle nove, facendosi guardare. Il biglietto \u00e8 un falso e quando ne identifica la calligrafia, Murdoch capisce infine come \u00e8 stato organizzato l'omicidio e da chi: per dimostrarlo dovr\u00e0 per\u00f2 mettere uno contro l'altro i due possibili colpevoli. Mettendo sotto pressione il pi\u00f9 debole della coppia, ottiene infine una confessione. Nel corso di tutta l'indagine l'agente Crabtree viene alquanto distratto a causa della ricerca della sua vera madre, che lo aveva abbandonato nei pressi di una chiesa poco dopo la nascita. Si presentano ben due candidate al ruolo, forse attratte dai benefici economici che la professione di Crabtree assicura: e anche qui, per individuare la donna giusta, sar\u00e0 necessario ricorrere ad uno stratagemma.\n\"Guerra d'affari\".\nTrama.\nUn bambino di nome Alwyn Jones si presenta al IV Distretto per fare una denuncia: mentre si trovava in riva al fiume per pescare ha visto un \"grande cavaliere d'argento\" e ha udito i colpi di una sparatoria. Bench\u00e9 poco convinto, per assecondarlo Murdoch compie un rapido sopralluogo, ma non rinviene alcuna traccia. Mentre il detective riaccompagna il bambino a casa, dove lo attende la madre Enid, in citt\u00e0 avviene un delitto: il professor Ezra Delamore cade improvvisamente morto per strada, dopo essere stato urtato da un cieco che si dilegua in fretta. L'autopsia rivela che l'uomo \u00e8 stato avvelenato con acido prussico, iniettato tramite un proiettile cavo: cosa che sembra indicare l'opera di un killer professionista. Da tempo Delamore, di carattere irritabile e collerico, non insegnava pi\u00f9; conduceva invece ricerche finanziate dalle Industrie Hammerton. Grazie ai diari forniti dalla signora Eason, la governante del professore, Murdoch scopre che Delamore stava lavorando alla cosiddetta \"macchina analitica\"; le sue ricerche avrebbero dovuto portare a calcolatori in grado di agire in maniera autonoma: sviluppi affascinanti e insieme potenzialmente pericolosi. Quando all'indagine per omicidio si interessa anche l'ambiguo Terrence Meyers, gi\u00e0 conosciuto in precedenza, Murdoch ha la conferma che dietro la morte di Delamore c'\u00e8 qualcosa di complesso. Mentre Alwyn Jones scompare e un nano morto avvelenato viene ripescato dal fiume, Meyers si decide a fare alcune rivelazioni: un filmato dimostra che la Prussia \u00e8 in possesso di un avanzatissimo automa, utilizzabile come arma. Anche le Industrie Hammerton ne hanno costruito uno. Le ricerche di Delamore, contese dalle due parti, dovevano servire a perfezionare l'invenzione e ci\u00f2 a cui Alwyn ha assistito in riva al fiume altro non era che la dimostrazione pratica sul funzionamento dell'automa. In base ad un ragionamento scientifico Murdoch dimostra per\u00f2 che le due parti sono state ingannate: non esiste nessun vero automa e le Industrie Hammerton miravano soltanto ad ottenere fondi governativi illimitati, sfruttando la minaccia di una guerra. Martin Hammerton viene arrestato da Meyers che forse lo far\u00e0 scomparire, o pi\u00f9 probabilmente continuer\u00e0 a sfruttarlo in qualche modo. L'avventuroso Alwyn viene ritrovato sano e salvo, e restituito all'affetto della madre. Tra la giovane vedova Jones e il detective Murdoch sembra iniziare una promettente intesa.\n\"La convalescenza\".\nTrama.\nDurante un inseguimento Murdoch cade da un tetto e rimane ferito abbastanza seriamente: una commozione cerebrale, costole incrinate e vasti ematomi lo costringeranno per un po' a rimanere a letto nella sua stanza. In sua assenza l'agente Crabtree viene momentaneamente promosso al grado di sostituto detective e affiancato dall'agente Higgins inizia ad investigare in un caso di omicidio: per strada \u00e8 stato rinvenuto il corpo di un uomo con la gola tagliata; nello stomaco l'autopsia ha trovato tracce di cibo (cucina francese) e il dito indice della stessa vittima. Crabtree identifica il ristorante che costituisce la vera scena del delitto, ma impiega un po' di tempo prima di arrivare a capire come sono andate le cose. Un pappagallo, testimone dell'omicidio, gli fornisce infine la chiave per approdare alla giusta soluzione. Intanto Murdoch, pi\u00f9 volte amorevolmente visitato tanto dalla dottoressa Ogden quanto dalla giovane vedova Jones, inganna il tempo perfezionando la sua pi\u00f9 recente invenzione: un apparecchio ottico per riuscire a vedere anche nel buio. Mentre la signora Kitchen, la padrona di casa, si assenta per andare ad assistere una sorella malata, Murdoch rimane affidato alle cure della signora Burgess e si trova, suo malgrado, ad investigare su qualcosa di strano: in casa - tra i muri e la soffitta - si sentono rumori ingiustificati. Per ben due volte inoltre il detective subisce aggressioni che sembrano mirate a tenerlo fuori combattimento, pi\u00f9 che ad ucciderlo. I colleghi sono propensi ad attribuire il tutto alla febbre alta e allo stato di alterazione in cui il detective si trova; la sua ostinazione a cercare una spiegazione finisce per\u00f2 per metterlo davvero in pericolo di vita: due malviventi stanno infatti cercando in casa un bottino in oro nascosto dal precedente inquilino della stanza di Murdoch e messi alle strette, decidono di eliminare definitivamente ogni ostacolo. Murdoch riesce ad avere la meglio su di loro solo grazie alla sua invenzione e all'aiuto della signora Kitchen, segregata dai criminali e dunque mai partita. Alla fine anche l'oro viene ritrovato, ben nascosto tra gli stucchi di un soffitto.\n\"La solitudine del telegrafo\".\nTrama.\nUna ragazza viene trovata morta su di una barca con i polsi tagliati. Il detective Murdoch capisce che si tratta di un omicidio e indaga nell'ambiente di lavoro della donna. Si scopre che la giovane donna lavorava presso una societ\u00e0 di telegrafi e che qui aveva iniziato una relazione, via telegrafo, con un uomo. Si scoprir\u00e0 che l'uomo in questione aveva agganciato anche altre donne, facendosi dare dei soldi per poi scomparire. Un nuovo corpo viene trovato, ossia quello dell'uomo sospettato. L'agente Murdoch insieme all'aiuto della vedova Jones, riescono a contattare l'omicida via telegrafo, il sospettato sa chi \u00e8 la Jones, una vecchia dipendente; la giovane vedova litiga con Murdoch ritenendolo colpevole di averla messa in pericolo. I sospetti ricadono sul proprietario della ditta di telegrafo, che risulta essere scomparso dopo che, teoricamente, avrebbe assalito un'altra dipendente. Quest'ultima, via telegrafo, fa sapere di essere stata rapita. Murdoch si precipita sul posto di lavoro e qui la trova legata con il nodo della corda rivolto verso di lei, segno che la donna si \u00e8 legata da sola. La donna asserisce di essere stata rapita e portata sul posto di lavoro dal suo capo, ma i sospetti di Murdoch lo portano a metterla sotto pressione inscenando un messaggio del rapitore. La donna paurosa che l'uomo fosse scappato, decide di andare a controllare il corpo, il quale era stato rinchiuso nel suo baule.\nArrrivati a casa sua, Murdoch la coglie sul fatto e l'arresta. La donna confessa che aveva fatto finta di essere un ex dipendente, incline alle relazioni via telegrafo, e che allacciava relazioni via telegrafo con altre dipendenti per farsi dare dei soldi e poi sparire. La donna morta aveva scoperto il suo gioco cos\u00ec l'aveva uccisa, come aveva ucciso l'ex dipendente per far ricadere su di lui i sospetti, ma avendolo trovato morto, aveva ucciso il suo capo come ultimo capro espiatorio.\n\"Lupi mannari\".\nTrama.\nUna serie di omicidi, sembrano essere stati realizzati da un lupo mannaro che squarcia le vittime alla giugulare. Murdoch con l'aiuto di un indiano cercher\u00e0 di scoprire la connessione tra gli omicidi e il loro vero realizzatore.\n\"Tutto ci\u00f2 che puoi fare\".\nTrama.\nLa pi\u00f9 recente indagine del detective Murdoch sembra riguardare un tragico incidente: Humphrey Breen, geologo e appassionato naturalista, \u00e8 morto cadendo da una finestra del terzo piano. In apparenza l'uomo si \u00e8 sporto eccessivamente nel tentativo di catturare una farfalla. Ancor prima che il detective possa formarsi una completa opinione relativa ai fatti, sulla scena del presunto incidente interviene il sergente Jasper Linney della Polizia a Cavallo: proveniente dalla Columbia Britannica, sta indagando su di un omicidio avvenuto sei giorni prima. Con decisione avanza l'ipotesi che i due casi siano collegati e che anche Breen sia stato ucciso. Il morto meno recente, Uriah Doakes, doveva infatti analizzare del materiale minerario proprio per Breen, ma \u00e8 morto cadendo lungo i binari della ferrovia in stato di ubriachezza. Linney tuttavia sottolinea come Doakes non toccasse alcol; un attento esame della scena lo ha convinto che l'uomo fosse gi\u00e0 morto prima di essere travolto dal treno. Nelle sue tasche \u00e8 stato ritrovato un biglietto da visita con il nome del detective Murdoch, e questo ha condotto Linney a Toronto. Murdoch \u00e8 lievemente infastidito dall'ingerenza nella sua indagine e sembra non rilevare (a differenza di tutti gli altri) quanto i metodi investigativi di Linney somiglino ai suoi. In ogni caso, quando il sergente dimostra che la farfalla apparentemente inseguita da Breen \u00e8 stata uccisa e posizionata ad arte accanto al cadavere, non pu\u00f2 negare l'evidenza: Breen non \u00e8 caduto dalla finestra, \u00e8 stato spinto. L'ispettore Brackenreid individua il possibile responsabile dei delitti: Al l'\"Incidente\", un sicario abile nei travestimenti che deve il soprannome all'abitudine di mascherare i propri delitti come eventi casuali. Qualcuno deve avergli commissionato gli omicidi, tuttavia manca ancora un movente che possa far luce anche sul mandante. Il materiale esaminato da Doakes \u00e8 del tutto ordinario e la Arkona, la Compagnia dai cui scavi proviene il minerale, non pu\u00f2 essere d'aiuto. Il direttore, il signor Fremont, sostiene infatti di non conoscere Doakes e di essere all'oscuro della perizia. Quando per\u00f2 anche il signor Vanderlay, che aveva fornito utili informazioni, muore in seguito all'ennesimo \"incidente\", i sospetti degli investigatori si infittiscono. La Arkona ha comprato molti terreni attorno a Pringle Creek, il posto sperduto da cui proveniva il materiale di Breen; l'ipotesi \u00e8 che la Compagnia abbia messo in atto una truffa, vendendo concessioni minerarie relative a terreni che si sarebbero poi rivelati sterili e privi di valore. Per cercare prove a sostegno, Linney decide di tornare indietro e di recarsi a Pringle Creek; Murdoch, avendo scoperto che nella lista degli acquirenti compare anche il nome di suo padre Harry, decide di accompagnarlo. Pringle Creek si rivela essere un paesino sperduto e deserto; c'\u00e8 Harry, per\u00f2, che sta indagando sulla morte di Doakes: lo conosceva e sospettando che la Arkona stesse giocando sporco, era stato lui a dargli il biglietto da visita e a consigliargli di rivolgersi all'unico poliziotto di cui si fidasse, il figlio William Murdoch. Ma le sorprese non sono finite perch\u00e9 quando i tre si ritrovano insieme, salta fuori che anche Jasper \u00e8 figlio di Harry. Quando i suoi vagabondaggi lo avevano condotto a Vancouver, Harry aveva conosciuto Lucinda Linney e con lei aveva avuto una relazione; in seguito la donna lo aveva lasciato, senza rivelargli di essere incinta: solo di recente Harry ha saputo di Jasper e si \u00e8 messo in contatto con lui. Seppur frastornati dall'inatteso ricongiungimento famigliare, i tre devono comunque occuparsi di ben altro. A Toronto infatti Brackenreid ha teso una trappola a Fremont, rivelandogli ci\u00f2 che si sa della truffa e ventilando l'ipotesi che il sicario Al, per coprire del tutto le proprie tracce, decida di eliminare anche lui. Il direttore abbocca e, con una telefonata incriminante, mette in moto altri sicari che dovrebbero occuparsi di Murdoch e Linney. A Pringle Creek quindi i due fratellastri ed Harry si ritrovano assediati. Bersagliati da pi\u00f9 parti e in possesso di una sola pistola (quella di Jasper) trovano comunque materiale sufficiente a costruire granate stordenti che, usate contro gli assalitori, permettono loro di avere la meglio. Di l\u00ec a poco Murdoch si prepara a tornare a Toronto, mentre Harry decide di rimanere con Jasper ancora un po'. Nel frattempo Fremont \u00e8 stato arrestato e in quanto ad Al, Toronto e Columbia Britannica si disputeranno il privilegio di inviarlo alla forca. Libero dall'indagine, Murdoch pu\u00f2 finalmente concentrarsi su di un altro problema che lo ha angustiato a lungo: poich\u00e9 la sua breve relazione con la vedova Enid Jones \u00e8 definitivamente tramontata, cerca di riavvicinarsi a Julia. Con successo, dal momento che anche lei, pur avendo saltuariamente frequentato Reggie Poundsett, non desiderava altro."}
{"id": "3027231", "revid": "767487", "url": "https://it.wikipedia.org/wiki?curid=3027231", "title": "The Vengeance of Durand", "text": "The Vengeance of Durand \u00e8 un film muto del 1919 diretto da Tom Terriss e interpretato da Alice Joyce. Prodotto e distribuito dalla Vitagraph Company of America, il film - un rifacimento di \"The Vengeance of Durand; or, The Two Portraits\" di James Stuart Blackton - usc\u00ec nelle sale il 15 novembre 1919.\nTrama.\nL'aristocratico francese Henri Durand \u00e8 follemente geloso della moglie Marion, sempre attorniata da molti ammiratori. Uno di questi, respinto dalla donna, la accusa ingiustamente di essere l'amante di Tom Franklin, un amico d'infanzia. Marion, disperata perch\u00e9 il marito ha creduto alla calunnia, si suicida.\nPassano alcuni anni. Tom, dopo una lunga assenza, ritorna e Durand, animato da uno spirito rancoroso e vendicativo, spinge la figlia Beatrice - che assomiglia come a una goccia d'acqua alla madre morta - a farsi corteggiare da Tom. I due finiscono per fidanzarsi e quando Tom \u00e8 ormai pazzamente innamorato di lei, Beatrice si mette a flirtare con altri uomini, tanto da ridurlo alla disperazione. La donna, rendendosi conto che Tom pensa al suicidio, ammette di amare solo lui. Durand diventa furioso per il tradimento della figlia. Ma, quando il vecchio corteggiatore respinto di Marion confessa di averla calunniata, Tom viene riabilitato e Durand d\u00e0 il suo consenso alle nozze tra lui e Beatrice.\nProduzione.\nIl film, conosciuto anche con il titolo alternativo \"The Two Portraits\", fu prodotto dalla Vitagraph Company of America.\nDistribuzione.\nDistribuito dalla Vitagraph Company of America e presentato da Albert E. Smith, il film usc\u00ec nelle sale cinematografiche statunitensi il 15 novembre 1919."}
{"id": "3027235", "revid": "125338557", "url": "https://it.wikipedia.org/wiki?curid=3027235", "title": "Ferrovia Bresenza-Capodistria", "text": "La ferrovia Bresenza\u2013Capodistria (in sloveno \"\u017eeleznica Pre\u0161nica\u2013Koper\") \u00e8 una linea ferroviaria della Slovenia, costruita nel 1967 per collegare il porto di Capodistria alla rete ferroviaria iugoslava.\nSi dirama dalla ferrovia Istriana presso Bresenza.\nElettrificata nel 1975, ha acquisito grande importanza dall'indipendenza della Slovenia dalla Jugoslavia, poich\u00e9 Capodistria \u00e8 l'unico porto sloveno.\n\u00c8 in costrzione l' ammodernamento e potenziamento della linea a servizio del porto, integrandola al corridoio paneuropeo V che dall'Italia, attraverso la Slovenia, prosegue verso est.\nStoria.\nA seguito della definizione del confine tra Italia e Jugoslavia dopo la seconda guerra mondiale, il porto di Trieste, il pi\u00f9 importante del Mare Adriatico settentrionale, entr\u00f2 a far parte dell'Italia, mentre tutto il suo entroterra divenne parte della Jugoslavia. Questa situazione spinse il governo jugoslavo ad espandere il vicino porto di Capodistria, che si trovava nel proprio Paese e che per\u00f2 allora era senza collegamento ferroviario, essendo stata soppressa nel 1935 la ferrovia Trieste-Capodistria-Parenzo.\nLa Jugoslavia decise quindi di collegare Capodistria, realizzando da Bresenza una diramazione della cosiddetta Ferrovia Istriana. Il progetto di questa linea prevedeva l'attraversamento delle montagne carsiche dell'Istria settentrionale, che ha portato ad un percorso molto impegnativo: la linea \u00e8 infatti lunga 31,4 km, mentre la distanza in linea d'aria da Bresenza a Capodistria \u00e8 di soli 16 km. Il risultato finale fu lo scavo di gallerie e la realizzazione di due anelli di inversione di circa 180 gradi ciascuno (situati uno a Cernotti e l'altro presso Cristoglie), con pendenze fino al 25% e un dislivello di 493 m.\nIl primo treno, proveniente dalla Cecoslovacchia con un carico di 40 vagoni di zucchero, giunse a Capodistria il 16 novembre 1967, mentre il 2 dicembre 1967 la ferrovia venne inaugurata ufficialmente. La linea venne poi elettrificata nel 1975.\nDopo la dissoluzione della Jugoslavia, l'intera linea che si trovava in Slovenia \u00e8 stata gestita dalle Ferrovie slovene (S\u017d), mentre Capodistria divenne anche l'unico porto commerciale del Paese: questa situazione ha accresciuto pertanto l'importanza della linea ferroviaria.\nA causa delle sue ripide salite e delle curve strette, tuttavia, la linea ferroviaria ha una capacit\u00e0 limitata e rappresenta un collo di bottiglia nel traffico merci. Nel 2017 circa 180 treni merci alla settimana hanno utilizzato la linea, di cui 16 treni per Graz e tre treni per l'aeroporto Schwechat di Vienna, per un totale di circa 24 milioni di tonnellate di merci trasportate attraverso la linea.\nAmpliamenti futuri.\nPer molti anni si \u00e8 discusso su come aumentare la capacit\u00e0 di traffico della linea, ampliando l'infrastruttura esistente con un secondo binario o costruendo una nuova linea, ma in entrambi i casi il costo dei lavori ha inizialmente frenato ogni possibilit\u00e0.\nReferendum.\nNel 2017 la Slovenia ha approvato una legge per finanziare la costruzione di un secondo binario, attraverso una partnership pubblico-privata. Il costo del progetto \u00e8 stato stimato a un miliardo di euro, con un'offerta di finanziamento di 200 milioni di euro da parte dell'Ungheria, molto interessata al collegamento, e un impegno di finanziamento di 109 milioni di euro da parte dell'Unione europea, oltre a un prestito a lungo termine della Banca centrale europea che supera un terzo del costo. Tuttavia, nel 2017 un comitato di oppositori ha chiesto ed ottenuto l'indizione di un referendum nazionale sul progetto, che si \u00e8 tenuto il 24 settembre 2017 e che ha visto una bassa affluenza (circa il 20%) di elettori, pur con il 53,5% dei voti a favore del progetto. Successivamente, il comitato referendario ha presentato ricorso alla Corte suprema, accusando il governo di aver finanziato la campagna elettorale a favore del s\u00ec alla linea ferroviaria. A met\u00e0 marzo 2018, la Corte suprema ha accolto il ricorso, annullando lo scrutinio e ordinando la ripetizione del referendum il successivo 13 maggio 2018. A seguito della sentenza, Miro Cerar si \u00e8 dimesso dall'incarico di primo ministro. Nella successiva tornata, solo il 14% degli elettori sloveni ha partecipato alla votazione, non rendendo cos\u00ec valido l'esito del referendum, il quale sarebbe stato contrario al riammodernamento della ferrovia. Pochi giorni dopo la conclusione del secondo referendum, la Commissione europea ha quindi stanziato un ulteriore contributo a fondo perduto di 109 milioni di euro, da sommarsi ai precedenti 44,3 milioni di euro gi\u00e0 trasferiti.\nProgetto.\nAnche la nuova linea, lunga 28 km, sar\u00e0 a binario unico ma completamente indipendente dalla linea esistente e collegher\u00e0 Capodistria direttamente con Divaccia, snodandosi lungo il confine italiano, in due punti ad una distanza di pochi metri. La seconda linea, in combinazione con quella vecchia, consentir\u00e0 il funzionamento direzionale. Il modo in cui una tale operazione direzionale su due diverse rotte influenzer\u00e0 il traffico passeggeri \u00e8 completamente aperto.\nI parametri tecnici della nuova linea saranno pi\u00f9 favorevoli di quelli della linea esistente, incluso il fatto che la linea sar\u00e0 lunga quasi la met\u00e0 dell'attuale distanza ferroviaria tra Capodistria e Divaccia. La pendenza dovrebbe essere in media solo dell'1,7\u2030, con un apice di 433 m s.l.m., ovvero quasi cento metri pi\u00f9 in basso del tratto gi\u00e0 esistente. La velocit\u00e0 massima sar\u00e0 aumentata a 100 km/h ed il percorso si svolger\u00e0 principalmente in galleria: saranno realizzate otto gallerie di lunghezza compresa tra 128 m e 6.714 m. La seconda linea aumenter\u00e0 la capacit\u00e0 totale del collegamento a 220 treni al giorno e a 41 milioni di tonnellate di merci all'anno."}
{"id": "3027247", "revid": "212348", "url": "https://it.wikipedia.org/wiki?curid=3027247", "title": "Episodi di Quell'uragano di pap\u00e0 (quarta stagione)", "text": "La quarta stagione della serie televisiva Quell'uragano di pap\u00e0 \u00e8 stata trasmessa negli Stati Uniti dalla ABC tra il 20 settembre 1994 e il 15 marzo 1995.\nIn Italia \u00e8 stata trasmessa nel 1997."}
{"id": "3027255", "revid": "2166030", "url": "https://it.wikipedia.org/wiki?curid=3027255", "title": "\u00c7andarl\u0131 Halil Pasci\u00e0 II", "text": "Nipote omonimo di \u00c7andarl\u0131 Kara Halil Hayreddin Pa\u015fa, era membro della potente famiglia dei \u00c7andarl\u0131, che forn\u00ec al nascente Impero Ottomano una serie di uomini di stato estremamente abili e preparati, che gettarono le basi della futura potenza eurasiatica.\nDi fatto \u00c7andarl\u0131 Halil resse il potere assoluto in due circostanze, in occasione delle quali il sultano Murad II si era ritirato a vita privata lasciando le redini dello stato al visir come reggente del figlio Mehmet II. In entrambi i casi tuttavia, l'indole caparbia e superba del giovane gli avevano inimicato la corte e i consiglieri del padre, che capeggiati dal visir avevano richiamato sul trono l'anziano sovrano per fronteggiare le crisi politiche interne ed estere. Ci\u00f2 tuttavia avrebbe indotto nel giovane Mehmet un forte astio nei confronti del visir e della sua famiglia, che avrebbe in futuro condotto gravi conseguenze.\nNel 1453 uno dei primi atti del nuovo sultano Mehmet II sarebbe stata l'esecuzione del Gran Visir, due giorni dopo la cattura di Costantinopoli da parte delle sue truppe. Da allora in avanti la famiglia \u00c7andarl\u0131 perse la sua importanza politica di un tempo, i suoi membri venendo ridotti allo status di semplici notabili di provincia (sebbene in effetti un altro esponente della famiglia divenne Gran Visir nel XV secolo per un breve periodo)."}
{"id": "3027260", "revid": "33294402", "url": "https://it.wikipedia.org/wiki?curid=3027260", "title": "Monti picentini", "text": ""}
{"id": "3027261", "revid": "1793900", "url": "https://it.wikipedia.org/wiki?curid=3027261", "title": "Torre di Newport", "text": "La Torre di Newport (anche conosciuta come: torre rotonda, torre Touro, torre di pietra di Newport, OSM e torre mistero) \u00e8 una torre rotonda in pietra, situata nel Parco di Touro a Newport (Rhode Island) (USA).\n\u00c8 comunemente considerata un mulino a vento costruito nel XVII secolo."}
{"id": "3027268", "revid": "114995527", "url": "https://it.wikipedia.org/wiki?curid=3027268", "title": "Christian Metz", "text": "Biografia.\nTra i pi\u00f9 noti, a livello internazionale, semiologi del film e teorici cinematografici, \u00e8 stato uno dei primi ad applicare in Francia la linguistica di Ferdinand de Saussure e Louis Trolle Hjelmslev al cinema, sviluppando una semiotica di grande impatto, nella prima met\u00e0 degli anni 1970, sugli studi del settore. Contemporanei ai suoi studi sono quelli di Raymond Bellour e Jean-Louis Baudry.\nHa insegnato all'\u00c9cole des hautes \u00e9tudes en sciences sociales (EHESS) e ha collaborato a diverse riviste a cavallo tra strutturalismo, cinema, psicoanalisi e linguistica, prestando attenzione anche alla \"cultura visiva\" di Rudolf Arnheim e ottenendo a propria volta grande attenzione. \nLa sua ricerca \u00e8 cominciata con l'articolo del 1964, \"Le cin\u00e9ma, langue ou langage?\" sulla rivista \"Communications\" (rivista centrale degli studi semiologici francesi, ospite anche di articoli di Claude L\u00e9vi-Strauss, Edgar Morin, Roland Barthes, G\u00e9rard Genette, Algirdas Julien Greimas ecc.), dove si domandava quale tipo di linguaggio sta dietro un film e se eventualmente ne esistesse una grammatica.\nDopo l'analisi della struttura narrativa dei film che Metz chiamava \"Grand Syntagmatique\", attraverso la quale svilupp\u00f2 pionieristicamente una categorizzazione delle scene (dette, appunto, sintagmi), interessandosi al film come struttura e racconto, si \u00e8 rivolto alle teorie di Sigmund Freud e Jacques Lacan sulla fase dello specchio e i meccanismi del sogno e del voyeurismo, per spiegare i fenomeni percettivi e organizzativi del racconto filmico dal punto di vista del soggetto percettivo.\nI suoi lavori furono criticati duramente da Jean-Fran\u00e7ois Tarnowski sulla rivista \"Positif\" n. 158 (con l'articolo \"De quelques probl\u00e8mes de mise en sc\u00e8ne: \u00e0 propos de \"Frenzy\" d'Alfred Hitchcock\", aprile 1974) e n. 188 (con l'articolo \"De quelques points de th\u00e9orie du cin\u00e9ma\", dicembre 1976), e pi\u00f9 tardi da Jean Mitry con il libro \"La S\u00e9miologie en question\" (1987). Metz aveva invece in precedenza analizzato \"Esth\u00e9tique et psychologie du cin\u00e9ma\" (1963-1965) di Mitry.\nNel 1993 Metz, dopo un lungo declino per malattia, si suicid\u00f2 a 62 anni."}
{"id": "3027270", "revid": "372624", "url": "https://it.wikipedia.org/wiki?curid=3027270", "title": "Padule di Suese e Biscottino", "text": ""}
{"id": "3027271", "revid": "1543377", "url": "https://it.wikipedia.org/wiki?curid=3027271", "title": "Riserva naturale provinciale Oasi della Contessa", "text": "La Riserva naturale provinciale Oasi della Contessa \u00e8 un'area naturale protetta della regione Toscana istituita nel 2004. Occupa una superficie di 89 ha nella provincia di Livorno, di cui 22 sono di zona umida, nella restante area della riserva bonificata durante gli anni ottanta.\nLa zona umida della Contessa costituisce anche un sito di interesse comunitario detto \"Padule di Suese\", limitrofo allo Stagno del Biscottino."}
{"id": "3027275", "revid": "300067", "url": "https://it.wikipedia.org/wiki?curid=3027275", "title": "Jo\u0161ko Srzi\u0107", "text": ""}
{"id": "3027279", "revid": "124632818", "url": "https://it.wikipedia.org/wiki?curid=3027279", "title": "Pankow (gruppo musicale italiano)", "text": "I Pankow, spesso scritto con i caratteri in Cirillico \u041fA\u041d\u041a\u041e\u0412, sono un gruppo di musica elettronica italiano fortemente indirizzato verso una ricerca musicale post-industriale, formatosi a Firenze nel 1979. La band, che secondo alcuni \u00e8 oggi una delle band italiane pi\u00f9 famose al mondo, \u00e8 considerato negli Stati Uniti uno dei gruppi pi\u00f9 importanti della scena industriale, anche se gli statunitensi utilizzano tale termine con un'accezione che comprende uno spettro pi\u00f9 ampio e generico di quanto non si faccia in Europa.\nStoria.\n1979: Nascita e primi esordi.\nLa band formatasi nel 1979 a Firenze esord\u00ec nel 1982 con uno split 7\" condiviso con i Diaframma dal titolo \"Circuito chiuso/Wither\" e pubblicato con le Industrie Discografiche Lacerba, con una formazione che vedeva Mario Massa al basso, Mauro Fasolo alla batteria, Sergio Pani al sassofono, Massimo Michelotti e Maurizio Fasolo ai sintetizzatori e Valerio Viti alla voce. In questa prima fase la band era ancora lontana dallo sviluppo delle sonorit\u00e0 che la caratterizzeranno in seguito. Le loro sonorit\u00e0 si avvicinavano invece, come altre band fiorentine, al darkwave di ispirazione Joy Division. In tutta questa prima fase poi, molti furono i cambi di composizione finch\u00e9 non arrivarono a una relativa stabilit\u00e0 con Maurizio Fasolo (fm), Alex Spalck, Paolo Favati e Alex Gimignani. Il primo album della band risale al 1983.\n1983: Il nuovo suono ritmico dei Pankow.\nFu con questa formazione che i Pankow realizzarono il primo nastro in cui appaiono chiare le linee guida che svilupperanno in seguito. \"Throw Out Rite\" usc\u00ec quindi su cassetta per la Electric Eye di Claudio Sorge nel 1983 sviluppando cos\u00ec le sonorit\u00e0 ritmiche e meccaniche fatte di brani da dance floor come \"Das Vodkalied\" o \"Wait &amp; Search\", alternati a ballate cibernetiche come \"Destiny\" e \"I'm Food For You\" e momenti pi\u00f9 squisitamente sperimentali come in \"endez-Vous Dans Un Bois\", elaborando cos\u00ec uno dei primi episodi di quell'ondata che porter\u00e0 solo in seguito a costruire le vie dell'Electronic body music e dell'Electro-industrial. Il tour che seguir\u00e0 il disco li vedr\u00e0 anche suonare al Metropol di Berlino, rendendoli cos\u00ec molto popolari in Germania.\n1987-1991: Da \"Freiheit Fuer Die Sklaven\" a \"Omne Animal Triste Post Coitum\".\nCon \"Freiheit Fuer Die Sklaven\" uscito nel 1987 per la Contempo Records, la band raggiunge compiutamente quello che sar\u00e0 poi il loro suono di riconoscimento. L'album conteneva poi, oltre alle cover di \"Girls and Boys\" di Prince e di \"In Heaven\" dalla colonna sonora di \"Eraserhead - La mente che cancella\" di David Lynch, anche uno dei brani destinati a divenire un loro classico da ballo, \"Gimme More (Much More)\", che verr\u00e0 riproposto anche nell'album EP \"Freedom for the Slaves\" del 1989. Entrambi gli album vedevano la co-produzione artistica di Adrian Sherwood, gi\u00e0 collaboratore di gruppi come Depeche Mode, Einst\u00fcrzende Neubauten, Skinny Puppy e Cabaret Voltaire.\n\u00c8 del 1989 il passaggio alla Wax Trax, con la quale pubblicano \"Gisela\", al quale segu\u00ec una lunga tourn\u00e9e negli Stati Uniti ed in Europa che li consacr\u00f2 definitivamente nelle scene internazionali. A questo segu\u00ec l'ancora acclamato \"Omne Animal Triste Post Coitum\", album che chiude una loro fase storica dovuta alla fuoriuscita del cantante Alex Spalck, che si trasfer\u00ec in Australia dopo l'uscita del disco.\n\u00c8 del 1990 la prima collaborazione con la Florence Dance Company allo spettacolo \"Walpurgis Nacht\" che debutt\u00f2 il 5 luglio presso l'anfiteatro delle cascine di Firenze. Dallo spettacolo i Pankow produssero il 12\" dal titolo omonimo.\n1992-2000: Da \"Treue Hunde\" a \"Pankow\".\nL'uscita dalla band di Alex Spalck vede l'ingresso di Davide Ragonesi alla chitarra, con cui i Pankow realizzeranno \"Treue Hunde\", album che viene accolto freddamente dalla critica e che segn\u00f2 un lungo periodo di stasi e riflessione.\nNel 1996 esce l'unico disco dei Pankow cantato in Italiano che vedeva Gianluca Becuzzi dei Limbo alla voce.\nIn seguito a questo disco e dopo il tour che ad esso segu\u00ec e la pubblicazione della raccolta di B-sides \"Wodka, Erdbeeren und weitere Katastrophen\", i Pankow interruppero la loro attivit\u00e0 per circa cinque anni, per riprendere solo con il ritorno di Spalck alla voce, mantenendo un'attivit\u00e0 live molto bassa anche a causa del trasferimento di quest'ultimo in Australia.\n2002-2010: Il ritorno di Alex Spalck.\nNel 2002 Maurizio Fasolo e soci collaborano allo spettacolo di danza contemporanea firmato da Karole Armitage dal titolo \"Trasmissione notturna\", prodotto da Keith Ferrone e Marga Nativo della Florence Dance Company e presentata al Teatro Goldoni di Firenze.\nCon l'inizio dei 2000 intanto Fasolo e Spalck avevano ripreso i contatti, componendo praticamente via web il disco che uscir\u00e0 nel 2004 per la Minus Habens Records di Ivan Iusco con il titolo \"Life is Offensive and Refuses to Apologise\", a cui segu\u00ec il singolo \"Fuckart (a symphony for wankers)\" che conteneva un video realizzato a Recanati durante il concerto al festival Modulor.\nNel 2004 Fasolo e Regi tornano a collaborare con la Florence Dance Company, allo spettacolo dal titolo \"Excalibur Stories\", con coreografie di Keith Ferrone."}
{"id": "3027287", "revid": "767487", "url": "https://it.wikipedia.org/wiki?curid=3027287", "title": "Amare per sempre", "text": "Amare per sempre (\"In Love and War\") \u00e8 un film del 1996, diretto da Richard Attenborough, con protagonisti Sandra Bullock e Chris O'Donnell nei panni, rispettivamente di Agnes von Kurowsky e Ernest Hemingway.\nTrama.\nIl film narra la storia romantica del primo amore di Ernest Hemingway con l'infermiera Agnes von Kurowski.\nIspirazione.\nIl film \u00e8 tratto dal libro biografico di Henry S. Villard, \"Hemingway in Love and War\", tradotto in italiano da Mursia col titolo \"In amore e in guerra. Il diario perduto di Agnes von Kurowsky, le sue lettere e le lettere di Ernest Hemingway\" che tratta del primo amore di Ernest Hemingway con Agnes von Kurowsky. Ernest Hemingway d'altronde, scrisse una storia simile nel libro \"Addio alle armi\" (\"A Farewell to Arms\").\nLa stessa intrigante storia diverge leggermente nei racconti dei due: Hemingway ha sempre sostenuto di aver avuto una relazione vera e propria, mentre la Kurowsky ha sempre insistito che fosse stato un innocente amore platonico. Il film dirime il quesito senza dubbio, ma il dubbio rimane\nPrecedenti biografici.\nIl 6 aprile 1917 gli Stati Uniti entrarono nella prima guerra mondiale, alleandosi all'Italia contro gli Austriaci. Ernest Hemingway, nel 1918, a 19 anni, lasciato il lavoro, a Kansas City, come cronista del quotidiano locale, il \"Kansas City Star\", si present\u00f2 come volontario per andare a combattere in Europa con il Corpo di spedizione americano del generale John Pershing. A causa di un difetto negli occhi, Hemingway fu assegnato alle retrovie, come autista dell'ARC (American Red Cross, la sezione statunitense della Croce Rossa e Mezzaluna Rossa Internazionale), nel servizio di autoambulanza ma fece domanda per essere trasferito al fronte. Cos\u00ec fu mandato sulla riva del fiume Piave, nelle vicinanze di Fossalta di Piave, come assistente di trincea. Aveva il compito di distribuire generi di conforto ai soldati, recandosi quotidianamente alle prime linee in bicicletta.\nDurante la notte tra l'8 e il 9 luglio, mentre era in trincea, Hemingway venne colpito dalle schegge, insieme a molti altri soldati italiani, dell'esplosione di un proiettile di un mortaio austriaco. Mentre stava ritirandosi nelle retrovie con un ferito sulle spalle, fu colpito alla gamba destra dai proiettili di una mitragliatrice che gli penetrarono nel piede e nel ginocchio.\nIl 17 luglio 1918 venne ricoverato all'Ospedale della Croce Rossa americana a Milano. La ferita non era grave ma dopo 9 giorni si era formata una gangrena, che era stata pulita e disinfettata da una crocerossina statunitense, che si chiamava Agnes von Kurowski, di 26 anni e che aveva lavorato al Johns Hopkins Hospital, a Baltimora, nel Maryland, Stati Uniti. Purtroppo, la ferita puzzava e il chirurgo aveva deciso di tagliare la gamba il giorno dopo. L'infermiera, sapendo che Hemingway, si sarebbe opposto a questo tipo di intervento e quindi sarebbe morto, gli lav\u00f2 la ferita ogni venti minuti, per tutta la notte e il giorno dopo, il chirurgo riconobbe che la puzza della gangrena non si sentiva pi\u00f9 e decise per un'operazione di estrazione della pallottola dalla gamba e della ripulita delle schegge dal piede, salvando la gamba e il paziente.\nDurante il decorso durato tre mesi, Hemingway s'innamor\u00f2 della crocerossina che si era presa cura di lui e l'aveva salvato. Lui s'imponeva e lei non lo aveva scelto ed era piena di dubbi, a causa della differenza di et\u00e0, non lo prendeva sul serio e lo chiamava \u201ccucciolo\u201d. Agnes era corteggiata da molti militari, fra cui anche il chirurgo del reparto ospedaliero, col quale aveva una naturale simpatia per motivi di lavoro. Il chirurgo, pur essendo molto pi\u00f9 anziano della crocerossina, era sensibile alla bellezza giovanile e all'intelligenza della Kurowski, si complimentava con lei e lei non poteva sottrarsi a quest'attrazione.\nHemingway fu dimesso dall'ospedale. Per le sue azioni valorose, fu decorato con la Croce al merito di guerra americana e con la Medaglia d'argento al Valor Militare italiana e ritorn\u00f2 al fronte a Bassano del Grappa, dove intanto erano stati trasferiti anche il chirurgo e la sua squadra. Qui Ernest incontr\u00f2 di nuovo Agnes e malgrado i travagli della guerra e diversi contrasti personali con lei, le disse che alla fine della guerra la voleva sposare.\nHemingway fu smobilitato il 21 gennaio del 1919 e fece ritorno da solo, al luogo di nascita Oak Park, vicino a Chicago, nell'Illinois.\nAgnes von Kurowski, ritornata negli Stati Uniti nel 1919, respinse Ernest con una lettera. Agnes continu\u00f2 a fare la crocerossina alla Banca del Sangue nella 5\u00aa Strada a New York City. Si spos\u00f2 nel 1928, all'et\u00e0 di 36 anni, mentre era di stanza con la Croce Rossa ad Haiti. Agnes si spos\u00f2 per la seconda volta, nel 1934 a 42 anni, con un direttore d'albergo e vissero a Key West, in Florida, proprio dove anche Hemingway aveva vissuto.\nHemingway ebbe 4 matrimoni e numerose relazioni sentimentali, finch\u00e9 oberato dai malanni e dalla vecchiaia si suicid\u00f2 sparandosi un colpo di fucile alla tempia, all'et\u00e0 di 62 anni. \nInesattezze.\nVi sono alcune divergenze fra il film e la realt\u00e0: non si conoscono i dettagli del rapporto fra Ernest e Agnes, come invece d\u00e0 per certo il film nell'episodio dell'incontro della coppia in albergo. Inoltre, Ernest e Agnes non si sono mai rincontrati nella casa sul lago Michigan. In realt\u00e0, il loro ultimo incontro avvenne in Italia nel 1918, con uno strascico epistolare nel 1919."}
{"id": "3027289", "revid": "1875018", "url": "https://it.wikipedia.org/wiki?curid=3027289", "title": "Bucellarii", "text": "I Bucellarii o Buccellarii (plurale dell'espressione latina \"Buccellarius\" o \"Bucellarius\", dal \"bucellatum\", una galletta che mangiavano i soldati; o ) erano una milizia privata esclusamente di cavalleria del tardo impero romano e dell'Impero bizantino, costituita al di fuori del sistema di reclutamento statale, ma arruolata direttamente dai nobili e generali come truppa personale. Il termine trae il nome dal \"buccellum\" o \"bucellatum\", \"pane\", con cui erano mantenuti.\nLa consistenza di queste truppe era limitata, sebbene il loro numero fosse destinato fatalmente a salire durante i periodi di crisi dello stato centrale, laddove numerosi contadini e artigiani non potendo pi\u00f9 continuare con profitto le loro attivit\u00e0 si ponevano sotto la protezione di un personaggio illustre, entrando a far parte del suo seguito e ricevendo armi e paghe da questi. Sotto certi aspetti queste unit\u00e0 erano simili a quelle che si sarebbero affermate con il feudalesimo o anche per rimanere in ambito bizantino, con il sistema della pronoia. Il loro addestramento era mediamente superiore a quello delle truppe regolari, cos\u00ec come il loro armamento. Belisario, generale giustinianeo e grande proprietario terriero, giunse ad impiegare una forza di 7000 buccellarii nelle sue guerre in Italia. I bucellarii tuttavia, con la crisi della grande propriet\u00e0 agricola che si ebbe tra il VII e l'VIII secolo con le grandi invasioni slave dell'Impero, persero molta importanza, il loro nome rimanendo ad indicare semplicemente truppe pesantemente armate. Con l'istituzione del sistema dei themata numerosi bucellarii vennero inviati a colonizzare una regione in Asia Minore (successivamente eretta a thema) che venne denominata Boukellari\u014dn."}
{"id": "3027296", "revid": "372624", "url": "https://it.wikipedia.org/wiki?curid=3027296", "title": "Area naturale protetta di interesse locale Serra Bassa", "text": ""}
{"id": "3027300", "revid": "131358", "url": "https://it.wikipedia.org/wiki?curid=3027300", "title": "Hwang Bo-Kwan", "text": ""}
{"id": "3027301", "revid": "265038", "url": "https://it.wikipedia.org/wiki?curid=3027301", "title": "Connacht Senior Football Championship", "text": "Il Connacht Senior Football Championship, per ragioni di sponsorizzazione Bank of Ireland Connacht Championship, \u00e8 la pi\u00f9 importante competizione per franchigie di contea (\"intercounties\") di calcio gaelico della provincia irlandese del Connacht. La competizione \u00e8 del tipo ad eliminazione diretta e si disputa a cavallo tra maggio e luglio, mese in cui si tiene la finale. La vincitrice del torneo si qualifica direttamente alla massima competizione nazionale (All-Ireland Senior Football Championship), mentre le altre devono affrontare dei turni di qualificazione (cosiddetti \"backdoors\") a seconda del turno di eliminazione.\nPartecipano al Connacht Senior Football Championship 7 franchigie, ovvero le 5 geograficamente nella provincia pi\u00f9 le rappresentative di Londra (London GAA) e New York (New York GAA). Le principali squadre che si contendono il torneo sono Galway, la pi\u00f9 titolata (48 vittorie) e Mayo (44 titoli), che formano una delle rivalit\u00e0 pi\u00f9 sentite e note del panorama della GAA."}
{"id": "3027302", "revid": "486946", "url": "https://it.wikipedia.org/wiki?curid=3027302", "title": "Park Chang-Seon", "text": ""}
{"id": "3027303", "revid": "112749825", "url": "https://it.wikipedia.org/wiki?curid=3027303", "title": "Bardanes Tourkos", "text": "Generale delle truppe dell'imperatrice Irene; aspi rando al trono si fece proclamare Imperatore dall'esercito, di cui aveva il comando.\nNonostante fosse tra i principali sostenitori dell'Imperatrice Irene di Atene e suo generale, subito dopo la deposizione di lei fu nominato dal nuovo imperatore Niceforo comandante in capo delle truppe anatoliche.\nIn disaccordo con l'Imperatore per le posizioni religiose di questi, marci\u00f2 nel luglio dell'803 alla volta della capitale, senza tuttavia ricevere l'appoggio della popolazione. A questo punto alcuni tra i suoi sostenitori disertarono da lui, riluttanti a scontrarsi con le forze lealiste, e Bardanes stesso scelse di arrendersi. Scrisse quindi al suo competitore che deponeva le armi e che andava a farsi monaco. Ottenne allora il perdono, ma qualche tempo dopo Niceforo lo fece accecare. Ebbe comunque la possibilit\u00e0 di ritirarsi in un monastero, dove mor\u00ec indossando l'abito talare.\nLa figlia Tecla spos\u00f2 Michele II l'Amoriano, che aveva combattuto ai suoi ordini, e divenne imperatrice."}
{"id": "3027304", "revid": "22416", "url": "https://it.wikipedia.org/wiki?curid=3027304", "title": "Alto Sulcis", "text": ""}
{"id": "3027308", "revid": "22416", "url": "https://it.wikipedia.org/wiki?curid=3027308", "title": "Basso Sulcis", "text": ""}
{"id": "3027309", "revid": "36426", "url": "https://it.wikipedia.org/wiki?curid=3027309", "title": "Arte dei Giudici e dei Notai", "text": ""}
{"id": "3027312", "revid": "830939", "url": "https://it.wikipedia.org/wiki?curid=3027312", "title": "Fernando Agnoletti", "text": "Biografia.\nVentiduenne, nel 1897 partecip\u00f2 alla guerra greco-turca con i volontari garibaldini guidati da Ricciotti Garibaldi. Rientrato in Italia, inizi\u00f2 l'attivit\u00e0 pubblicistica firmandosi \"Calandrino\". Laureatosi in lettere, emigr\u00f2 a Glasgow come lettore di italiano nella locale universit\u00e0. Nella citt\u00e0 scozzese fond\u00f2 il primo comitato Dante Alighieri della Gran Bretagna e la rivista \"La riscossa latina\".\nRientrato nella citt\u00e0 natale, nel 1907 entr\u00f2 in Massoneria nella Loggia \"La Concordia\" di Firenze. Collabor\u00f2 prima alla rivista \"La Voce\" e poi, seguendo Papini e Soffici, a \"Lacerba\". Con lo scoppio del conflitto pubblic\u00f2 articoli interventisti e compose l'inno \"Trento e Trieste\" utilizzato nei combattimenti dai soldati italiani.\nDopo aver partecipato, come volontario, alla prima guerra mondiale, nel 1919 ader\u00ec al nascente movimento fascista, ne diresse alcuni periodici (\"Noi\", \"L'Aratro\"), ricopr\u00ec incarichi nel Partito Nazionale Fascista. Scrisse, inoltre, un volumetto \"A.B.C. del giovane fascista\" (Firenze 1931).\nFrutto delle sue esperienze di guerra \u00e8 il volume di memorie \"Dal giardino all'Isonzo\" pubblicato nel 1917. Nel 1921 cur\u00f2 la pubblicazione, con il titolo \"Arciviaggio\", degli scritti che un poeta contadino, toscano, Giovanni Bellini, conservava raccolti in un taccuino, quando fu ucciso da una granata in trincea nel 1915.\nConobbe ed ebbe relazioni con due note scrittrici dell'epoca: Sibilla Aleramo e la poetessa Ada Negri. La sua corrispondenza con Giovanni Pascoli \u00e8 stata raccolta e pubblicata dall'editore Bulzoni nel 1985.\nMalato di cancro, durante l'ultima degenza ospedaliera, fu visitato pi\u00f9 volte dalla Negri che gli fece dono di un rosario d'argento. Fernando chiese i conforti religiosi e volle portare con s\u00e9 il rosario nella tomba. Dopo la sua morte, la Negri compose per lui una delle sue liriche pi\u00f9 belle, \"I due rosari\":\nArchivio.\nIl fondo \"Fernando Agnoletti\" \u00e8 conservato presso la Fondazione Primo Conti Onlus, dove \u00e8 stato ordinato e corredato di Inventario analitico, uscito a stampa nel volume \"Futurismo e Avanguardie\", pubblicato nel 1992."}
{"id": "3027315", "revid": "2730", "url": "https://it.wikipedia.org/wiki?curid=3027315", "title": "Nikolaj Lenin", "text": ""}
{"id": "3027321", "revid": "119987324", "url": "https://it.wikipedia.org/wiki?curid=3027321", "title": "Piper methysticum", "text": "La kava o kava-kava (Piper methysticum ) \u00e8 una pianta arbustiva della famiglia delle Piperacee originaria del Pacifico occidentale.\nEtimologia.\nL'epiteto specifico deriva dal termine greco latinizzato \"methysticum\" per \u2018intossicante\u2019. Il nome comune \"kava(-kava)\" deriva dalle lingue dell'area di origine della pianta, tongano e marchesano. Nel mondo, il termine kava \u00e8 utilizzato per riferirsi, oltre che alla pianta, sia alle radici e ai rizomi essiccati messi in commercio come integratori, sia alla bevanda il cui consumo \u00e8 diffuso tra le popolazioni della Polinesia (comprese le isole Hawaii), della Melanesia, della Micronesia, oltre che in Australia.\nDescrizione.\nLa kava \u00e8 un arbusto dioico sterile, che si riproduce solo per via vegetativa. Ha foglie larghe cordiformi. Il rizoma \u00e8 molto sviluppato e ramificato. I fiori sono riuniti in piccole infiorescenze a forma di spiga.\nFarmacologia.\nI principi attivi della kava sono dei derivati fenilpropanici detti kavalattoni, tra i quali ne sono stati identificati almeno 18, di cui almeno 15 sono psicoattivi. Solo sei, per\u00f2, producono effetti significativi e la loro concentrazione relativa pu\u00f2 variare a seconda della variet\u00e0 e dei metodi produttivi generando effetti diversi.\nPrincipi attivi.\nI principali componenti responsabili dell'azione psicoattiva degli estratti sono la kavainaa, diidrokavainaa, metisticina, diidromiristicina, yangoninaa e desmetossiangonina. Solo questi sono responsabili del 96% dell'azione farmacologica della pianta. Componenti minori sono Flavocaine, Calconi e componenti responsabili dell'attivit\u00e0 tossica per\u00f2 non presenti nelle radici, come pipermetistina e altri alcaloidi.\nFarmacodinamica.\nL'attivit\u00e0 terapeutica \u00e8 dovuta alle seguenti attivit\u00e0 biologiche:\nIl legame con il recettore GABA potrebbe essere responsabile delle propriet\u00e0 ansiolitiche e sedative, similmente ad alcuni ansiolitici, mentre l'aumento della dopamina nel nucleus accumbens dovuta all'inibizione del suo reuptake e delle MAO-B potrebbe essere responsabile delle propriet\u00e0 leggermente stimolanti che contrastano quelle sedative. Inoltre l'inibizione delle MAO-B potrebbe avere effetti protettivi nei confronti del sistema nervoso centrale. L'Inibizione dei canali voltaggio dipendenti \u00e8 alla base dell'effetto ansiolitico e stabilizzante dell'umore di alcuni farmaci. Inoltre induce effetti sul sistema della serotonina responsabili del miglioramento della qualit\u00e0 del sonno.\nL'insieme bilanciato di queste azioni genera complessivamente un'azione ansiolitica e leggermente sedativa, senza per\u00f2 generare effetti marcati sulle capacit\u00e0 cognitive e stordimento tipico invece dei sedativi benzodiazepinici (come diazepam e alprazolam).\nConsumo.\nPu\u00f2 essere consumato sotto forma di infusi delle radici o di estratti essiccati, che possono inoltre essere contenuti in capsule. Gli effetti dipendono dalla variet\u00e0 consumata, metodo di preparazione, et\u00e0 della pianta e modalit\u00e0 di assunzione. In genere, si pu\u00f2 affermare che le specie pi\u00f9 nobili producono uno stato di rilassamento, ansiolitico e benessere senza diminuzione delle capacit\u00e0 cognitive.\nIl suo potere ansiolitico \u00e8 stato trovato essere sovrapponibile a quello delle benzodiazepine. A differenza di queste non induce per\u00f2 fenomeni di dipendenza e tolleranza.\nLe radici della pianta sono comunemente utilizzate per produrre degli estratti dagli effetti ansiolitici, distensivi e anti-dolorifici e ci\u00f2 ne ha promosso la scoperta nel mondo occidentale come fitoterapico per gli stati ansiosi e l'insonnia.\nParticolare attenzione \u00e8 stata rivolta alla sua possibile epatotossicit\u00e0 e ci\u00f2 ha avuto ampia risonanza nei media. Tuttavia l'Organizzazione Mondiale della Sanit\u00e0 afferma che il consumo moderato di estratti acquosi delle radici di Kava, prodotti con adeguati standard qualitativi, non presenta particolari rischi per la salute. Rischi potrebbero invece sussistere quando ad essere consumati sono estratti di bassa qualit\u00e0 contenenti altre parti della pianta, oltre alle radici, prodotti con solventi organici e che contengono un'eccessiva quantit\u00e0 di composti potenzialmente tossici.\nIn via precauzionale, il ministero della salute ha vietato la vendita di prodotti omeopatici a base di Kava. Tuttavia non \u00e8 illegale l'acquisto ed il possesso di prodotti a base di tale pianta."}
{"id": "3027322", "revid": "580197", "url": "https://it.wikipedia.org/wiki?curid=3027322", "title": "Offaly GAA", "text": "L'Offaly County Board (od Offally GAA, termine che indica anche le rappresentative della contea degli sport gaelici) \u00e8 una dei 32 county boards, sezioni della Gaelic Athletic Association. \u00c8 responsabile della diffusione all'interno della Contea di Carlow degli sport gaelici, organizzando i vari tornei tra le squadre affiliate, nonch\u00e9 soprattutto per la gestione delle franchigie \"inter-county\", amministrate e dirette da due board separati.\nNonostante le non molto estese dimensioni, Offaly ha saputo competere ad alti livelli in entrambi gli sport principali, arrivando a vincere entrambi i titoli nazionali. \u00c8 considerata pertanto una \"Dual County\".\nCalcio gaelico.\nIl Calcio gaelico \u00e8 lo sport pi\u00f9 popolare della contea che per\u00f2 fino agli anni sessanta ebbe poche occasioni di mettersi in mostra.\nIl primo titolo provinciale infatti arriv\u00f2 nel 1960, bissato nel 1961, anno in cui Offaly raggiunse la prima finale Al-Ireland della sua storia perdendo tuttavia contro Down. La successiva vittoria provinciale del 1969 permise ad Offaly di tornare in finale, ma perse stavolta contro Kerry.\nIl periodo migliore della storia della contea \u00e8 il biennio 1971-1972, quando la squadra si impose a livello nazionale vincendo due titoli consecutivi, rispettivamente contro Galway e contro Kerry. Offaly non si ripresent\u00f2 in finale fino al 1981, di nuovo contro Kerry che si prese la rinvincita.\nFu per\u00f2 nel 1982 che la franchigia della contea entr\u00f2 nella storia e nell'immaginario collettivo. Offaly gioc\u00f2 la finale nuovamente contro Kerry (partita che era la rivincita dell'anno precedente) che a fine partita conduceva di due punti ed era vicinissima a conquistare uno storico quinto titolo consecutivo. A due minuti dal termine entr\u00f2 in campo per\u00f2 S\u00e9amus Darby appena in tempo per segnare uno dei goal pi\u00f9 famosi della storia dell'All-Ireland Senior Football Championship garantendo la vittoria finale alla propria squadra. Il rocambolesco ed epico titolo del 1982 fu l'ultimo per Offaly a livello senior. Da quell'anno \u00e8 iniziato un lungo periodo magro di trionfi, interrotto soltanto dal titolo provinciale del 1997.\nHurling.\nNegli anni settanta la GAA decise di promuovere la diffusione dell'hurling in quelle contee dell'Irlanda in cui lo sport era poco diffuso. Tra queste Offaly fu quella che benefici\u00f2 maggiormente dell'iniziativa, tanto che negli anni ottanta si aggiudic\u00f2 ben sei Leinster Senior Hurling Championships e un titolo All-Ireland (1981). Offaly avrebbe vinto altri tre titoli di cui il pi\u00f9 famoso \u00e8 quello del 1994: Limerick conduceva tranquillamente e con un buon margine fino agli ultimi minuti quando si scaten\u00f2 la reazione della franchigia del Leinster che segn\u00f2 in quel breve lasso di tempo 2 goal e 5 punti, trionfando per 3-16, 2-13. La rimonta pass\u00f2 alla storia e la finale fu ribattezzata \"five minute final\" (\"Finale dei cinque minuti\").\nColori e simboli.\nOffaly gioca tradizionalmente con un'iconica divisa formata da una maglia tripartita orizzontalmente verde-bianco-oro, pantaloncini bianchi e calzettoni verdi. Non \u00e8 chiaro quando furono adottati, ma si sa per certo che per poterli utilizzare nella propria provincia vinse un'apposita competizione. \nI colori nazionali (verde-oro, verde-bianco-oro) erano infatti piuttosto popolari ed ambiti tra i vari board e club al tempo. La maglia dall'adozione non \u00e8 pressoch\u00e9 mai cambiata, se non per inserti gialli pi\u00f9 o meno vistosi a seconda delle annate e delle produzioni tecniche.\nQuando la squadra si confronta con squadre verdi o gialle (perlopi\u00f9 Kerry), ha di solito sempre indossato una tenuta bianca con i colori sportivi in vista. L'iconica maglia degli anni '80 (ripresa nello stile anche pi\u00f9 volte successivamente), un kit interamente bianco con spalle verdi e petto oro, \u00e8 entrata nell'immaginario collettivo quanto la maglia tradizionale.\nSulle maglie di Offaly ha campeggiato per diversi anni, fino all'adozione del logo ufficiale da parte del board, lo stemma tradizionale della contea."}
{"id": "3027325", "revid": "47767", "url": "https://it.wikipedia.org/wiki?curid=3027325", "title": "Amorio", "text": "Amorio era una citt\u00e0 della Frigia, in Asia Minore, fondata in et\u00e0 ellenistica. Raggiunse la sua massima importanza sotto l'Impero Bizantino, entrando tuttavia in una fase di costante declino dopo un saccheggio subito dai musulmani del Califfo al-Mu'tasim nell'838. Le sue rovine sono situate presso l'attuale villaggio di Hisark\u00f6y, in Turchia.\nLa denominazione Amorio \u00e8 la versione latinizzata dell'originale nome greco della citt\u00e0, Amorion (\u1f08\u03bc\u03cc\u03c1\u03b9\u03bf\u03bd). Fonti arabo-islamiche fanno riferimento alla citt\u00e0 con il nome di \u02bfAmm\u016briyya. Con ogni probabilit\u00e0 il nome deriverebbe dalla radice indoeuropea che origina la parola \u00abmadre\u00bb, ricollegando il sito della citt\u00e0 ad un antico culto della dea Cibele, diffuso in Asia Minore nell'antichit\u00e0.\nIl fatto che la citt\u00e0 abbia mantenuto una coniazione propria tra il 133 a.C. e il 27 a.C. evidenzia il suo prestigio municipale nell'area anche nel periodo pre-bizantino. In tarda et\u00e0 romana la citt\u00e0 fu sede episcopale; dopo la riforma tetrarchica delle province romane, fu parte della provincia di Galatia II, nella diocesi del Ponto e fu fortificata dall'Imperatore Zenone. Con l'ascesa dei musulmani Arabi, la citt\u00e0 acquist\u00f2 una posizione di preminenza nel sistema difensivo bizantino, sebbene venisse da questi conquistata nel 646 per un breve periodo.\nNell'VIII secolo fu promossa a capitale del tema anatolico. Fu il quartier generale dell'Imperatore Costantino V contro l'usurpatore Artavasde. Nell'820 un amoriano, Michele II, divenne imperatore, fondando la dinastia che dalla citt\u00e0 di origine porta il suo nome.\nSotto la dinastia amoriana la citt\u00e0 raggiunse il suo apogeo. Il califfo al-Mu\u02bfta\u1e63im lanci\u00f2 una campagna militare, diretta specificamente contro la citt\u00e0 di origine della famiglia imperiale, per infliggere all'Impero un colpo simbolico: Amorio venne cos\u00ec conquistata e saccheggiata il 12 agosto 838 e le porte bronzee della citt\u00e0 \u00abfurono svelte e trionfalmente incardinate a S\u0101marr\u0101\u02be\u00bb per essere poi \u00abportate a Raqqa dopo l'abbandono della citt\u00e0 nel 964/353\u00bb \u00abdall'Emiro hamdanide Sayf ad-Dawla (945/333 -967/356) e inserite nella B\u0101b al-Qinnasr\u012bn (Porta di Qinnasr\u012bn) di Aleppo\u00bb.\nSebbene non si risollevasse pi\u00f9 ai fasti di un tempo, la citt\u00e0 conserv\u00f2 un certo prestigio come sede episcopale, fino alla definitiva conquista turca per mano dei Selgiuchidi. L'area amoriana non fu mai recuperata per l'Impero, nonostante la vittoria ottenuta dall'Imperatore bizantino Alessio I Comneno sui Turchi, nei pressi della citt\u00e0, nel 1116."}
{"id": "3027328", "revid": "528144", "url": "https://it.wikipedia.org/wiki?curid=3027328", "title": "Bardane Tourkos", "text": ""}
{"id": "3027332", "revid": "256896", "url": "https://it.wikipedia.org/wiki?curid=3027332", "title": "Santa Lucia delle quaglie", "text": ""}
{"id": "3027340", "revid": "31886", "url": "https://it.wikipedia.org/wiki?curid=3027340", "title": "Iximche", "text": "Iximch\u00e9 \u00e8 un sito archeologico pre-colombiano situato sulle colline occidentali del Guatemala. Il nome del sito deriva dal nome maya per l'albero \"Brosimum alicastrum\". Iximch\u00e9 fu la capitale del regno dei Maya Kaqchikel dal 1470 fino al suo abbandono avvenuto nel 1524.\nStoria.\nLa citt\u00e0 venne fondata sulla montagna \"Razumiat\" dal Re Kikab il Grande nell'anno 1470, dopo che i Kaqchikel e i K'iche' ruppero l'alleanza. Abbandonarono la capitale precedente, \"Chaviar\", perch\u00e9 era troppo vicina alla capitale Q'umarkaj dei K'iche'. Iximch\u00e9 era governata dai due signori scelti dalle quattro dinastie principali; la \"Tzotzil\", la \"Xahil\", la \"Tucuch\u00e9\" e la \"Akajal\". Questi signori erano a capo di tutte le amministrazioni religiose e della guerra.\nNel 1493, una lotta interna divise la citt\u00e0 con una guerra aperta tra i due clan di \"Tukuch\u00e9\" e \"Akajal\". Il 18 maggio 1493, il clan Tukuch\u00e9 venne bandito dalla citt\u00e0 e schiacciato in battaglia.\nNel 1510, Hunig e Lahuh Noh, i signori governatori di Iximch\u00e9, ricevettero dei messaggeri mandati dall'imperatore azteco Moctezuma II con l'avviso dell'arrivo di gente straniera dal mare dei caraibi.\nNel maggio 1511, Iximch\u00e9 attacc\u00f2 il regno K'iche' di Q'umarkaj.\nIl primo gennaio 1514 un incendio distrusse la citt\u00e0.\nNel 1519 una epidemia molto virulenta uccise molti abitanti, e molti dei sopravvissuti scapparono nelle zone circostanti.\nL'11 agosto 1521 Beleh\u00e9 Qat e Cahi Imox vennero scelti come signori della citt\u00e0 dopo la morte di Hunig e Lahuh Noh, i Re precedenti.\nConquista spagnola.\nLa citt\u00e0 non venne distrutta dagli spagnoli a causa dell'alleanza dei Kaqchikel contro i K'iche'. Gli spagnoli di Pedro de Alvarado giunsero in citt\u00e0 il 12 aprile 1524 e vennero ben accolti dai signori Beleh\u00e9 Qat e Cahi Imox. \nDopo essere andati ad Atitl\u00e1n, Escuintla e Cuscatl\u00e1n, gli spagnoli di Alvarado ritornarono ad Iximch\u00e9 nel luglio 1524, e fondarono la loro prima capitale.. Questa citt\u00e0, \"Santiago de Goatemalan\", si trovava a 1 miglio a ovest della citt\u00e0 moderna di Tecp\u00e1n Guatemala.\nLa pace tra i Conquistadores e i Kaqchikel non dur\u00f2 a lungo, e questi ultimi abbandonarono Iximch\u00e9 il 5 settembre 1524. Gli spagnoli misero a fuoco la citt\u00e0 il 7 febbraio 1526.\nGli spagnoli abbandonarono Tecp\u00e1n nel 1527 a causa dei continui attacchi dei Kaqchikel, spostandosi nella valle di Almolonga ad est, fondando di nuovo una capitale, oggi chiamata San Miguel Escobar vicina ad Antigua Guatemala.\nStoria moderna.\nIximch\u00e9 \u00e8 stata visitata da George Guillemin che effettu\u00f2 scavi dal 1960 al 1972.\nIl presidente degli Stati Uniti George W. Bush visit\u00f2 il sito il 12 marzo 2007. I sacerdoti maya locali hanno detto che avrebbero fatto dei riti di purificazione dopo la sua visita per scacciare i \"cattivi spiriti\" portati dal presidente, che secondo loro perseguita i \"fratelli migranti\" degli Stati Uniti. \"Rifiutiamo questa rappresentazione della nostra gente come attrazione per turisti\", ha spiegato Morales Toj. (BBC News)\nDal 26 al 30 marzo 2007, ad Iximche \u00e8 stato organizzato il III Continental Summit of Indigenous Peoples and Nationalities of Abya Yala. L'incontro si \u00e8 chiuso con la Dichiarazione di Iximche.\nIl sito.\nIl nucleo centrale del sito \u00e8 separato dalla zona residenziale da un torrente artificiale. Nel centro vi sono quattro grandi piazze e due piccole, ognuna di esse contiene almeno du templi. Assieme ai palazzi dell'\u00e9lite, ci sono due campi da gioco, il pi\u00f9 grande dei quali misura 40 metri in lunghezza. Le piazze sono state enumerate con lettere, A, B, C e D.\nLa Struttura 7, sul lato sud ovest della Piazza C, \u00e8 un campo da gioco.\nLa Struttura 8 si trova sul lato sud-ovest della Piazza A e misura 40 metri in lunghezza, con un'area di gioco lunga 30 metri.\nLa Struttura 10 ha un patio interno.\nIl sito ha un museo che ospita diversi pezzi, sculture e ceramiche, aperto alle visite."}
{"id": "3027349", "revid": "36426", "url": "https://it.wikipedia.org/wiki?curid=3027349", "title": "Ardingo Foraboschi", "text": ""}
{"id": "3027356", "revid": "599013", "url": "https://it.wikipedia.org/wiki?curid=3027356", "title": "V\u00edctor Rub\u00e9n L\u00f3pez", "text": "Caratteristiche tecniche.\nGioca come difensore centrale.\nCarriera.\nClub.\nDurante la sua carriera ha vestito le maglie di Racing de C\u00f3rdoba, Talleres, Arsenal e Real Sociedad, per poi trasferirsi al Banfield nel 2008, squadra con cui vincer\u00e0 il campionato di Apertira del 2009. Il 21 gennaio 2012 rescinde il suo contratto con il Banfield che sarebbe scaduto il 30 giugno 2013."}
{"id": "3027359", "revid": "122573547", "url": "https://it.wikipedia.org/wiki?curid=3027359", "title": "Port Charles", "text": "Port Charles \u00e8 stata una soap opera statunitense, ideata da Carolyn Culliton, Richard Culliton e Wendy Riche e prodotta dal 1997 al 2003, che nacque come spin-off di un'altra soap-opera, \"General Hospital\" (pure ambientata nella citt\u00e0 immaginaria di Port Charles).\n&lt;br&gt;Tra gli interpreti, figurano: Susan Brown, Lynn Herring, Kin Shriner, Peter Hansen, Jennifer Hammon, Michael Dietz, Rib Hillis, Kimberlin Brown, Debbi Morgan, Brian Gaskill. \nNegli Stati Uniti, la prima puntata and\u00f2 in onda sull'emittente televisiva ABC il 1\u00ba giugno 1997, l'ultima il 3 ottobre 2003, dopo che nel maggio dello stesso anno venne presa la decisione di cancellare la programmazione per il basso numero di ascolti.\nIn Italia, la soap opera \u00e8 andata in onda per la prima volta su Rai 2 nell'estate del 2000, poi, sempre su Rai 2, nell'inverno del 2002. Entrambe le volte, la programmazione venne sospesa a causa dei deludenti dati d'ascolto.\nDescrizione.\nLe vicende si svolgono nella citt\u00e0 immaginaria di Port Charles, non lontana da New York. I protagonisti sono quasi tutti medici o infermieri dell'ospedale cittadino: attorno a questi personaggi, ruotano storie d'amore e d'ambizione."}
{"id": "3027364", "revid": "491504", "url": "https://it.wikipedia.org/wiki?curid=3027364", "title": "Arseniato", "text": "L'arseniato \u00e8 uno ione di arsenico con formula AsO43- e peso molecolare 138,919 g/mol. Esempi di minerali arseniati sono la conicalcite e l'adamite."}
{"id": "3027373", "revid": "287204", "url": "https://it.wikipedia.org/wiki?curid=3027373", "title": "Monte Casale", "text": ""}
{"id": "3027379", "revid": "228587", "url": "https://it.wikipedia.org/wiki?curid=3027379", "title": "Protospatario", "text": "Il significato del titolo protospatario, \"primo spatharios\", indica chiaramente il suo ruolo originario di comandante dell'ordine (\"taxis\") degli \"spatharioi\", le guardie imperiali, attestato a partire dal VI secolo. Probabilmente sotto gli Eraclidi divenne un titolo puramente onorifico, scevro di ogni componente militare, attribuito alle pi\u00f9 alte cariche provinciali e di corte, cos\u00ec come a sovrani alleati.\nStoria.\nIl primo riferimento documentato alla nuova connotazione assunta dal titolo la fornisce lo storico bizantino Teofane Confessore, che parla di un certo \"Sergio, protospatario e stratego della Sicilia\". Nel tardo IX secolo, la carica di \"protospatario\" si collocava al di sotto di quella di quella di \"patrikios\" e al di sopra di quella di \"dishypatos\". Il conferimento del titolo determinava in via automatica l'ingresso nel Senato bizantino. Era pertanto una carica molto ambita, come ci riferisce nel suo \"De Administrando Imperio\" Costantino Porfirogenito a proposito di un anziano ecclesiastico che pag\u00f2 19,4 kg di oro per ottenere il titolo. Come anche per gli altri titoli onorifici imperiali, la carica di \"protospatario\" perse la sua importanza originaria, a seguito delle numerosissime attribuzioni che i Comneni fecero di simili onorificenze dietro compenso per rimpinguare le casse dello Stato.\nL'ultimo utilizzo attestato risale al 1115, sebbene il \"De Officiis\" dello pseudo-Kodinos parli ancora di questa onorificenza nel XIV secolo.\nSecondo il \"Kl\u0113torologion\" di Filoteo, i possessori di questo titolo si distinguevano tra eunuchi (\"ektomiai\") e non-eunuchi (\"barbatoi\", letteralmente \"quelli con la barba\"). Il simbolo della carica era una collana d'oro decorata con perle (per gli eunuchi) mentre per i non-eunuchi le perle erano sostituite da pietre preziose. La veste era bianca, decorata con oro e risvolti porpora, parimenti decorati con oro (sebbene le raffigurazioni varino a seconda dell'epoca). Nel \"De Officiis\" la veste del protospatario \u00e8 costituita da una tunica di fili d'oro intrecciati, recante l'immagine dell'imperatore sul trono davanti e in sella ad un cavallo sul retro, un caffettano dorato e un copricapo di tipo \"klap\u014dton\"."}
{"id": "3027386", "revid": "1471813", "url": "https://it.wikipedia.org/wiki?curid=3027386", "title": "Tempo di assestamento", "text": "Definizione.\nNell'analisi dei sistemi di controllo si definisce tempo di assestamento il tempo necessario alla risposta per portarsi definitivamente a valori vicini al valore di regime. Pi\u00f9 precisamente dato in ingresso ad un sistema dinamico asintoticamente stabile un riferimento a gradino, si definisce tempo di assestamento il tempo necessario perch\u00e9 la risposta entri in una certa fascia vicina al valore di regime (in genere si fa riferimento a scostamenti del 2% o 5%) senza pi\u00f9 uscirne."}
{"id": "3027394", "revid": "89688", "url": "https://it.wikipedia.org/wiki?curid=3027394", "title": "Mrs Doubtfire", "text": ""}
{"id": "3027399", "revid": "131358", "url": "https://it.wikipedia.org/wiki?curid=3027399", "title": "Rinat Fajzrachmanovi\u010d Dasaev", "text": ""}
{"id": "3027401", "revid": "33298129", "url": "https://it.wikipedia.org/wiki?curid=3027401", "title": "Millenovecento", "text": ""}
{"id": "3027403", "revid": "131358", "url": "https://it.wikipedia.org/wiki?curid=3027403", "title": "Lev Ivanovi\u010d Ja\u0161in", "text": ""}
{"id": "3027411", "revid": "1005847", "url": "https://it.wikipedia.org/wiki?curid=3027411", "title": "Cesare Agostini (patriota)", "text": "Biografia.\nA Roma, eletto nel gennaio 1849 deputato alla Costituente romana, sostenne contro Terenzio Mamiani l'immediata proclamazione della Repubblica romana e, dopo aver preso parte all'elaborazione del progetto costituzionale, venne nominato in luglio dal triumvirato ministro delle Arti, Agricoltura, Industria e Commercio. \nEsule dal 1850 a Londra, fu, come segretario del Comitato nazionale italiano, collaboratore di Giuseppe Mazzini, da cui prese le distanze dopo il fallimento del moto milanese del febbraio del 1853, lasciando l'attivit\u00e0 politica e riparando all'estrema miseria, nella quale era caduto, con l'insegnamento della lingua italiana."}
{"id": "3027414", "revid": "298229", "url": "https://it.wikipedia.org/wiki?curid=3027414", "title": "Assemblee di Dio brasiliana", "text": "Le Assemblee di Dio brasiliana (in portoghese Assembleias de Deus) sono diverse comunit\u00e0 pentecostali con radici nel movimento che i missionari svedese-americani Daniel Berg e Gunnar Vingren hanno iniziato a Bel\u00e9m, stato di Par\u00e1 in Brasile nel 1911.\nStoria.\nL'Assemblee di Dio si sparse nell'Amazzonia, si propag\u00f2 nel nordeste ed arriv\u00f2 nel sudeste ove la chiesa ebbe inizio nel 1922 in Rio de Janeiro nel quartiere di S\u00e3o Crist\u00f3v\u00e3o, ed ebbe un impulso allo sviluppo con il trasferimento di Gunnar Vingren nel 1924.\nDal 1916 la Chiesa di Filadelfia di Stoccolma, che aveva assunto il sostegno ai due missionari ha inviati altri missionari, Samuel e Lina Nystr\u00f6m, per aiutare Berg e Vingren. Circa 30 missionari scandinavi, soprattutto svedesi, hanno lavorato in Brasile.\nNel 1930 si realizz\u00f2 un convegno della AD nella citt\u00e0 di Natal, e cos\u00ec pass\u00f2 ad avere una propria autonomia interna, essendo amministrata esclusivamente dai pastori residenti in Brasile, senza perdere i vincoli fraterni con la chiesa in Svezia, ma\na partire dal 1936, la chiesa pass\u00f2 ad allearsi di pi\u00f9 con l'Assemblee di Dio Americane, che ha aderita dal 1918.\nNel 1980 , l'Assemblee de Dio brasiliana ebbe diverse schismi e ha suddivisi in diverse organizzazioni:\nNel 2001, le chiese in Brasile che portano il nome Assembleia de Deus sono a 8.500.000 membri.\nDottrina.\nPoich\u00e9 non \u00e8 un movimento unitario, ci sono molte variazioni nella dottrina e nella prassi, in comune l'Assemblee di Dio brasiliane credono nella Bibbia come unica fonte di dottrina, nella morte vicaria di Cristo, nel battesimo degli adulti per immersione nelle acque, nella Santa Cena senza vino ., la obbligatoria della decima, i doni dello Spirito Santo, e il returno premillenniale di Ges\u00f9. Confutano il velo della donna nel culto cristiano e il santo bacio come eresie.\nOrganizzazione.\nLe Assemblee di Dio del Brasile sono organizzati come episcopato non territoriali (chiamato \"ministerio\"), in cui ogni \"ministerio\" \u00e8 costituito da una chiesa-madre sotto un pastore-presidente e suoi congregazioni e punti di predicazione affiliati. L'amministrazione combina tra il sistema congregazionale ed episcopale, in cui i soggetti vengono pre-trattati dal \"ministerio\", con la forte influenza della guida pastorale, e sono quindi portati a riunioni solo per essere controfirmata dai membri."}
{"id": "3027418", "revid": "2730", "url": "https://it.wikipedia.org/wiki?curid=3027418", "title": "Associazione Calcio Torino 1962-1963", "text": "Questa voce raccoglie le informazioni riguardanti l'Associazione Calcio Torino nelle competizioni ufficiali della stagione 1962-1963."}
{"id": "3027421", "revid": "767487", "url": "https://it.wikipedia.org/wiki?curid=3027421", "title": "Schedophilus ovalis", "text": "Il centrolofo viola (Schedophilus ovalis) \u00e8 un pesce osseo marino della famiglia Centrolophidae.\nDistribuzione e habitat.\nVive nel mar Mediterraneo e nell'Oceano Atlantico orientale tra il Portogallo ed il Sudafrica. Nei mari italiani la presenza \u00e8 piuttosto rara.\nL'adulto si trova ad elevate profondit\u00e0 mentre i giovani si incontrano spesso in superficie, di solito all'ombra di oggetti galleggianti o meduse.\nDescrizione.\nQuesto pesce ha sagoma ovale, con muso molto arrotondato. La bocca \u00e8 relativamente grande. La pinna dorsale \u00e8 abbastanza alta, come la pinna anale (nell'affine mangiameduse sono molto basse). Le pinne pettorali sono abbastanza lunghe, la pinna caudale \u00e8 abbastanza forcuta, soprattutto negli adulti.\nIl colore \u00e8 grigio plumbeo con alcune strisce oblique madreperlacee che sembrano disegnare lo scheletro dell'animale. La bocca ha interno bianco. I giovani hanno corpo rotondeggiante, con pinna caudale arrotondata e numerose strisce scure verticali.\nMisura fino a 70\u00a0cm.\nAlimentazione.\nSi ciba di organismi dello zooplancton, soprattutto tunicati del genere \"Salpa\".\nPesca.\nSi cattura, occasionalmente, con palamiti o reti a strascico.\nLe sue carni hanno fama di essere tra le migliori tra tutti i pesci mediterranei, vengono cucinate in zuppa."}
{"id": "3027422", "revid": "131011", "url": "https://it.wikipedia.org/wiki?curid=3027422", "title": "Milizia del Tempio - Ordine dei Poveri Cavalieri di Cristo", "text": ""}
{"id": "3027424", "revid": "287204", "url": "https://it.wikipedia.org/wiki?curid=3027424", "title": "Disturbo di regolazione", "text": "I disturbi di regolazione riguardano le difficolt\u00e0 nella regolazione dei processi fisiologici, affettivi, attentivi, motori e sensoriali e nell'organizzazione degli stati di coscienza.\nForme principali.\nSi presentano in sei forme principali:"}
{"id": "3027427", "revid": "1543377", "url": "https://it.wikipedia.org/wiki?curid=3027427", "title": "Manuela Righini", "text": "In attivit\u00e0 dagli anni ottanta, ha iniziato a lavorare commentando il mondo del calcio risultando essere la \"prima giornalista sportiva italiana\". \nHa cominciato giovanissima sul settimanale \"Il Brivido Sportivo\" ed ha lavorato per Paese Sera e per l'agenzia di notizie Ansa, ricoprendo il ruolo di responsabile della redazione sportiva e della redazione interni. Successivamente ha avuto un'esperienza anche presso Kataweb (Gruppo Espresso), prima di arrivare nel 2002 al Corriere della Sera dove \u00e8 stata caporedattore centrale.\n\u00c8 stata anche presidente regionale dell'Unione Stampa Sportiva Italiana (USSI Toscana) nonch\u00e9 consigliera nazionale della FNSI e dirigente di punta dell'Associazione stampa toscana. \nNota tifosa della ne commentava regolarmente le gesta. Il 16 novembre 2011 le \u00e8 stata intitolata la sala stampa dello stadio Artemio Franchi di Firenze. La decisione \u00e8 nata da un proposito comune di Fiorentina, Comune di Firenze e Unione Stampa Sportiva Italiana. "}
{"id": "3027434", "revid": "400694", "url": "https://it.wikipedia.org/wiki?curid=3027434", "title": "Snowflake", "text": ""}
{"id": "3027443", "revid": "281901", "url": "https://it.wikipedia.org/wiki?curid=3027443", "title": "Centrolofo viola", "text": ""}
{"id": "3027444", "revid": "281901", "url": "https://it.wikipedia.org/wiki?curid=3027444", "title": "Salmerino di lago", "text": ""}
{"id": "3027445", "revid": "281901", "url": "https://it.wikipedia.org/wiki?curid=3027445", "title": "Trota di lago americana", "text": ""}
{"id": "3027446", "revid": "287204", "url": "https://it.wikipedia.org/wiki?curid=3027446", "title": "Josko Srzic", "text": ""}
{"id": "3027449", "revid": "281901", "url": "https://it.wikipedia.org/wiki?curid=3027449", "title": "Echiodon dentatus", "text": "Il galiotto dentato (Echiodon dentatus) \u00e8 un pesce osseo marino della famiglia Carapidae.\nDistribuzione e habitat.\nSi trova nel mar Mediterraneo centrale ed occidentale e nell'Oceano Atlantico sulle coste africane fino ad un imprecisato limite sud.\nVive a profondit\u00e0 abbastanza rilevanti, fino ad almeno 500 m. Non sembra che viva associato ad oloturie.\nDescrizione.\nAppare molto simile al pi\u00f9 noto galiotto da cui si distingue per alcuni caratteri:\nBiologia.\nIgnota. Sembra che si riproduca in inverno; alcune ricerche sembrano suggerire che questa specie possa essere vivipara o ovovivipara.\nPesca.\nSi cattura, molto occasionalmente, con le reti a strascico ma ha solo interesse scientifico. Talvolta si trova spiaggiato.\nSpecie affini.\nIl galiotto atlantico Echiodon drummondii (Thompson, 1837) \u00e8 molto simile al galiotto dentato ma ha il profilo della fronte convesso ed \u00e8 rosato argenteo con pinna impari percorsa da un bordo scuro. Vive nell'Oceano Atlantico orientale sulle coste europee tra la Norvegia ed il golfo di Biscaglia. \u00c8 stato segnalato per il mar Adriatico, probabilmente in seguito a confusione con \"E. dentatus\"."}
{"id": "3027451", "revid": "281901", "url": "https://it.wikipedia.org/wiki?curid=3027451", "title": "Galiotto dentato", "text": ""}
{"id": "3027452", "revid": "729019", "url": "https://it.wikipedia.org/wiki?curid=3027452", "title": "Parco di San Gregorio al Celio", "text": "Il parco di San Gregorio al Celio \u00e8 un parco nella citt\u00e0 di Roma. Si trova nel rione XIX, detto Celio, nel territorio del Municipio Roma I.\nSi estende per circa due ettari ed \u00e8 accessibile dall'ingresso dalla salita di San Gregorio 3.\n\u00c8 aperto dalla mattina alle 7:00 fino al tramonto.\nCollegamenti.\n\u00c8 raggiungibile dalla fermata Parco Celio del tram Porta Maggiore"}
{"id": "3027453", "revid": "281901", "url": "https://it.wikipedia.org/wiki?curid=3027453", "title": "Galiotto atlantico", "text": ""}
{"id": "3027454", "revid": "281901", "url": "https://it.wikipedia.org/wiki?curid=3027454", "title": "Echiodon drummondii", "text": ""}
{"id": "3027455", "revid": "281901", "url": "https://it.wikipedia.org/wiki?curid=3027455", "title": "Echiodon drummondi", "text": ""}
{"id": "3027456", "revid": "1543377", "url": "https://it.wikipedia.org/wiki?curid=3027456", "title": "Mahaweli", "text": "Il fiume Mahaweli (Sinhala: Ganga Mahaweli, letteralmente \"Grande fiume sabbioso\"; Tamil: \u0bae\u0b95\u0bbe\u0bb5\u0bb2\u0bbf \u0b86\u0bb1\u0bc1), \u00e8 un fiume lungo 335\u00a0km (208 miglia), il che lo rende il pi\u00f9 lungo dello Sri Lanka. Il suo bacino idrografico \u00e8 il pi\u00f9 grande del paese e copre circa un quinto della superficie totale dell'isola. Il fiume raggiunge il Golfo del Bengala all'estremo nord-orientale di Trincomalee.\nIl Mahaweli continua come un grande canyon sottomarino, facendo della regione di Trincomalee uno dei pi\u00f9 bei porti d'altura del mondo.\nA causa della produzione di energia idroelettrica, il fiume \u00e8 pesantemente arginato in pi\u00f9 parti ed \u00e8 inoltre utilizzato per l'irrigazione di quasi 1000\u00a0km\u00b2 (386\u00b2) di terreno..\nUna delle molte sorgenti del fiume \u00e8 la Kotmale Oya."}
{"id": "3027461", "revid": "287204", "url": "https://it.wikipedia.org/wiki?curid=3027461", "title": "Raki", "text": ""}
{"id": "3027481", "revid": "113132197", "url": "https://it.wikipedia.org/wiki?curid=3027481", "title": "Pieter van Bloemen", "text": "Biografia.\nApparteneva ad una famiglia di pittori e disegnatori fiamminghi, attivi anche in Italia ed in Francia. Anche i suoi fratelli minori Jan Frans e Norbert erano pittori e Pieter fu loro insegnante nell'arte della pittura.\nFu allievo di Simon Johannes Van Douw (c. 1630\u2013c. 1677) dal 1667. Nel 1673 entr\u00f2 a far parte della Corporazione di San Luca ad Anversa.\nL'anno seguente visit\u00f2 Roma, mentre dieci anni pi\u00f9 tardi fu segnalato a Lione in compagnia degli artisti olandesi Adriaen van der Cabel e Gillis Weenix. Nello stesso periodo (1684-1685) Jan Frans, che si trovava a Parigi, fu chiamato dal fratello a Lione.\nI due fratelli per\u00f2, non trovandosi bene in questa citt\u00e0, si spostarono a Roma, viaggiando per Torino, dove rimasero per qualche tempo, Dal 1686-1687 vissero a Roma, dove entrarono a far parte della Schildersbent, Pieter con il soprannome di \"Standaart\" o \"Stendardo\", probabilmente per gli stendardi che dipingeva nelle scene di battaglia, mentre Jan Frans con il soprannome di \"Orizzonte\", per la facilit\u00e0 con cui dipingeva paesaggi. Questo soprannome era stato precedentemente di Claude Lorrain.\nPieter ebbe come assistente il pittore fiammingo Frans Vanier dal 1689 al 1692, anno in cui lasci\u00f2 Roma. Nel 1694 fece ritorno ad Anversa, dove divenne decano della Corporazione di San Luca nel 1699.\nFu un pittore particolarmente prolifico. La maggior parte dei suoi dipinti sono paesaggi con figure ed animali, scene di battaglie o di genere, soste di viandanti ed animali e mercati di cavalli. Fu apprezzato soprattutto come pittore di animali, tanto da procurargli lavoro presso altri artisti. Anche il fratello minore Jan Frans si serv\u00ec di lui come \"figurista\" per i suoi paesaggi.\nSpesso, nei suoi dipinti, un cavallo bianco gioca il ruolo principale nella composizione, come ad esempio si pu\u00f2 notare ne \"La sosta\" o \"La carovana\", dove il gruppo degli animali ha un ruolo preponderante rispetto alle altre figure e persino rispetto alla creazione di una scena di vita quotidiana, quasi un pretesto per rappresentare una vera e propria natura morta con animali. Altro esempio di questo tipo di nature morte \u00e8 il dipinto \"Mercurio e Argo\", dove il soggetto mitologico \u00e8 in posizione secondaria, dietro agli animali ivi ritratti posti in primo piano: mucche e pecore dipinte in varie pose e da diverse angolazioni. Lo stesso Argo \u00e8 ritratto negli abiti di un pastore, invece che come il gigante mitologico dai cento occhi.\nIl periodo italiano fu ricco di successi ed influenz\u00f2 il suo lavoro fino alla fine della sua vita.\nCaratteristiche del suo stile furono le nature morte con animali attentamente disposti, i paesaggi italiani aperti con uno o due monumenti a trasmettere l'atmosfera romana e i colori vivaci dell'abbigliamento delle figure in contrasto con i grigi e i marron scuri delle antiche rovine e delle greggi.\nI suoi disegni sono principalmente paesaggi e studi dal vero di figure ed animali.\nEsegu\u00ec, inoltre, incisioni all'acquaforte da alcune sue opere, in particolare da quattro paesaggi."}
{"id": "3027482", "revid": "125322970", "url": "https://it.wikipedia.org/wiki?curid=3027482", "title": "Hermann von Spaun", "text": "Biografia.\nI primi anni in marina.\nIl barone Hermann von Spaun proveniva da un'antica famiglia della regione tedesca della Svevia e nel 1850 divenne cadetto provvisorio nella marina imperiale austriaca, prendendo il largo su diverse navi e ottenendo nel 1853 il grado di Alfiere di Fregata. Nel 1859 ottenne il grado di Tenente e venne assegnato come primo ufficiale della goletta \"Artemisia\" nel corso della guerra contro la Francia e il Regno di Sardegna. Durante la guerra contro la Danimarca nel 1864 fu delegato sulla fregata \"SMS Juan d\u2019Austria\" nel mare del Nord. All'inizio del 1866 divenne comandante della \"Andreas Hofer\" per poi essere destinato alla fregata corazzata \"SMS Erzherzog Ferdinand Max\", nave con la quale il 20 giugno di quell'anno prese parte alla Battaglia di Lissa. Per il coraggio dimostrato in quest'operazione, ricevette l'onorificenza dell'Ordine della Corona ferrea di III classe.\nDal 1867 fu a capo della goletta \"Saida\" per due anni. Nel 1869 venne promosso Tenente Comandante e classificato comandante sulla nave cannoniera \"Hum\". Dal 1871 venne promosso a Comandante di Vascello e dal 1873 divenne addetto navale a Londra, rappresentando per sei anni la marina austriaca presso il Regno Unito, a quel tempo la maggiore potenza navale al mondo. Dal 1879 al 1883 venne assegnato con la goletta \"Saida\" ad un viaggio di studio organizzato dall'arciduca Carlo Stefano d'Asburgo-Teschen navigando lungo le coste del Brasile e del Nord America. Nel 1884 gli venne affidato il comando della \"SMS Tegetthoff\" e quindi pass\u00f2 allo yacht imperiale \"SMS Miramar\" col quale accompagn\u00f2 il principe ereditario in un viaggio in oriente.\nLa scalata.\nDurante le manovre dell'estate del 1885 si port\u00f2 sulla \"\" e immediatamente venne nominato Commodoro con competenze di una divisione nel Mediterraneo, partecipando cos\u00ec al blocco della costa greca nel 1886. Nello stesso anno fu promosso Contrammiraglio e incaricato della gestione del comitato tecnico della marina.\nAlla conferenza marittima internazionale di Washington nel 1889 rappresent\u00f2 il governo austriaco e port\u00f2 le delegazioni della flotta austriaca alle celebrazioni del IV centenario della scoperta dell'America a Genova, in omaggio a Cristoforo Colombo e nel 1897 fu a Londra per le celebrazioni del sessantesimo anniversario di regno della Regina Vittoria. Dopo essere stato promosso Vice Ammiraglio nel 1892, divenne delegato del comandante generale della marina austriaca, l'ammiraglio Maximilian Daublebsky von Sterneck sino all'ottobre del 1897, divenendone poi il suo successore alla medesima carica. Il 1\u00ba maggio 1899 venne promosso al rango di Ammiraglio e nel 1902 venne nominato senatore dell'Impero austro-ungarico.\nDopo sette anni di comando generale della flotta e un totale di 54 anni in marina, il 1\u00ba novembre 1904, su propria richiesta, von Spaun and\u00f2 in pensione, trascorrendo i suoi ultimi anni a Gorizia dove mor\u00ec successivamente."}
{"id": "3027485", "revid": "742538", "url": "https://it.wikipedia.org/wiki?curid=3027485", "title": "Carapus acus", "text": "Il galiotto o fierasfer (Carapus acus) \u00e8 un pesce osseo marino della famiglia Carapidae.\nDistribuzione e habitat.\n\u00c8 presente nel mar Mediterraneo di cui \u00e8 stato al lungo considerato endemico ma sembra essere diffuso anche in alcuni settori dell'Oceano Atlantico orientale, soprattutto presso le isole Canarie.\nQuesta specie vive da parassita di oloturie delle specie \"Stichopus regalis\" ed \"Holoturia tubulosa\" (e forse anche di altre specie degli stessi generi), vive all'interno del tubo digerente di questi Echinodermi.\nDescrizione.\nSi tratta di un pesciolino molto lungo e sottile, con testa piccola e corpo serpentiforme. La bocca \u00e8 grande in rapporto alla testa e supera l'occhio di un breve tratto. I denti sono numerosi e piccoli. Pinna dorsale e pinna anale sono lunghe, basse ed unite al termine del corpo in una punta acuta. La pinna caudale \u00e8 indistinta. La pinna anale termina in corrispondenza delle pinne pettorali (nell'affine galiotto dentato finisce pi\u00f9 indietro), la dorsale inizia pi\u00f9 indietro. Le pinne pettorali sono abbastanza grandi, strette ed allungate, le pinne ventrali invece mancano del tutto. L'ano \u00e8 posto anteriormente alle pinne pettorali. Le scaglie sono assenti.\nIl colore \u00e8 bruno chiaro con qualche macchietta pi\u00f9 scura e punti rossi e dorati. Il corpo di questo pesce \u00e8 quasi del tutto trasparente e si possono vedere distintamente la colonna vertebrale e gli organi interni. L'occhio \u00e8 argenteo.\nPu\u00f2 misurare fino a 20 cm nell'ultimo stadio larvale e non pi\u00f9 di 10 cm nell'adulto.\nBiologia.\nAlimentazione.\nSi ciba di solito degli organi interni dell'ospite, soprattutto delle gonadi e dei polmoni acquiferi; quando viene espulso cattura invertebrati bentonici. Le larve sono planctofaghe.\nRiproduzione.\nLe uova sono pelagiche e sono deposte in estate in gruppi di migliaia che formano ammassi galleggianti di colore giallo. Le larve del primo stadio sono denominate \"vexillifer\" e portano un'appendice lunga ed ornata di frange sul dorso; le larve del secondo stadio sono note come \"tenuis\" e sono associate alle oloturie, senza appendice dorsale, trasparentissime, molto sottili e con testa piccolissima.\nSimbiosi.\nLa peculiare biologia di questo caratteristico pesce ha fatto s\u00ec che venisse molto studiata. L'adulto penetra nell'ano dell'oloturia dalla coda (la larva \"tenuis\" invece dalla testa), staziona nell'ultima parte dell'intestino e riesce a respirare sia grazie alla corrente d'acqua che l'Echinoderma mantiene nel tubo digerente che a causa di appositi movimenti che fa il pesce. Un'oloturia pu\u00f2 ospitare pi\u00f9 di un \"Carapus acus\" ma in tal caso di solito si eviscera spontaneamente espellendo gli ospiti. Gli organi persi vengono ricostituiti in qualche settimana."}
{"id": "3027489", "revid": "101175", "url": "https://it.wikipedia.org/wiki?curid=3027489", "title": "Gran Premio motociclistico di Catalogna 2010", "text": "Il Gran Premio motociclistico di Catalogna 2010 corso il 4 luglio, \u00e8 stato il settimo Gran Premio della stagione 2010. La gara si \u00e8 disputata sul circuito di Catalogna e si sono avute le vittorie di Jorge Lorenzo in MotoGP, di Y\u016bki Takahashi in Moto2 e di Marc M\u00e1rquez in classe 125.\nProve e Qualifiche.\nClasse 125.\nIl pilota pi\u00f9 veloce durante le sessioni di prove \u00e8 stato Marc M\u00e1rquez (Derbi), lo stesso M\u00e1rquez si \u00e8 aggiudicato la pole position.\nRisultati delle qualifiche:\nMoto2.\nNelle prime sessioni di prove i pi\u00f9 veloci sono stati Toni El\u00edas e Thomas L\u00fcthi (Moriwaki), mentre la pole \u00e8 andata a Andrea Iannone (Speed Up).\nRisultati delle qualifiche:\nMotoGP.\nNelle sessioni di prove il pilota pi\u00f9 veloce \u00e8 stato Jorge Lorenzo (Yamaha) (1'43.259), seguito da Casey Stoner su Ducati e Daniel Pedrosa (Honda). Nella seconda sessione il migliore \u00e8 Jorge Lorenzo (Yamaha) (1'42.748) seguito da Daniel Pedrosa (Honda) e Casey Stoner (Ducati).\nGare.\nMotoGP.\nHiroshi Aoyama e Valentino Rossi, infortunati, vengono sostituiti rispettivamente da K\u014dsuke Akiyoshi e Wataru Yoshikawa.\nMoto2.\nVariazioni sulla lista degli iscritti riguardano il team JiR Moto2, che sostituisce Mattia Pasini con Yusuke Teshima, mentre Stefan Bradl, Axel Pons e Yannick Guerra, infortunati, vengono sostituiti rispettivamente da Ricard Card\u00fas, Carmelo Morales e Xavier Sim\u00e9on. In questa classe Dani Rivas e Jordi Torres, entrambi su Promoharris, corrono con lo status di wildcard.\nClasse 125.\nIn questa classe corrono cinque piloti usufruendo di wildcard, che sono: Eduard Lopez, Isaac Vi\u00f1ales e P\u00e9ter Sebesty\u00e9n su Aprilia; Joan Perell\u00f3 e Johnny Rosell su Honda."}
{"id": "3027491", "revid": "287204", "url": "https://it.wikipedia.org/wiki?curid=3027491", "title": "Gabriele Adani", "text": "Biografia.\nEntr\u00f2 al seminario dei Frati minori e fu ordinato sacerdote nel 1951. Per completare i suoi studi si trasfer\u00ec a Roma, dove ottenne la docenza in teologia pastorale.\nNel 1953 fond\u00f2 l'Antoniano di Bologna insieme ai frati Ernesto Caroli, Berardo Rossi e Benedetto Dalmastri. In seguito padre Adani divenne giornalista della RAI e negli anni sessanta cur\u00f2 la rubrica radiofonica \"Un minuto per te\". Quando l'Antoniano cominci\u00f2 ad occuparsi anche di produzione televisiva, ebbe l'incarico di curare il settore radiotelevisivo e le pubbliche relazioni dell'Istituto.\nNegli anni settanta intraprese l'attivit\u00e0 di saggista e scrisse vari libri su temi religiosi.\nDopo la sua morte fu istituito il \"Premio giornalistico padre Gabriele Adani\", organizzato dal Comune di Zocca in collaborazione con la Provincia di Modena e l'Antoniano, con il patrocinio dell'Ordine dei giornalisti dell'Emilia-Romagna."}
{"id": "3027492", "revid": "287204", "url": "https://it.wikipedia.org/wiki?curid=3027492", "title": "Serie A 1988-1989 (calcio femminile)", "text": "L'edizione 1988-1989 \u00e8 stata la ventiduesima edizione del campionato italiano di Serie A femminile di calcio.\nIl Campania G.B. ha conquistato lo scudetto per la prima volta nella sua storia, con l'allenatore Michele Apa. Il titolo di capocannoniere della Serie A \u00e8 andato a Carolina Morace, calciatrice della Lazio, autrice di 26 gol. Sono retrocessi in Serie B l'Ascoli e il Gravina Vini D.O.C. Etna. Al termine del campionato il Napoli e la Juve Siderno hanno rinunciato a iscriversi alla Serie A. Il Trani 80 si era ritirato dal campionato a calendario gi\u00e0 compilato, cos\u00ec che le squadre che avrebbero dovuto affrontarlo hanno osservato un turno di riposo.\nStagione.\nNovit\u00e0.\nAl termine della stagione 1987-1988 il Pordenone, il Milan Jolly e il Foggia sono stati retrocessi in Serie B. Al loro posto sono stati promossi il Verona, il Firenze e il Gravina, vincitori dei tre gironi della Serie B 1987-1988.\nFormato.\nLe 16 squadre partecipanti si affrontano in un girone all'italiana con partite di andata e ritorno per un totale di 30 giornate. Le ultime tre classificate retrocedono in Serie B.\nClassifica finale.\nLegenda:\nNote:"}
{"id": "3027497", "revid": "2043462", "url": "https://it.wikipedia.org/wiki?curid=3027497", "title": "Marianerkreutz", "text": "La Marianekreutz o Croce mariana o Croce di Maria fu un'onorificenza dell'Impero austriaco.\nStoria.\nLa \"Marianekreutz\" venne fondata come decorazione da Guglielmo Francesco d'Asburgo-Teschen, 57\u00b0 gran maestro dell'Ordine Teutonico il quale, nel 1871 decise di istituire in seno all'ordine teutonico un corpo di volontari per il servizio di sanit\u00e0 attivo sia in tempo di pace che in tempo di guerra.\nLa condizione, come per l'ammissione all'Ordine Teutonico, era la nobilt\u00e0 di provenienza e come tale tutti i volontari dovevano, o nel privato o direttamente sul campo di battaglia, prestare assistenza e aiuto ai feriti ed ai caduti attraverso ospedali da campo specializzati.\nIn concomitanza con la nascita di questa branca dell'Ordine, il 26 marzo 1871 venne approvato il decreto per la creazione di una decorazione apposita per quanti si fossero distinti con impegno e dedizione in questo compito.\nInsegne.\nLa \"madaglia\" consisteva in una croce latina in argento smaltata di nero e profilata di bianco. Al centro vi era un medaglione in smalto bianco al centro del quale si trovava una croce greca rossa orlata d'oro. Il medalgione centrale era contornato da una banda nera che riportava in argento l'iscrizione \"ORDO TEUT HUMANITATI\". Sul retro della medaglia il disco centrale, smaltato di bianco e bordato di nero, riportava in centro la data \"1871\" in nero.\nIl \"nastro\" riprendeva quello delle decorazioni di guerra e il colore del nastro dell'Ordine Teutonico, ovvero a strisce orizzontali bianche e nere con, per ciascun lato, una striscia bianca ed una nera."}
{"id": "3027498", "revid": "21880", "url": "https://it.wikipedia.org/wiki?curid=3027498", "title": "Route Nationale 7", "text": ""}
{"id": "3027502", "revid": "464388", "url": "https://it.wikipedia.org/wiki?curid=3027502", "title": "Shoegazing", "text": ""}
{"id": "3027505", "revid": "1305772", "url": "https://it.wikipedia.org/wiki?curid=3027505", "title": "McCandless", "text": ""}
{"id": "3027507", "revid": "1010292", "url": "https://it.wikipedia.org/wiki?curid=3027507", "title": "Parco fluviale urbano del Rio Grande", "text": "Il parco fluviale urbano del Rio Grande \u00e8 un parco urbano che si sviluppa ai piedi del versante nord-occidentale della collina di Amelia, seguendo il corso del bacino del Rio Grande. Tra i suoi punti pi\u00f9 suggestivi, la diga di Ponte Grande, che d\u00e0 luogo allo sbarramento del Rio Grande noto come \"Lago Vecchio\".\nStoria.\nIl bacino del Rio Grande, conosciuto anche con il nome di Lago Vecchio, \u00e8 un bacino artificiale, formato attraverso lo sbarramento di epoca medievale del torrente con la diga di Ponte Grande, utilizzata in passato per alimentare i mulini a valle. Non svolgendo pi\u00f9 la funzione di accumulo delle acque, viene oggi utilizzato per scopi turistici e per passeggiate lungo la sua sponda. Purtroppo, ad oggi, quella che poteva essere una grande risorsa per la citt\u00e0, si trova in un generale stato di degrado ed abbandono, dovuto alla scarsa manutenzione dell'ambiente acquatico, che ha causato il progressivo impaludimento del bacino, che mostra il suo fondale fangoso in molti punti per gran parte dell'anno.\nAlcuni interventi sono stati fatti per la rivalutazione dell'area, come la realizzazione di un percorso pedonale munito di attrezzature sportive lungo tutta la sponda destra del lago e le attivit\u00e0 di gestione svolte da alcune associazioni locali.\nIl 20 novembre 2009 \u00e8 stato firmato un patto con la provincia di Terni e la regione dell'Umbria per la rivalutazione dell'area e \u00abper restituire in tempi brevi alla comunit\u00e0 amerina un bene importante sia dal punto di vista ambientale e paesaggistico, sia da quello sociale e culturale per i valori e gli aspetti simbolici che il Rio Grande incarna per tutto il territorio e che da molti anni vengono difesi anche dalle associazioni locali tra cui \"Gli Amici del Rio Grande\".\u00bb .\nServizi.\nIl parco \u00e8 costellato da numerosi sentieri, di bassa difficolt\u00e0.\nSeguendo il sentiero che costeggia l'alta fila di pioppi lungo le acque del torrente, ci si imbatte in un progetto di recupero di frutta antica e locale, un vero percorso didattico attraverso le variet\u00e0 di frutta locale."}
{"id": "3027509", "revid": "1543377", "url": "https://it.wikipedia.org/wiki?curid=3027509", "title": "McCandless (Pennsylvania)", "text": "McCandless \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 29.022 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (94,58%) seguita da quella afroamericana (1,29%), dati del 2000."}
{"id": "3027511", "revid": "76963", "url": "https://it.wikipedia.org/wiki?curid=3027511", "title": "Mark Johnson (produttore)", "text": "Biografia.\nJohnson ha vinto l'Oscar al miglior film per la produzione di \"Rain Man - L'uomo della pioggia\", interpretato da Dustin Hoffman e Tom Cruise. Il film, vincitore di quattro Oscar, ha anche ottenuto l'Orso d'oro e il Golden Globe per il miglior film drammatico."}
{"id": "3027512", "revid": "120065135", "url": "https://it.wikipedia.org/wiki?curid=3027512", "title": "Homeland (Laurie Anderson)", "text": "Homeland \u00e8 un album di Laurie Anderson pubblicato nel giugno 2010.\nTutte le musiche e tutti i testi sono di Laurie Anderson, tranne \"Falling\" scritto insieme a George W.S. Trow."}
{"id": "3027514", "revid": "123225281", "url": "https://it.wikipedia.org/wiki?curid=3027514", "title": "Loveless (My Bloody Valentine)", "text": "Loveless \u00e8 il secondo album discografico del gruppo musicale irlandese My Bloody Valentine, pubblicato il 4 novembre del 1991 dalla Creation Records.\nLe registrazioni durarono due anni, fra il 1989 e il 1991, sotto la supervisione creativa del chitarrista e compositore di tutte le musiche della band Kevin Shields; egli elabor\u00f2, per quest'album, un \"sound\" ricercato, basato perlopi\u00f9 sul suono caotico e rimbombante della chitarra, su campionamenti e sul cantato impercettibile. Un gran numero di tecnici del suono venne assunto e licenziato durante il periodo delle registrazioni, tutti accreditati come collaboratori nella copertina del disco, anche se, secondo Shields, \u00abtutto quello che fecero fu preparare il t\u00e8\u00bb.\nSi dice che i costi per la realizzazione del disco sfiorarono le 250.000 sterline, facendo rischiare alla Creation la bancarotta, notizia, in realt\u00e0, smentita dallo stesso Shields. In seguito alla realizzazione di \"Loveless\", per via del continuo rinvio della consegna, per il comportamento imprevedibile di Shields e per lo scarso successo commerciale, i rapporti fra i My Bloody Valentine e la Creation si andarono deteriorando, costringendo la band a firmare per un'altra etichetta, la Island Records.\n\"Loveless\" \u00e8 quasi universalmente considerato, dalla critica, uno degli album pi\u00f9 rappresentativi del genere shoegaze, nonch\u00e9 uno dei dischi pi\u00f9 importanti e influenti degli anni novanta. \"Loveless\" \u00e8 stato classificato al posto numero 73 nella lista dei 500 migliori album di tutti i tempi secondo Rolling Stone.\nDescrizione.\nOrigini e realizzazione.\nDopo l'uscita del primo album, \"Isn't Anything\", nel novembre del 1988 venne stabilito che i My Bloody Valentine avrebbero cominciato le registrazioni presso i \u201cBlackwing Studios\u201d di Londra nel febbraio del 1989, occupandosi, fino ad allora di ideare il \"sound\" per il nuovo album, basandolo perlopi\u00f9 sul lavoro in studio. Shields afferm\u00f2 che i manager della Creation Records che, inizialmente, pensavano che l'album sarebbe stato registrato in, al massimo, cinque giorni, \"quando si accorsero che ci\u00f2 non sarebbe stato possibile, diedero di matto\". Dopo diversi mesi infruttuosi, a settembre, la band si trasfer\u00ec presso gli studi sotterranei \u201cThe Elephant and Wapping\u201d, facendo per\u00f2 passare altre otto settimane senza alcun progresso. Nick Robbins, tecnico del suono in quegli studi, disse che Shields gli fece capire sin dall'inizio che tutto quello che doveva fare \"era premere un bottone\". Robbins venne, quindi, sostituito da Harold Burgon, il cui unico contributo, secondo Shields, \"fu di mostrargli come funzionava il computer dello studio\". Burgon e Shields trascorsero tre settimane presso gli studi \u201cWoodcray\u201d nel Berkshire, lavorando al EP \"Glider\" che, in accordo con la Creation, sarebbe dovuto uscire prima dell'album. Venne assunto Alan Moulder per missare la canzone \"Soon\", presente nel EP, e poi inserita nell'album. A proposito di Moulder, Shields disse: \"dal momento in cui cominciammo a lavorare con lui, capimmo che avremmo potuto ambire a qualcosa in pi\u00f9\".\nQuando il gruppo torn\u00f2 al lavoro, Moulder era l'unico in cui Shields riponesse abbastanza fiducia, anche se solamente per eseguire compiti come regolare i livelli degli amplificatori; a tutti gli altri tecnici accreditati in copertina venne detto: \"siamo talmente bravi che potreste persino non venire a lavorare\". Shields sostenne che: \"a parte Moulder e Anjali Dutt (altro tecnico, assunto in seguito), tutti questi tecnici erano semplicemente gente \u201cin allegato\u201d allo studio...tutto quello che volevamo fare, secondo loro era sbagliato\". Nella primavera del 1990, Moulder, che aveva lasciato il progetto per lavorare con gli Shakespear Sisters e con i Ride, venne sostituito, appunto, da Anjali Dutt, che aiut\u00f2 nella registrazione del cantato e di diverse tracce di chitarra. In questo periodo, la band registr\u00f2 in vari studi, spesso trascorrendovi anche un solo giorno prima di decidere che non fosse adatto. Nel maggio del 1990, furono stabiliti come base del progetto gli studi \u201cProtocol\u201d a Holloway, e si cominci\u00f2 seriamente a lavorare all'album, nonch\u00e9 a un ulteriore EP, \"Tremolo\", in cui \u00e8 presente il brano \"To Here Knows When\", inserito anche in \"Loveless\". La band interruppe le registrazioni nell'estate del 1990, per intraprendere un tour promozionale per \"Glider\". Ad agosto, Moulder torn\u00f2 a lavorare con i My Bloody Valentine, rimanendo sorpreso dei pochi progressi ottenuti in sua assenza. A quel punto, i manager della Creation cominciarono a preoccuparsi di quanto sarebbe potuto costare l'album. Nel marzo 1991, Moulder lasci\u00f2 nuovamente, per andare a lavorare con i The Jesus and Mary Chain.\nLe tracce del canto vennero registrate negli studi \u201cBritannia Row\u201d e in quelli \u201cProtocol\u201d, tra maggio e giugno del 1991. In quell'occasione, Shields e la Butcher attaccarono delle tende per coprire i vetri divisori tra la sala d'incisione e la cabina di regia, comunicando ai tecnici di aver ottenuto un buon risultato, scostando le tende e facendo dei gesti. Secondo il tecnico Guy Fixsen: \"non potevamo sentire se stessero cantando, lo capivamo dai contatori sul registratore: se si fermavano, voleva dire che dovevamo interrompere la registrazione e riavvolgerla all'inizio\". La maggior parte delle volte, i due arrivavano senza aver scritto il testo della canzone che avrebbero dovuto registrare. Riguardo a questo, Dutt raccont\u00f2: \"Kevin canticchiava un brano, poi, Bilinda riascoltava la registrazione scrivendo le parole che credeva potesse aver cantato\". \nNel giugno del 1991, i dirigenti della Creation furono d'accordo, in seguito a non ben specificate lamentele di Shields, a spostare la produzione del disco negli studi \u201cEastcoate\u201d. Non poterono, per\u00f2, saldare i conti per l'affitto dei \u201cBritannia Row\u201d per mancanza di fondi, quindi, gli studi trattennero l'attrezzatura della band; sempre Dutt raccont\u00f2: \"Kevin dovette sborsare i soldi di tasca sua, per avere indietro i suoi strumenti\". Il comportamento imprevedibile di Shields, i continui rinvii e i cambi di studio cominciarono ad avere conseguenze concrete sulle finanze della Creation e sulla salute dei suoi manager: Dick Green, vicedirettore dell'etichetta discografica, ebbe un esaurimento nervoso in quel periodo. Green raccont\u00f2: \"erano due anni che la produzione del disco continuava, quindi telefonai a Shields in lacrime, dicendogli 'Devi portarmi quelle registrazioni!\"'. Oltretutto, in questo periodo, sia Shields che la Butcher soffrirono di acufene, per via della continua esposizione a volumi alti, e, per questo motivo, dovettero interrompere le registrazioni per molte settimane, e curarsi. Mentre Alan McGee, direttore della Creation, era ancora ottimista riguardo all'investimento nell'album, Green preoccupava i suoi colleghi; l'editore Laurence Verfaillie raccont\u00f2 di come i capelli di Green, dopo che questo ebbe scoperto l'impossibilit\u00e0 economica, per la Creation, di continuare a pagare a lungo i conti degli studi, fossero divenuti brizzolati da un giorno all'altro: \"non sarebbero diventati grigi, se non fosse stato per quell'album\".\nCompletate le tracce del cantato, il tecnico Dick Meany venne incarito per il missaggio finale, presso gli studi \u201cChurch\u201d, nell'autunno del 1991: era il diciannovesimo studio affittato per la produzione del disco. L'album venne inciso su una vecchia macchina, precedentemente usata per unire i dialoghi di un film degli anni '70. Il computer della macchina mand\u00f2 tutte le tracce fuori fase. Shields riusc\u00ec a risistemarle attraverso la memoria del computer, per\u00f2 ebbe bisogno di altri tredici giorni, invece di uno come normalmente sarebbe, per completare il mastering, provocando lo sgomento della Creation.\nIl 4 novembre del 1991, \"Loveless\" venne pubblicato.\nMusica.\nMentre la Butcher contribu\u00ec alla scrittura di circa un terzo dei testi, la maggior parte della musica venne scritta dal solo Shields, che, in seguito, dichiar\u00f2: \"a dire il vero, nelle registrazioni sono l'unico musicista, tranne in \"Touched\", che \u00e8 di Colm\". Shields suon\u00f2 anche le parti della Butcher, la quale gli lasci\u00f2 volentieri il suo compito, sostenendo di \"non essere mai stata una brava chitarrista\". Debbie Googe, bassista, non ha suonato nelle registrazioni, pur comparendo nei crediti sulla copertina dell'album. Essa, a proposito di ci\u00f2, disse: \"All'inizio andavo in studio la maggior parte delle sessioni, ma, dopo un po', mi sono sentita inutile quindi ho cominciato a diminuire le presenze\". La Butcher ha spiegato che \"per Kevin spiegare a Debbie cos'aveva in mente e come suonarlo bene sarebbe stato un procedimento straziante\". Alan Moulder disse che \"sarebbe stato del tutto inutile, perch\u00e9 Kevin aveva gi\u00e0 perfettamente in mente cosa voleva ottenere, ma non ce lo spieg\u00f2 mai\".\n\"Loveless\" fu registrato in gran parte in mono, siccome Shields riteneva importante che il \"sound\" dell'album consistesse \"nel suono della chitarra al centro, senza chorus o effetti di modulazione\". Shields muove la leva del tremolo mentre suona, contribuendo, in parte, a creare il suono particolare della band. Questa tecnica, soprannominata \"Glide guitar\", provoca una costante stonatura delle corde, dovuta al movimento del ponte che provoca la leva del tremolo. Shields disse che, per via del suo uso della leva del tremolo, \"la gente credeva che suonassero centinaia di chitarre, mentre v'erano meno tracce di chitarra che nella maggior parte dei demo di altre band\". Inoltre, Shields disse che, a differenza delle altre band shoegaze dei primi anni '90, i My Bloody Valentine non usano pedali per il chorus o per il flanger. Disse: \"nessun'altra band suonava la chitarra come faccio io [\u2026] facevamo tutto solamente con la leva del tremolo\". Shields aveva l'intenzione di usare \"effetti semplici e leggeri\", spesso risultato di necessario lavoro in studio. Afferm\u00f2: \"le canzoni hanno una struttura molto semplice, molte di proposito. In questo modo ce la si pu\u00f2 cavare meglio se si pasticcia col contenuto\". Nel 1992, in un'intervista alla rivista Guitar World, raccont\u00f2 come aveva ottenuto un suono simile a un pedale wah-wah in \"I Only Said\", suonando la sua chitarra attaccata a un amplificatore con in preamplificazione un equalizzatore grafico: dopo aver registrato la traccia di chitarra, la trasport\u00f2 su un'altra traccia attraverso un equalizzatore parametrico, correggendo manualmente i livelle di equalizzazione. Nella stessa occasione, alla domanda se avesse potuto ottenere lo stesso effetto usando semplicemente un wah-wah, rispose \"nell'assetto del suono s\u00ec, ma non nell'approccio a esso\".\nTranne due, tutte le tracce di batteria sono dei campionamenti composti dal batterista Colm \u00d3 C\u00edos\u00f3ig. Questa scelta \u00e8 dovuta al fatto che \u00d3 C\u00edos\u00f3ig non poteva suonare per problemi fisici e personali, quindi, suon\u00f2 alcuni pattern di batteria. Secondo Shields: \"Il risultato \u00e8 esattamente quello che Colm avrebbe suonato, solo c'\u00e8 voluto pi\u00f9 tempo per ottenerlo\". \u00d3 C\u00edos\u00f3ig, comunque si riprese a sufficienza per suonare \"Only Shallow\" e \"Touched\", peraltro, da lui composta. Oltre la batteria, l'album contiene diversi campionamenti, a proposito dei quali, Shields disse: \"La maggior parte dei campionamenti sono ricavati da feedback. Abbiamo scoperto che dai feedback di una chitarra molto distorta, si pu\u00f2 ottenere ogni tipo di strumento, qualunque si riesca a immaginare\".\nIl cantato, eseguito sia da Shields che dalla Butcher, \u00e8 tenuto relativamente basso nel missaggio, perlopi\u00f9 regolato sui toni alti. In alcuni brani, Shields canta in un registro alto mentre la Butcher in uno basso. Secondo Shields, dal momento che la band ha lavorato tanto sul cantato, \"era intollerabile un canto pulito in cui si sente una voce sola\", per questo \"doveva sembrare pi\u00f9 il suono di uno strumento\". La Butcher spieg\u00f2 il suo modo di cantare \"sognante e sensuale\", dicendo: \"Spesso, registravamo il cantato alle 7 e 30 di mattina. A quell'ora, di solito, mi ero appena addormentata e dovevo essere svegliata per cantare\". Per facilitare la venuta di questo effetto, Shield e \u00d3 C\u00edos\u00f3ig campionarono la voce della Butcher, riusandola, poi, come strumento. La stratificazione di voci in \"When You Sleep\" nacque dalla frustrazione di non riuscire a trovare la registrazione adatta, e, riguardo a ci\u00f2, Shields disse: \"Il cantato \u00e8 cos\u00ec perch\u00e9 stava diventando snervante provare l'esecuzione adatta, cos\u00ec decisi di mettere insieme tutte le registrazioni (circa 12 o 13). I testi sono volutamente incomprensibili per via del rumore\". Shields, scherzando, disse che una volta pens\u00f2 di stilare, sul sito della band, una classifica dei vari tentativi di decifrare le parole dei testi in base alla percentuale di precisione. Afferm\u00f2 che la Butcher e lui passarono pi\u00f9 tempo a lavorare sui testi che sulla musica. Solitamente, i testi venivano scritti durante sedute notturne di dieci ore circa. La coppia lavor\u00f2 diligentemente affinch\u00e9 i testi non fossero banali. Shields disse: \"Non c'\u00e8 niente peggio di testi banali\".\nBrani.\n\"Only Shallow\" apre il disco con campionamenti fischianti sopra un caos di rumore vibrante, placandosi, per\u00f2, in strofe dal tono sognante. Segue un breve intermezzo d'echi distorti, che porta a \"Loomer\", in cui i feedback compongono una melodia onirica, su un tappeto martellante di chitarra. \"Touched\" \u00e8 un brevissimo monologo dei campionamenti che ambisce alla musica sinfonica. \"To Here Knows When\" imita un concerto per orchestra distorto, in cui una voce pacata canticchia una ninnananna, mentre in lontananza si avverte la batteria. Il brano, poi, svanisce in una coda di distorsioni. \"When You Sleep\" riprende un ritmo andante, con un motivetto canticchiato da una voce femminile in lontananza. \"I Only Said\" rallenta di nuovo il ritmo mentre un flauto suona una melodia elementare in un marasma di distorsioni. \"Come In Alone\" \u00e8 pi\u00f9 potente, con una strofa corale. In \"Sometimes\" una voce intona una ballata per chitarra acustica coperta dal suono ruggente del basso. Verso la fine, il brano prende il tono di un inno religioso, svanendo, per\u00f2, in pochi palpiti di distorsione. \"Blown a Wish\" pare una filastrocca, accompagnata da una chitarra limatissima, da vocalizzi e da un ritmo di batteria allegro. \"What You Want\" riprende un ritmo veloce, mentre, dopo un motivetto in levare per campionatore, comincia \"Soon\", l'ultimo brano del disco, introdotto da una melodia simil-indiana.\nL'influenza di \"Loveless\".\n\"Loveless\" fu accolto con grande entusiasmo dalla critica, e, in seguito, venne spesso citato tra le pietre miliari degli anni '90. Positivi furono anche i commenti da parte di altri musicisti: Robert Smith, leader dei The Cure, dichiar\u00f2 che era uno dei suoi tre album preferiti, nonch\u00e9 uno dei migliori degli ultimi tempi, Trey Anastasio dei Phish lo valut\u00f2 come il miglior album degli anni '90\nSono parecchi i musicisti che citano \"Loveless\" tra le proprie influenze: Billy Corgan degli Smashing Pumpkins e Trent Reznor dei Nine Inch Nails assunsero, addirittura Alan Moulder, il produttore di \"Loveless\", per imitarne il suono, i Radiohead furono influenzati soprattutto per il suono delle chitarre.\nNel 2007 la band Japancakes, pubblic\u00f2 un'esecuzione integrale strumentale del disco.\nTracce.\nTutti i brani sono di Kevin Shields, eccetto dove indicato."}
{"id": "3027516", "revid": "86655959", "url": "https://it.wikipedia.org/wiki?curid=3027516", "title": "Kl\u0113torologion", "text": "Il Kl\u0113torologion di Filoteo (in greco \u039a\u03bb\u03b7\u03c4\u03bf\u03c1\u03bf\u03bb\u03cc\u03b3\u03b9\u03bf\u03bd), \u00e8 il resoconto pi\u00f9 esteso e significativo delle cariche e dei titoli (taktika) dello stato bizantino. Fu pubblicato nel settembre dell'899, durante il regno di Leone VI. Il suo autore, Filoteo, era protospatharios e atriklines. Nelle vesti di atriklines egli era responsabile dell'accoglienza degli invitati ai banchetti imperiali e dell'assegnazione dei posti in base alla gerarchia che costoro occupavano. Il libro sotto questo punto di vista si configura come un manuale delle usanze di corte e delle cariche onorifiche e non in uso. \nLa sua opera \u00e8 nota solo in quanto trascritta nel suo trattato \"De Ceremoniis\" da Costantino Porfirogenito, del quale forma i capitoli 52, 53 e 54. Essa si articola in quattro sezioni: "}
{"id": "3027518", "revid": "228587", "url": "https://it.wikipedia.org/wiki?curid=3027518", "title": "Mark Johnson", "text": ""}
{"id": "3027519", "revid": "174925", "url": "https://it.wikipedia.org/wiki?curid=3027519", "title": "Hypatos", "text": ""}
{"id": "3027520", "revid": "599013", "url": "https://it.wikipedia.org/wiki?curid=3027520", "title": "Robyn Ah Mow", "text": "Giocava nel ruolo di palleggiatrice.\nCarriera.\nRobyn Ah Mow, conosciuta anche come Ah Mow-Santos, inizia la sua carriera nel 1993, con la sua squadra della University of Hawaii at Manoa. Durante il periodo universitario ha disputato solo una volta la finale della NCAA Division I, al suo ultimo anno nel 1996, perdendo contro la Stanford University.\nAl termine dell'universit\u00e0, Robyn si dedica esclusivamente alla nazionale, ricevendo la prima convocazione ufficiale solo nel 1999, anno in cui ha vinto la medaglia d'argento al Campionato nordamericano.\nNel 2000 va a giocare in Portogallo per il Cast\u00ealo da Maia Gin\u00e1sio Clube, con cui vince il campionato portoghese. Nel 2001 con la nazionale vince la medaglia d'oro al World Grand Prix e al Campionato nordamericano, venendo premiata in entrambe le occasioni come miglior palleggiatrice. Nella stagione 2001-2002 viene ingaggiata dalla Joy Volley Vicenza, con cui vince la Supercoppa italiana.\nAl termine della stagione in Italia, si ferma per una gravidanza fino a marzo del 2003. Pochi mesi dopo torna in campo con la nazionale, con cui vince nuovamente la medaglia d'oro al Campionato nordamericano, dove viene premiata come miglior palleggiatrice, e la medaglia di bronzo alla Coppa del Mondo. Nel 2004 resta per l'intera stagione ad allenarsi in nazionale, con cui ottiene il terzo posto al World Grand Prix ed il secondo posto al Montreux Volley Masters. Nel 2005 vince la terza medaglia d'oro al Campionato nordamericano e la medaglia d'argento alla Grand Champions Cup.\nNel 2005 va a giocare in Svizzera al Volleyballclub Vol\u00e9ro Z\u00fcrich, con cui vince tre edizioni sia del campionato svizzero che della Coppa di Svizzera e si aggiudica anche una Supercoppa svizzera. In questo periodo con la nazionale vince l'argento al Campionato nordamericano 2007, il bronzo alla Coppa del Mondo 2007 e soprattutto la medaglia d'argento olimpica a Pechino 2008, ritirandosi dalla nazionale al termine dell'evento. Nel 2009, terminata la stagione col Vol\u00e9ro Z\u00fcrich, si ritira dalla pallavolo giocata."}
{"id": "3027521", "revid": "1452073", "url": "https://it.wikipedia.org/wiki?curid=3027521", "title": "Gran Premio di superbike di Salt Lake City 2008", "text": "Il Gran Premio di superbike di Miller 2008 \u00e8 la sesta prova del mondiale superbike 2008.\nSuperbike.\nLe classifiche del Campionato mondiale Superbike sono le seguenti:\nSuperpole.\nfonte:\nI primi sedici piloti partecipano alla superpole i restanti si qualificano con il miglior tempo ottenuto nelle due sessioni di qualifica.\nGara 1.\nfonte:\nGara 2.\nfonte:\nSmr\u017e viene squalificato perch\u00e9 \u00e8 uscito in pista quando la pit lane era chiusa."}
{"id": "3027522", "revid": "1543377", "url": "https://it.wikipedia.org/wiki?curid=3027522", "title": "Marshall (Pennsylvania)", "text": "Marshall \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 5.996 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (95,90%) seguita da quella asiatica (2,22%)."}
{"id": "3027523", "revid": "71433", "url": "https://it.wikipedia.org/wiki?curid=3027523", "title": "Little Fockers", "text": ""}
{"id": "3027525", "revid": "104458", "url": "https://it.wikipedia.org/wiki?curid=3027525", "title": "Jean Luc Cr\u00e9tier", "text": ""}
{"id": "3027526", "revid": "104458", "url": "https://it.wikipedia.org/wiki?curid=3027526", "title": "Jean Luc Cretier", "text": ""}
{"id": "3027528", "revid": "104458", "url": "https://it.wikipedia.org/wiki?curid=3027528", "title": "Pierre Emmanuel Dalcin", "text": ""}
{"id": "3027529", "revid": "599013", "url": "https://it.wikipedia.org/wiki?curid=3027529", "title": "Dishypatos", "text": "Dishypatos, latinizzato in \"dishypatus\" (in greco: \u03b4\u03b9\u03c3\u03cd\u03c0\u03b1\u03c4\u03bf\u03c2, \"due volte hypatos\") era un titolo onorifico bizantino () utilizzato tra il IX e l'XI secolo. In seguito, in particolare durante la dinastia dei Paleologi, \u00e8 attestato il suo utilizzo come cognome.\nIl titolo \u00e8 relativamente poco menzionato nelle fonti letterarie, e pochi sigilli di dishypatoi sono stati rinvenuti. Creato probabilmente nell'VIII secolo, il suo primo utilizzo \u00e8 attestato nel IX secolo (un certo Tommaso, corrispondente di Teodoro lo Studita, recava quel titolo). Nel Kl\u0113torologion, redatto nell'899, \u00e8 una carica abbastanza importante, posta al di sotto di quella di protospatharios, ma al di sopra di quella di spatharokandidatos. Il titolo di dishypatos scomparve praticamente dall'Impero nell'XI secolo, sebbene, analogamente al titolo di hypatos, continuasse ad essere utilizzato in Italia meridionale da parte delle dinastie locali legate a Bisanzio."}
{"id": "3027530", "revid": "1543377", "url": "https://it.wikipedia.org/wiki?curid=3027530", "title": "Moon (Pennsylvania)", "text": "Moon \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 22.290 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (93,17%) seguita da quella afroamericana (3,58%)."}
{"id": "3027545", "revid": "599013", "url": "https://it.wikipedia.org/wiki?curid=3027545", "title": "Povere francescane della Sacra Famiglia", "text": "Le Povere Francescane della Sacra Famiglia, dette di Mallersdorf (in tedesco \"Arme Franziskanerinnen von der Heiligen Familie\" o \"Mallersdorfer Schwestern\"), sono un istituto religioso femminile di diritto diocesano.\nStoria.\nLa congregazione venne fondata da Paul Josef Nardini (1821-1862): parroco di Pirmasens, nel Palatinato, non riuscendo a far giungere presso la sua chiesa religiose di altre congregazioni, nel 1855 diede inizio a un nuovo istituto affidando a due terziarie francescane la cura dei poveri della comunit\u00e0. Ai tre comuni a tutti i religiosi, le suore di Nardini aggiungevano un quarto voto, quello di annunciare il Vangelo ai poveri attraverso le opere di carit\u00e0.\nLa congregazione venne approvata dal vescovo di Spira, Nikolaus von Weis, il 10 marzo 1857 e venne aggregata all'Ordine dei Frati Minori il 16 maggio 1908.\nLa casa madre nel 1869 venne trasferita nell'ex monastero benedettino di Mallersdorf, in diocesi di Ratisbona, da cui le religiose trassero il nome.\nIl fondatore \u00e8 stato beatificato a Spira nel 2006 con l'approvazione di papa Benedetto XVI.\nAttivit\u00e0 e diffusione.\nLe suore di Mallersdorf sono una delle congregazioni femminili pi\u00f9 diffuse della Germania e sono attive in diversi ambiti: cura dell'infanzia, istruzione professionale, assistenza in ospedali e case di riposo, servizio nei seminari, pastorale giovanile.\nOltre che in Germania, le suore sono presenti in Romania e Sudafrica; la sede generalizia \u00e8 a Mallersdorf, nella Bassa Baviera.\nNel 1980 la congregazione contava 2.261 religiose in 293 case."}
{"id": "3027548", "revid": "767487", "url": "https://it.wikipedia.org/wiki?curid=3027548", "title": "The Mystery of Edwin Drood (film 1914)", "text": "The Mystery of Edwin Drood \u00e8 un film muto del 1914 diretto da Herbert Blach\u00e9 e da Tom Terriss, qui al suo esordio come regista. Tratto dall'ultimo romanzo di Charles Dickens che venne pubblicato postumo nel 1870, il film \u00e8 sceneggiato da Terriss che compare anche tra gli interpreti nel ruolo di John Jasper.\nProdotta e distribuita dalla World Film, la pellicola, lunga circa 50 minuti, usc\u00ec nelle sale il 19 ottobre 1914.\nDal libro vennero tratte diverse versioni cinematografiche, tra cui una del 1935 di Stuart Walker con Claude Rains.\nTrama.\nJohn Jasper, fumatore d'oppio e organista presso la cattedrale di Cloisterham, istiga una lite tra il nipote Edwin Drood e Neville Landless, ambedue innamorati della bella Rosa Bud che \u00e8 l'oggetto del desiderio segreto dello stesso Jasper. I due litiganti, per\u00f2, si riconciliano presto. Fallito il suo piano, Jasper assale nel bosco Edwin, lasciandolo a terra. Il giovane viene soccorso e salvato da alcuni pescatori. Intanto, Landless viene arrestato a causa del sospetto instillato da Jasper che il giovane possa essere l'autore dell'omicidio del rivale. Ma Jasper comincia a essere perseguitato da un misterioso personaggio che alla fine si rivela essere Helena, la sorella di Landless, che riporta Drood ancora vivo, sbugiardando cos\u00ec Jasper.\nProduzione.\nIl film fu prodotto dalla World Film.\nDistribuzione.\nDistribuito dalla World Film, il film usc\u00ec nelle sale cinematografiche USA il 19 ottobre 1914."}
{"id": "3027553", "revid": "61051", "url": "https://it.wikipedia.org/wiki?curid=3027553", "title": "UEFA Europa League 2010-2011 (qualificazioni)", "text": ""}
{"id": "3027555", "revid": "767487", "url": "https://it.wikipedia.org/wiki?curid=3027555", "title": "The Pursuing Shadow", "text": "The Pursuing Shadow \u00e8 un film muto del 1915 diretto da Tom Terriss che lo produsse e interpret\u00f2.\nTratto da Victorien Sardou, il film usc\u00ec in sala il 15 luglio 1915 distribuito dalla Picture Playhouse Film Company. Tra gli attori, anche la figlia del regista, la piccola Milly Terriss che, all'epoca, aveva solo cinque anni.\nProduzione.\nIl film fu prodotto dalla Terriss Feature Film Company.\nDistribuzione.\nDistribuito dalla Picture Playhouse Film Company, il film usc\u00ec nelle sale cinematografiche degli Stati Uniti il 15 luglio 1915."}
{"id": "3027559", "revid": "767487", "url": "https://it.wikipedia.org/wiki?curid=3027559", "title": "Flame of Passion", "text": "Flame of Passion \u00e8 un film muto del 1915 diretto, prodotto e interpretato da Tom Terriss. Prodotto dalla Terriss Feature Film Company e distribuito dalla Picture Playhouse Film Company, il film usc\u00ec nelle sale l'11 ottobre 1915.\nLa donna vampiro del film \u00e8 interpretata da Ellaline Terriss, nota attrice e cantante inglese, sorella del regista/produttore.\nTrama.\nDopo la morte dello zio, un piantatore delle Indie Occidentali, Dick Lorient - raffinato appartenente della buona societ\u00e0 newyorkese - lascia la cugina, e fidanzata, Dulcie Lanyon per recarsi in Giamaica, dove vuole rendersi conto delle condizioni della piantagione ereditata.\nJohn Stark, amico di Dick e sorvegliante della piantagione, erediterebbe il tutto se Lorient morisse. Cos\u00ec, convince la sua amante, una fascinosa femme fatale, a sedurre l'amico che resta preso nelle reti della donna. Ridotto a un ubriacone senza dignit\u00e0, Dick si riduce a un relitto.\nQuando nell'isola giunge Dulcy, Stark rapisce la nuova arrivata. Gelosa, la sua amante cerca di pugnalarlo, ma Stark la uccide. Dick, intanto, \u00e8 riuscito a fuggire e a salvare la fidanzata. Dopo un inseguimento mozzafiato in mezzo a una natura incontaminata e selvaggia, Dick riesce a sbarazzarsi del suo avversario che cade nella bocca di un vulcano fumante. Dick e Dulcy possono finalmente tornare a casa insieme.\nProduzione.\nFu il secondo film prodotto dalla Terriss Feature Film Company, una piccola casa di produzione indipendente fondata da Tom Terriss che, nell'arco di un anno, produsse otto film. Venne girato in Giamaica.\nDistribuzione.\nDistribuito dalla Picture Playhouse Film Company, usc\u00ec nelle sale cinematografiche USA l'11 ottobre 1915. Parte del film venne montato nel cortometraggio \"\" prodotto dalla Hammer Pictures nel 1933, distribuito dalla Something Weird Video (SWV) in DVD nel 2002 ."}
{"id": "3027568", "revid": "1543377", "url": "https://it.wikipedia.org/wiki?curid=3027568", "title": "Lev Aleksandrovi\u010d Mej", "text": "Fu vicino agli slavofili della rivista \"Il moscovita\", alla quale collabor\u00f2 sino al 1853.\nPoeta di vasta cultura, notevole per delicato lirismo e raffinatezza di linguaggio, compose versi su temi biblici (il poema \" Giuditta\", 1855), su motivi classici (\"Frine\", \"Galatea\", \" La danzatrice\", 1849-60; e il dramma in versi \"Servilia\") e su temi antico-slavi, dove manifest\u00f2 tutto il suo talento in rifacimenti e traduzioni in russo moderno di antiche \"byliny\" e canti storici (\"Volchov\", \"Canto della schiera di Igor\", 1841-50) e in drammi su vari episodi di storia russa (\"La fidanzata dello zar\", 1849; \"La fanciulla di Pskov\", 1859), entrambi musicati da Nikolaj Rimskij-Korsakov)."}
{"id": "3027569", "revid": "466539", "url": "https://it.wikipedia.org/wiki?curid=3027569", "title": "Spatharokandidatos", "text": "Spatharokandidatos (in greco: \"\u03c3\u03c0\u03b1\u03b8\u03b1\u03c1\u03bf\u03ba\u03b1\u03bd\u03b4\u03b9\u03b4\u1fb6\u03c4\u03bf\u03c2\"), latinizzato in \"spatharocandidatus\", era un titolo onorifico di medio livello in uso nell'impero bizantino tra il VII e l'XI secolo. \nIl titolo fu creato dall'unione dei due titoli di spatharios e di kandidatos, entrambi designanti tipologie di guardie di palazzo imperiale tra il IV e il VI secolo. I riferimenti scritti pi\u00f9 antichi relativi a questo titolo sono contenuti nella Storia di Sebeos e nella lettera di papa Gregorio II all'imperatore Leone III. J.B. Bury attesta l'utilizzo di questo titolo a partire dal IX secolo. Nei Taktika del IX secolo la carica di spatharokandidatos era al di sotto di quella di dishypatos, ma al di sopra di quella di spatharios. Il suo segno distintivo era una catena d'oro (maniakion).\nAgli eunuchi questa carica era preclusa, ma ne esisteva una corrispondente denominata \"spatharokoubikoularios\". Giudicando a partire da evidenze sigillografiche, la carica era associata prevalentemente a livelli della media burocrazia, come i notarioi e i giudici di grado inferiore. Nelle liste dei Taktika l'onorificenza corrisponde a specifiche posizioni nella macchina statale bizantina, quali quella di asekretis, kleisourarches (comandante di un distretto di frontiera), topoteretes di un tagma o tourmarches di un thema. L'ultimo utilizzo attestato dell'onorificenza risale al 1094, con definitiva abolizione nel XII secolo."}
{"id": "3027572", "revid": "287204", "url": "https://it.wikipedia.org/wiki?curid=3027572", "title": "Oscar Levertin", "text": "Biografia.\nLa sua carriera di studi culmin\u00f2 con la frequentazione dell'Universit\u00e0 di Uppsala.\nSuccessivamente si trasfer\u00ec a Stoccolma per insegnare letteratura.\nDal 1897 collabor\u00f2 con il giornale conservatore \"Svenska Daghladet\" come critico letterario.\nIn collaborazione con Verner von Heidenstam abbandon\u00f2 il naturalismo degli esordi, e scrisse l'opera polemica \"Il matrimonio di pepita\" (1890), che reagiva al realismo sociale in nome dell'ormai dominante decadentismo, di un simbolismo mistico e sensuale e di una \u00abfantasia coloristica orientale\u00bb. \nDi analoga ispirazione sono le liriche \" Leggende e ballate\" (1891) e \"Nuove poesie\" (1894). \nImportante la sua attivit\u00e0 critica: \"Dall'epoca di Gustavo III\" (1896), \" Figure svedesi\" (1904), nella quale descrisse e approfond\u00ec gli sviluppi della poesia e delle arti figurative nelle varie epoche, oltre che analizzare la letteratura ed il teatro con rigore scientifico."}
{"id": "3027578", "revid": "124123", "url": "https://it.wikipedia.org/wiki?curid=3027578", "title": "Janko Leskovar", "text": "Biografia.\nEffettu\u00f2 studi magistrali, prima di svolgere l'attivit\u00e0 di insegnante in numerose citt\u00e0 della Croazia e della Slavonia.\nLa sua narrativa dai toni crepuscolari esprime il travaglio di un'epoca che si conclude e di una generazione incapace di contrattare nuovi ideali, avente poche speranze per il futuro e ansie di rinnovamento. \nI protagonisti delle sue opere si caratterizzarono per una generale insoddisfazione, per la debolezza manifestata da una nostalgia del passato e per la quale agiscono in un mondo gi\u00e0 delineato da eventi pi\u00f9 grandi di loro.\nLeskovar \u00e8 considerato un anticipatore del modernismo croato (\"Moderna\"), per gli elementi crepuscolari presenti nelle sue opere. \nEsord\u00ec con la novella \"Pensiero all'eternit\u00e0\" (1891), incentrata sulle vicende di un maestro assillato da dubbi, sconfortato e solitario. \nTra le altre sue opere principali menzioniamo: \" La catastrofe\" (1892), \"Castelli in rovina\" (1896), \" Ombre d'amore\" (1898), \" Senza casa\" (1901), \" Novelle\" (1917), \"Racconti\" (1944), aventi come comune denominatore la rassegnazione alle sventure e la discesa verso un lento ma deciso declino.\n\"Castelli in rovina\" descrive la decadenza di una famiglia aristocratica dello Zagorje, che si dimostra inerte nei riguardi dei cambiamenti socio-politici-economici."}
{"id": "3027579", "revid": "287204", "url": "https://it.wikipedia.org/wiki?curid=3027579", "title": "Boles\u0142aw Le\u015bmian", "text": "Esord\u00ec con un breve libro di versi,\" Frutteto di crocevia\" (1912), che pass\u00f2 inosservato. Scarso successo tocc\u00f2 anche alle ricercate trasposizioni polacche di alcune favole delle \"Mille e una notte\" (1913). Solo con \"Prateria\" (1920) suscit\u00f2 interesse e consensi. Seguirono \"Benda ombrosa\" (1936) e, postumi, \"Accadimento boschivo\" (1938) e \"Leggende polacche\" (1956).\nBoles\u0142aw Le\u015bmian filtra la realt\u00e0 attraverso il prisma del sogno, trasformandola in immagini oblique e scintillanti, non di rado grottesche. Il suo stile \u00e8 assai elaborato, ricco di metafore e neologismi."}
{"id": "3027580", "revid": "287204", "url": "https://it.wikipedia.org/wiki?curid=3027580", "title": "Boleslaw Lesmian", "text": ""}
{"id": "3027582", "revid": "1522738", "url": "https://it.wikipedia.org/wiki?curid=3027582", "title": "Inno della Repubblica dei Mari", "text": "L'attuale inno nazionale della Repubblica dei Mari ( \"Gosudarstvennyj Gimn Mari El\").\nLa melodia \u00e8 stata composta da Jurij Tojvars-Evdokimov, i testi di D. Islamov. I testi sono stati tradotti in russo da Vladimir Panov."}
{"id": "3027585", "revid": "767487", "url": "https://it.wikipedia.org/wiki?curid=3027585", "title": "Alison Sudol", "text": "Biografia.\nSudol si trasferisce fin da giovane con i genitori a Los Angeles, dove inizia ad appassionarsi di musica e letteratura. Il suo nome d'arte, A Fine Frenzy, \u00e8 preso da un verso dell'opera di William Shakespeare \"Sogno di una notte di mezza estate\".\nNel marzo 2007 si esibisce al South by Southwest e nel luglio seguente pubblica il suo album di debutto, \"One Cell in the Sea\". Il primo singolo \u00e8 \"Almost Lover\". L'album ha raggiunto la posizione 91 della classifica Billboard 200. Nel corso del 2007 e fino al dicembre 2008 si esibisce in Canada, Stati Uniti, Germania, Francia, Svizzera, Belgio, Austria e Portogallo. Il suo album viene quindi diffuso anche in buona parte d'Europa nel 2008.\nNel settembre 2009 pubblica il successivo \"Bomb in a Birdcage\", lanciato dal singolo \"Blow Away\" (luglio 2009).\nNell'ottobre 2011 annuncia gli inizi dei lavori in vista della pubblicazione del terzo album. Circa un anno dopo, nell'ottobre del 2012, pubblica \"Pines\".\nSuccessivamente annuncia di aver deciso di rinunciare all'utilizzo del proprio nome d'arte, preferendo utilizzare di nuovo il proprio nome anagrafico. Dal 2014 inizia una nuova carriera come attrice, interpretando il ruolo di Kaya nella prima stagione della serie Amazon, Transparent. Appare anche nel cast della serie Dig, nel ruolo dell'archeologa Emma Wilson.\nNel gennaio 2015 la rivista \"Elle\" la inserisce tra le \"7 Most Exciting Newcomers on TV this Season\". Nel novembre 2016 esce il film \"Animali fantastici e dove trovarli\", il primo di una serie di cinque prequel/spin-off della saga di Harry Potter scritta da J. K. Rowling, in cui Alison interpreta Queenie Goldstein."}
{"id": "3027587", "revid": "125461017", "url": "https://it.wikipedia.org/wiki?curid=3027587", "title": "Realismo critico", "text": "Nell'ambito della corrente filosofica del realismo, che sostiene l'esistenza di una realt\u00e0 indipendente dai nostri schemi concettuali, dalle nostre pratiche linguistiche, dalle nostre credenze, si distingue la posizione del realismo critico teorizzata da sei filosofi statunitensi (D. Drake, Arthur Oncken Lovejoy, J. B. Pratt, A. K. Rogers, Roy Wood Sellars, Charles Augustus Strong) e uno spagnolo George Santayana i quali collaborarono a descrivere i principi teorici della loro concezione nell'opera \"Saggi di realismo critico\" (1920), scritta in opposizione alle tesi dei neorealisti e degli idealisti.\nLa critica all'idealismo.\nQuesti autori ritengono, nell'opera \"Il nuovo realismo\" (1912), che l'errore degli idealisti sia quello di pensare che l'oggetto conosciuto appaia immediatamente come presente nella coscienza: il che comporta non solo un riavvicinamento alle teorie idealistiche ma soprattutto la confusione del dato conoscitivo con quello cosciente. Essere coscienti di un'allucinazione o di un sogno non vuol dire averne conoscenza, la quale \u00e8 invece un processo mediato, costituito da passaggi successivi e collegati, mirante a stabilire i dati essenziali delle percezioni o dei fenomeni psichici. Solo cos\u00ec si pu\u00f2 distinguere la verit\u00e0 dall'errore, riferendosi cio\u00e8 al dualismo tra \"essenze\" e \"cose o stati mentali\": mentre queste si configurano in una dimensione spazio-temporale, le essenze sono il risultato di un'intuizione che nasce dopo una serie di percezioni del reale. La verit\u00e0 sar\u00e0 allora quella che nasce quando si \u00e8 in grado di attribuire un'essenza a un dato reale.\nLa capacit\u00e0 di identificare intuitivamente le essenze nelle esistenze spazio-temporali, secondo i realisti critici, \u00e8 non solo una funzione del nostro intelletto ma anche la capacit\u00e0 degli organismi di rispondere praticamente all'ambiente culturale in cui si sviluppano.\nIl pensiero non \u00e8 dunque altro che il risultato della capacit\u00e0 di mediare tra l'esistenza e l'essenza e non, come ritengono gli idealisti, un'attivit\u00e0 in grado di conoscere immediatamente dati reali di per s\u00e9 evidenti.\nDopo aver assieme stabilito i principi guida del realismo critico gli autori di questa nuova concezione filosofica si differenziarono tra loro elaborando pensieri autonomi. Di particolare interesse sono le conclusioni metafisiche di Santayana e la riflessione autocritica di Lovejoy riportata nelle sue opere \"La rivolta contro il dualismo\" (1935) e \"La grande catena dell'essere\" (1936)."}
{"id": "3027591", "revid": "1305772", "url": "https://it.wikipedia.org/wiki?curid=3027591", "title": "Fawn", "text": ""}
{"id": "3027592", "revid": "1543377", "url": "https://it.wikipedia.org/wiki?curid=3027592", "title": "Fawn (contea di Allegheny, Pennsylvania)", "text": "Fawn \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 2.504 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,72%) seguita da quella asiatica (0,68%), dati del 2000."}
{"id": "3027593", "revid": "46291", "url": "https://it.wikipedia.org/wiki?curid=3027593", "title": "Nervilieae", "text": "Nervilieae \u00e8 una piccola trib\u00f9 di piante spermatofite monocotiledoni appartenenti alla famiglia delle Orchidacee.\nEtimologia.\nIl nome di questa trib\u00f9 deriva dal genere \"Nervilia\" . L'etimologia del nome deriva dal latino (= nervo) e si riferisce alla morfologia delle foglie di alcune specie di questa trib\u00f9. La denominazione di questa trib\u00f9 \u00e8 stata proposta dal botanico Robert Louis Dressler (1927 - ) nella pubblicazione \u201cLindleyana - Scientific Journal of the American Orchid Society\u201d del 1990.\nDescrizione.\n&lt;br&gt; \nSono delle pianta erbacea non molto alte. La forma biologica prevalente \u00e8 geofita rizomatosa (G rhiz), ossia sono piante perenni dotate di rizoma, un fusto sotterraneo dal quale, ogni anno, si dipartono radici e fusti aerei. Alcune specie sono afille. Sono inoltre orchidee terrestre in quanto contrariamente ad altre specie, non sono \u201cepifite\u201d, ossia non vivono a spese di altri vegetali di maggiori proporzioni.\nRadici.\nLe radici sono secondarie da rizoma (tipo tubero) oppure assenti; spesso le radici sono di tipo simpodiale.\nFoglie.\nFondamentalmente la trib\u00f9 si divide in due tipi di piante: quelle senza foglie (subtrib\u00f9 Epipogiinae) oppure con foglie (subtrib\u00f9 Nerviliinae). Nel primo caso le foglie sono ridotte a delle squame brunastre a consistenza membranosa. Queste piante non avendo foglie verdi (sono quindi incapaci di produrre sostanze organiche dalla fotosintesi clorofilliana) sono fondamentalmente saprofite. Nel secondo caso le foglie sono quasi sempre basali molto ovate (quasi peltate) o cuoriforme; quelle cauline sono molto ridotte e fortemente amplessicauli. La lamina fogliare si presenta con delle nervature molto evidenti e chiare; pelosa sulla parte superiore e violacea in quella inferiore.\nInfiorescenza.\nL'infiorescenza \u00e8 una spiga di tipo racemoso con pochi o tanti fiori. I fiori sono posti alle ascelle di brattee di tipo squamiforme o ovato-lanceolate. I fiori sono resupinati oppure no secondo il genere di appartenenza. Il peduncolo \u00e8 sottile e allungato, ma dilatato all'altezza dell'ovario. Nel genere \"Nervilla\" il peduncolo \u00e8 caduco, ma anche i fiori sono effimeri (durano 1 \u2013 4 giorni).\nFiori.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo).\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. La maturazione di questi frutti in queste specie avviene abbastanza velocemente. I semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta avviene in due modi: \nDistribuzione e habitat.\nLe specie afille di questa trib\u00f9, in quanto saprofite, preferiscono vivere nel fitto dei boschi su substrati ricchi di humus. Comunque anche le altre specie prediligono zone non troppo in luce, all'ombra delle foreste. \n&lt;br&gt;\nLa distribuzione \u00e8 tropicale e subtropicale soprattutto relativa all'Eurasia (fino all'arcipelago delle Filippine e Taiwan); alcune specie sono presenti in Africa (Madagascar) e anche in Australia.\nSistematica.\nLe Orchidaceae sono una delle famiglie pi\u00f9 vaste della divisione tassonomica delle Angiosperme; comprende 788 generi e pi\u00f9 di 18500 specie. Il Sistema Cronquist assegna la famiglia delle Orchidaceae all'ordine Orchidales mentre la moderna classificazione APG la colloca nel nuovo ordine delle Asparagales. Sempre in base alla classificazione APG sono cambiati anche i livelli superiori (vedi tabella iniziale).\nFilogenesi.\nLa trib\u00f9 delle Nervilieae appartiene alla sottofamiglia chiamata Epidendroideae (una delle cinque sottofamiglie in cui \u00e8 suddivisa la famiglia delle Orchidacee \u2013 si tratta del gruppo pi\u00f9 numeroso con circa 4/5 delle specie dell'intera famiglia) che da un punto di vista filogenetico (insieme alla sottofamiglia delle Orchidoideae) rappresentano l'ultima fase dello sviluppo delle Orchidee. Insieme alla sottofamiglia pi\u00f9 primitiva delle Vanilloideae (priva di pollinii) fanno parte del ben distinto clado delle \u201cMonandrae\u201d (vecchia definizione di sottofamiglia delle Orchidee) caratterizzato dalla presenza di un solo stame fertile. Mentre la presenza dell'antera inclinata sopra l'apice del ginostemio e provvista di becco \u00e8 un carattere tipico delle Epidendroideae e quindi delle Nervilieae. \n&lt;br&gt;\nIl botanico Robert L. Dressler inizialmente aveva limitato la trib\u00f9 al solo genere \"Nervilia\", in seguito, in base a recenti ricerche sul DNA, sono stati aggiunti alcuni generi raggruppati nella sottotrib\u00f9 delle Epipogiinae. Inserimento che gli stessi autori della ricerca considerano provvisorio e da verificare pi\u00f9 a fondo.\n&lt;br&gt;\nAl livello superiore questa trib\u00f9, in base ad alcune ricerche filogenetiche tramite il DNA plastidiale \u00e8 molto vicina al clade delle \u201cEpidendroideae superiori\u201d, nonch\u00e9 alle trib\u00f9 delle Triphoreae, Xerorchideae, Sobralieae e Tropidieae.\n&lt;br&gt;\nLa struttura tassonomica presentata in questa sede \u00e8 quella per il momento maggiormente accreditata sulla base delle evidenze filogenetiche.\nGeneri.\nLa trib\u00f9 attualmente comprende 3 generi suddivisi in due sottotrib\u00f9 per un totale di 84 specie:\nNota: il genere \"Silvorchis\" (1 specie) \u00e8 stato trasferito nella sottotrib\u00f9 Orchidinae."}
{"id": "3027594", "revid": "305330", "url": "https://it.wikipedia.org/wiki?curid=3027594", "title": "Kabardiani", "text": ""}
{"id": "3027595", "revid": "767487", "url": "https://it.wikipedia.org/wiki?curid=3027595", "title": "Indiana (contea di Allegheny, Pennsylvania)", "text": "Indiana \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 6.809 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (95,67%) seguita da quella asiatica (2,16%), dati del 2000."}
{"id": "3027596", "revid": "767487", "url": "https://it.wikipedia.org/wiki?curid=3027596", "title": "Kennedy (Pennsylvania)", "text": "Kennedy \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 7.504 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,64%) seguita da quella afroamericana (0,51%), dati del 2000."}
{"id": "3027598", "revid": "1543377", "url": "https://it.wikipedia.org/wiki?curid=3027598", "title": "Leet (Pennsylvania)", "text": "Leet \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 1.568 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (94,83%) seguita da quella afroamericana (2,68%), dati del 2000."}
{"id": "3027602", "revid": "767487", "url": "https://it.wikipedia.org/wiki?curid=3027602", "title": "Volo 747 - Vendetta ad alta quota", "text": "Volo 747 - Vendetta ad alta quota (\"Aurora: Operation Intercept\") \u00e8 un film del 1995 diretto da Paul Levine. \u00c8 una storia di ambientazione fantascientifica.\nTrama.\nDopo la caduta misteriosa di alcuni aeroplani, un altro ne risulta scomparso. La causa di tutto \u00e8 una presunta vendetta nei confronti dell'FBI perpetuato dalla figlia di uno scienziato morto a sentire la donna a causa degli agenti statunitensi. Minaccia gli Stati Uniti d'America sapendo delle propriet\u00e0 del sofisticato aereo di cui si \u00e8 impadronita. L'Aurora del titolo (l'aereo) dovr\u00e0 vedersela con un secondo modello."}
{"id": "3027605", "revid": "1573940", "url": "https://it.wikipedia.org/wiki?curid=3027605", "title": "Torbat-e-Jam", "text": "Torbat-e-J\u0101m (farsi \u062a\u0631\u0628\u062a \u062c\u0627\u0645) \u00e8 il capoluogo dello shahrest\u0101n di Torbat-e-Jam, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 83.558 abitanti. La citt\u00e0 si trova a nord di Taybad, circa 160\u00a0km a sud-est di Mashhad e a 40\u00a0km dal confine con l'Afghanistan.\nA Torbat-e-J\u0101m si trova il mausoleo del poeta sufi Ahmad Ibn Abolhasan J\u0101mi-e N\u0101moqi-e Torshizi, meglio conosciuto come Sheikh Ahmad-e Jami, nato nel villaggio di Namaq, vicino a Kashmar."}
{"id": "3027606", "revid": "1444396", "url": "https://it.wikipedia.org/wiki?curid=3027606", "title": "Taurasi", "text": "Taurasi \u00e8 un comune italiano di abitanti della provincia di Avellino in Campania.\nStoria.\nEt\u00e0 antica.\nAlcuni ritrovamenti archeologici in contrada San Martino attestano insediamenti gi\u00e0 dal Neolitico; il toponimo \u00e8 per\u00f2 di origine osco-sabellica, con chiaro riferimento al toro. In epoca romana il territorio dell'attuale Taurasi dovette trovarsi nell'orbita di Aeculanum.\nNell'epitaffio inciso sul sarcofago del legato romano Lucio Cornelio Scipione Barbato (il quale combatt\u00e9 nella terza guerra sannitica del 298 a.C.) \u00e8 citata la conquista di \"Taurasia Cisauna\" nel Sannio, tuttavia \u00e8 da escludere che tale antica citt\u00e0 corrispondesse all'attuale Taurasi; il suo territorio (l\"'Ager Taurasinus\") si estendeva invece a nord-est della colonia romana di Benevento, presso l'attuale Circello, nell'area in cui si sarebbero poi stanziati (nel 180 a.C.) i Liguri Bebiani.\nMedioevo.\nIl primo documento in cui viene citata la vite di Taurasi risale al novembre 1179, periodo in cui sorgono le prime abitazioni. La creazione dell'odierna Taurasi, quasi sul medesimo sito, si ebbe con l'arrivo dei Longobardi. Nell'883, e tra il 900-910, il centro subisce una serie di distruzioni da parte dei Saraceni. Con l'arrivo dei Normanni, il \"Castelli Taurase\" venne ricostruito ed assegnato, nel 1101, a Trogisio di Taurasi, della stirpe dei Sanseverino. In questo periodo la baronia di Taurasi raggiunge il suo massimo prestigio ed importanza, arrivando dalle porte di Benevento e Avellino sino al territorio di Sant'Angelo dei Lombardi.\nEt\u00e0 moderna.\nPassato per un lungo periodo di barone in barone, tanto da arrivare ad essere un possedimento dei Lautrec, e poi dei Caracciolo, il feudo ritorn\u00f2 nelle mani dei Gesualdo. Carlo Gesualdo, secondo alcuni documenti, nato proprio a Taurasi nel 1566. si dedic\u00f2 particolarmente all'opera di ricostruzione e ristrutturazione della citt\u00e0. Taurasi, fu progressivamente abbellita con nuovi e splendidi palazzi. Il principe madrigalista, noto, oltre che per aver musicato vari testi di Torquato Tasso, per aver trucidato la moglie Maria d'Avalos, sorpresa insieme al suo amante Fabrizio Carafa, am\u00f2 talmente Taurasi da dedicargli un pensiero anche nel suo testamento.\nNel corso del XVII secolo, pi\u00f9 della met\u00e0 degli abitanti di Taurasi fu decimata dall'epidemia di peste che invest\u00ec l'Italia. Arrivarono, poi, i Carafa d'Aragona e, dal 1726, i Latilla. Superata la parentesi della Repubblica Napoletana, durante la quale anche a Taurasi fu piantato l'albero della libert\u00e0, i Latilla tornarono a Taurasi e vi rimasero fino all'abolizione della feudalit\u00e0.\nNel 1809 si ha la nascita ufficiale del comune di Taurasi, il quale fu aggregato amministrativamente al circondario di Mirabella nell'ambito del distretto di Ariano, all'interno della provincia di Principato Ultra. Nel 1860 Taurasi \u00e8 annessa al Regno d'Italia e aggregata al mandamento di Mirabella, nell'ambito del circondario di Ariano di Puglia, all'interno della provincia di Avellino.\nSociet\u00e0.\nLingue e dialetti.\nAccanto alla lingua italiana, nel territorio di Taurasi \u00e8 in uso una variet\u00e0 del dialetto irpino.\nEconomia.\nVino.\nTra le produzioni principali del comune vi \u00e8 il vino omonimo, che vanta la \ndenominazione DOCG. Il Taurasi viene prodotto a Taurasi, Bonito, Castelfranci, Castelvetere sul Calore, Fontanarosa, Lapio, Luogosano, Mirabella Eclano, Montefalcione, Montemarano, Montemiletto, Paternopoli, Pietradefusi, Sant'Angelo all'Esca, San Mango sul Calore, Torre Le Nocelle e Venticano.\nOlio d'oliva.\nCaratteristico del territorio \u00e8 anche l'olio DOP extravergine \"Irpinia - Colline dell'Ufita\".\nAmministrazione.\nAltre informazioni amministrative.\nIl comune fa parte dell'Unione dei comuni Terre di Mezzo."}
{"id": "3027608", "revid": "287204", "url": "https://it.wikipedia.org/wiki?curid=3027608", "title": "Nessuno (singolo)", "text": ""}
{"id": "3027609", "revid": "1573940", "url": "https://it.wikipedia.org/wiki?curid=3027609", "title": "Salehabad (Razavi Khorasan)", "text": "S\u0101leh\u0101b\u0101d (farsi \u0635\u0627\u0644\u062d\u200c\u0622\u0628\u0627\u062f) \u00e8 una citt\u00e0 dello shahrest\u0101n di Torbat-e-Jam, circoscrizione di Salehabad, nella provincia del Razavi Khorasan in Iran. Aveva, nel 2006, una popolazione di 8.280 abitanti. La citt\u00e0 si trova a nord di Torbat-e-Jam, vicino al punto di confine tra Iran, Turkmenistan e Afghanistan."}
{"id": "3027612", "revid": "287204", "url": "https://it.wikipedia.org/wiki?curid=3027612", "title": "Nessuno (album)", "text": ""}
{"id": "3027613", "revid": "1573940", "url": "https://it.wikipedia.org/wiki?curid=3027613", "title": "Nasrabad (Razavi Khorasan)", "text": "Nasr\u0101b\u0101d (farsi \u0646\u0635\u0631\u0622\u0628\u0627\u062f) \u00e8 una citt\u00e0 dello shahrest\u0101n di Torbat-e-Jam, circoscrizione di Nasrabad, nella provincia del Razavi Khorasan in Iran. Aveva, nel 2006, una popolazione di 6.835 abitanti. La citt\u00e0 si trova a nord-ovest di Torbat-e-Jam, sulla strada che conduce a Mashhad."}
{"id": "3027614", "revid": "767487", "url": "https://it.wikipedia.org/wiki?curid=3027614", "title": "L'australieno", "text": "L'australieno (\"As Time Goes By\") \u00e8 un film del 1988, diretto da Barry Peak. \u00c8 una commedia fantascientifica imperniata sulla satira di costume e sulla fantascienza dei viaggi nel tempo, con un'ambientazione fantawestern che ha come cornice l'Outback australiano. Il titolo originale \"As Time Goes By\" rimanda alla celebre canzone della colonna sonora del film \"Casablanca\".\nTrama.\nUn ragazzo incontra diversi personaggi bizzarri fra cui un alieno e dovr\u00e0 affrontare il tempo stesso."}
{"id": "3027616", "revid": "465169", "url": "https://it.wikipedia.org/wiki?curid=3027616", "title": "Ishtar (disambigua)", "text": ""}
{"id": "3027617", "revid": "117289482", "url": "https://it.wikipedia.org/wiki?curid=3027617", "title": "Clero regolare", "text": "Il clero regolare \u00e8 composto da religiosi ordinati, che seguono la regola dei loro fondatori (ad esempio i monaci). Distinguendosi quindi dal clero secolare, detto anche clero diocesano, composto da quei vescovi, presbiteri e diaconi che non sono vincolati da una \"regola monastica\", essi quindi vivono nel \"secolo\", ovvero nel mondo civile (dal latino saeculum, -i sn: secolo, generazione, stirpe, epoca, tempo, qui intesi nella loro accezione mondana, nella loro dimensione legata ai beni materiali).\nVoti.\nIl clero regolare pronuncia i \"voti\" che normalmente sono tre:\nIn epoche in cui per assicurare una decorosa condizione di vita del clero, era necessaria per l'ordinazione sacerdotale l'attribuzione di una \"prebenda\", per il clero regolare il \"votum paupertatis\" faceva luogo alla prebenda.\nPer quello che riguarda il \"votum castitatis\" si deve rilevare che nella chiesa ortodossa e in quella cattolica di rito orientale, l'ordinazione sacerdotale pu\u00f2 essere attribuita anche a persone sposate, il cui matrimonio continua ad essere valido. La maggior differenza tra clero regolare e clero secolare in quelle chiese \u00e8 appunto che il secondo \u00e8 di regola sposato ed il primo no.\nPer quanto riguarda il \"votum obedientiae\" il clero regolare dipende dal proprio superiore \"religioso\", il clero secolare dal proprio vescovo.\nVita in comune.\nNormalmente il clero regolare vive in monasteri o conventi, il clero secolare in abitazioni proprie o delle parrocchie di cui hanno la \"cura d'anime\". In alcune epoche la stima goduta dagli appartenenti al clero regolare, ha fatto s\u00ec che, specialmente per iniziativa vescovile, anche il clero secolare abbia iniziato una vita comune, dando origine ai canonici regolari che hanno finito per adottare la \"regola agostiniana\" pi\u00f9 o meno modificata."}
{"id": "3027620", "revid": "767487", "url": "https://it.wikipedia.org/wiki?curid=3027620", "title": "Agnone (politico)", "text": "Biografia.\nAnfipoli.\nNella primavera del 437 a.C., partito dalla citt\u00e0 di Eione e sbarcato in Tracia con un gruppo di coloni, sconfisse gli Edoni e fond\u00f2 su una collina dominante lo Strimone la citt\u00e0 di Anfipoli, precedentemente chiamata \"Nove strade\". Nella citt\u00e0 furono poi eretti monumenti in suo onore.\nCollo scoppio della guerra del Peloponneso, per\u00f2, la citt\u00e0 si ribell\u00f2, espellendo i cittadini ateniesi e alleandosi con Sparta; nella battaglia svoltasi sotto le sue mura (422 a.C.) morirono sia il comandante ateniese, Cleone, sia quello spartano, Brasida, al quale gli abitanti intitolarono, in seguito, i monumenti prima dedicati ad Agnone.\nAgnone prese il comando dell'esercito ateniese pi\u00f9 volte; una di queste fu durante la guerra di Samo (440 a.C.).\nIn seguito, Agnone ricevette l'incarico di riprendere Potidea (430 a.C.).\nNel 421 a.C. fu uno dei firmatari della pace di Nicia, che pose fine alla prima parte della guerra del Peloponneso; firm\u00f2 anche l'alleanza tra Atene e Sparta conclusa lo stesso anno.\nBoul\u00e9 dei Quattrocento.\nNel 411 a.C., quando alcune forze rivoluzionarie approfittarono del caos seguito alla disastrosa spedizione in Sicilia per instaurare un regime oligarchico, Agnone divenne uno dei dieci commissari () incaricati di creare la nuova costituzione.\nTeramene.\nRiguardo a Teramene, \u00e8 interessante notare come Senofonte, colla bocca di Crizia, afferma che Teramene cominci\u00f2 la sua carriera grazie alla buona fama del padre Agnone. Aristofane, invece, racconta che Agnone avrebbe solo adottato Teramene, affermando di trovarne conferma anche nelle opere di Eupoli."}
{"id": "3027621", "revid": "1573940", "url": "https://it.wikipedia.org/wiki?curid=3027621", "title": "Nilshahr", "text": "N\u012blshahr, anche Nilabad, (farsi \u0646\u06cc\u0644\u200c\u0634\u0647\u0631) \u00e8 una citt\u00e0 dello shahrest\u0101n di Torbat-e-Jam, circoscrizione di Bujgan, nella provincia del Razavi Khorasan in Iran. Aveva, nel 2006, una popolazione di 6.674 abitanti. La citt\u00e0 si trova a sud-est di Torbat-e-Jam."}
{"id": "3027624", "revid": "21880", "url": "https://it.wikipedia.org/wiki?curid=3027624", "title": "Chamaespartium", "text": ""}
{"id": "3027627", "revid": "232551", "url": "https://it.wikipedia.org/wiki?curid=3027627", "title": "Chiesa della Madonna della Provvidenza", "text": ""}
{"id": "3027642", "revid": "767487", "url": "https://it.wikipedia.org/wiki?curid=3027642", "title": "Ust'-D\u017eeguta", "text": "Ust'-D\u017eeguta () \u00e8 una citt\u00e0 della Russia della Repubblica autonoma della Kara\u010daj-Circassia, fondata dai cosacchi come stanica nel 1861 sulla Catena del Caucaso, lungo riva del Kuban'.\nStoria.\nNel 1975 ha ottenuto lo status di citt\u00e0 ed ora \u00e8 capoluogo del \"rajon\" Ust'-D\u017eegutinskij della Repubblica autonoma della Kara\u010daj-Circassia e contava nel 2010 una popolazione di circa 30.602 abitanti.\nVi \u00e8 nato Dima Bilan, noto cantante russo."}
{"id": "3027643", "revid": "767487", "url": "https://it.wikipedia.org/wiki?curid=3027643", "title": "L'auto pi\u00f9 pazza del mondo", "text": "L'auto pi\u00f9 pazza del mondo (\"Driving Me Crazy\") \u00e8 un film del 1991, diretto da Jon Turteltaub. \u00c8 una storia di ambientazione fantascientifica.\nTrama.\nUn tedesco brevetta quella che \u00e8 un'invenzione incredibile, un'auto che non inquina, velocissima e il cui carburante \u00e8 costituito da verdure, eppure non sar\u00e0 facile trovare un acquirente, neanche negli USA."}
{"id": "3027644", "revid": "339392", "url": "https://it.wikipedia.org/wiki?curid=3027644", "title": "Cattedrale di Passau", "text": ""}
{"id": "3027645", "revid": "124178362", "url": "https://it.wikipedia.org/wiki?curid=3027645", "title": "Dragan Milosavljevi\u0107", "text": ""}
{"id": "3027646", "revid": "149587", "url": "https://it.wikipedia.org/wiki?curid=3027646", "title": "Diocesi di Passau", "text": ""}
{"id": "3027648", "revid": "1568601", "url": "https://it.wikipedia.org/wiki?curid=3027648", "title": "Regione del Volga", "text": "La regione del Volga (in russo: \u041f\u043e\u0432\u043e\u043b\u0436\u044c\u0435) \u00e8 una regione storica della Russia comprendente il bacino idrografico del Volga.\nSituata nella Russia europea centro-meridionale, \u00e8 suddivisa in tre aree principali:\nSulla regione si estendono il Circondario federale del Volga e la regione economica del Volga."}
{"id": "3027649", "revid": "287204", "url": "https://it.wikipedia.org/wiki?curid=3027649", "title": "Dragan Milosavljevic", "text": ""}
{"id": "3027651", "revid": "80339", "url": "https://it.wikipedia.org/wiki?curid=3027651", "title": "Rialto Centrale Russo", "text": ""}
{"id": "3027654", "revid": "33302490", "url": "https://it.wikipedia.org/wiki?curid=3027654", "title": "Ust-D\u017eeguta", "text": ""}
{"id": "3027656", "revid": "767487", "url": "https://it.wikipedia.org/wiki?curid=3027656", "title": "A Venezia muore un'estate", "text": "A Venezia muore un'estate (\"Largo retorno\") \u00e8 un film spagnolo del 1975 diretto da Pedro Lazaga.\nTrama.\nAnna, studentessa universitaria, si innamora dell'architetto David Norton e, dopo ripetuti tentativi, riesce a conquistarlo e a sposarlo. A Maiorca, nella lussuosa villa che ha ereditato, Anna manifesta i primi sintomi d'una grave e rarissima malattia al sistema nervoso, contro la quale nulla pu\u00f2 la medicina. Gli specialisti confermano che la donna non ha speranze di sopravvivere a lungo e David, disperato, accetta la soluzione estrema di sottoporre la moglie a una tecnica sperimentale d'ibernazione, in attesa che la scienza scopra un rimedio e la guarisca. Passano ben quarant'anni, dopo i quali viene finalmente sperimentata una nuova terapia efficace e quindi Anna viene rianimata e sottoposta con successo al trattamento e si rimette completamente, potendo quindi riabbracciare il marito, che per\u00f2 \u00e8 ormai molto anziano e vivr\u00e0 con lei gli ultimi giorni di vita: infatti morir\u00e0 di l\u00ec a poco, stroncato da un infarto."}
{"id": "3027658", "revid": "204012", "url": "https://it.wikipedia.org/wiki?curid=3027658", "title": "Kushiyaki", "text": ""}
{"id": "3027659", "revid": "110157", "url": "https://it.wikipedia.org/wiki?curid=3027659", "title": "Ust'-D\u017eegutinskij rajon", "text": "L'Ust'-D\u017eegutinskij rajon () \u00e8 un municipal'nyj rajon della Repubblica autonoma della Kara\u010daj-Circassia, in Caucaso. Istituito nel 1957, ha come capoluogo Ust'-D\u017eeguta e conta una popolazione di circa 50.000 abitanti ed una superficie di 911 chilometri quadrati."}
{"id": "3027662", "revid": "204012", "url": "https://it.wikipedia.org/wiki?curid=3027662", "title": "Ikura", "text": ""}
{"id": "3027670", "revid": "254059", "url": "https://it.wikipedia.org/wiki?curid=3027670", "title": "Tatami iwashi", "text": "Il , \u00e8 un piatto tipico della cucina giapponese, ottenuto essiccando delle sardine (shirasu, \u767d\u5b50 / \u3057\u3089\u3059).\nPreparazione.\nSi lascia essiccare il preparato al sole su un telaio costituito di bamb\u00f9, un processo che ricorda quello della preparazione del Washi (\u548c\u7d19?) (la famosa carta giapponese).\nEtimologia.\nIl nome prende origine per la sua somiglianza con il tatami (\u7573), che \u00e8 la tradizionale pavimentazione di origine giapponese, costituiti da paglia di riso elaborata."}
{"id": "3027672", "revid": "731511", "url": "https://it.wikipedia.org/wiki?curid=3027672", "title": "Sahiwal", "text": "Sahiwal (urdu: \u0633\u0627\u06c1\u06cc\u0648\u0627\u0644), gi\u00e0 nota come Montgomery fino al 1966; \u00e8 una citt\u00e0 del Punjab, in Pakistan. Questa citt\u00e0 nel 1865 era un piccolo villaggio sulla linea ferroviaria Karachi-Lahore, quando venne chiamata \"Montgomery\" in onore di che Sir Robert Montgomery, allora luogotenente-governatore del Punjab. Ha preso il suo nome attuale nel 1966. \nLa citt\u00e0 \u00e8 il centro amministrativo del distretto di Sahiwal. Sahiwal si trova a circa 180 km dalla citt\u00e0 di Lahore, ed \u00e8 il principale centro abitato tra Lahore e Multan."}
{"id": "3027674", "revid": "204012", "url": "https://it.wikipedia.org/wiki?curid=3027674", "title": "Tatami Iwashi", "text": ""}
{"id": "3027677", "revid": "767487", "url": "https://it.wikipedia.org/wiki?curid=3027677", "title": "Splice", "text": "Splice \u00e8 un film del 2009 diretto da Vincenzo Natali, interpretato da Adrien Brody e Sarah Polley.\nTrama.\nGli ingegneri genetici Clive Nicoli ed Elsa Kast sperano di raggiungere la fama combinando DNA animale per creare ibridi per uso medico per la societ\u00e0 N.E.R.D. (sigla di Nucleic Excharge Research and Development). Il loro lavoro in precedenza diede vita a Fred, una creatura vermiforme delle dimensioni di un cane usata come compagno per Ginger, il loro esemplare di sesso femminile. Dopo averli accoppiati con successo, Clive ed Elsa pianificano di creare un ibrido umano-animale che avrebbe potuto rivoluzionare la scienza. I loro datori di lavoro Joan Chorot e William Barlow proibiscono loro di farlo. Nonostante il divieto, trovano ed estraggono da Fred e Ginger delle proteine usate per la produzione di farmaci commerciali. Clive ed Elsa si dedicano al loro programma in segreto. Sviluppano una creatura di sesso femminile.\nNonostante avessero pianificato di interrompere lo sviluppo dell'ibrido prima del raggiungimento del termine, Elsa persuade Clive a lasciarlo vivere. Di conseguenza, l'ibrido diventa aggressivo e aggredisce Elsa per diverse volte. L'ibrido si ferisce nel tentativo di scappare, quando cercano di distruggerlo. Alla fine riescono a domarlo. Scoprono che la creatura sta crescendo ad un ritmo molto accelerato. Elsa scopre, inoltre, che sta andando incontro ad uno sviluppo mentale come quello di un bambino umano. Elsa chiama la creatura \"Dren\", dopo che quest'ultima pronuncia la parola NERD nel vedere le lettere sulla camicetta di Elsa. La scienziata, di conseguenza, rifiuta di permettere a Clive di rivolgersi a lei con il termine \"prototipo\".\nDopo aver spostato Dren in un altro luogo per paura di essere scoperti, si accorgono che ha la febbre pericolosamente alta. In un tentativo di salvarla, la mettono in una grande cisterna industriale piena di acqua fredda. Clive posiziona una mano attorno al collo di Dren e la spinge sott'acqua, dando l'impressione di volerla annegare. Tuttavia, si scopre che Dren \u00e8 un anfibio, per\u00f2 non \u00e8 chiaro come Clive lo avesse scoperto analizzando delle ecografie di Dren, o se intendesse veramente ucciderla.\nMentre studiano Dren, Elsa e Clive trascurano il loro lavoro con Fred e Ginger. Durante una presentazione del loro operato con grande affluenza di pubblico, Fred e Ginger combattono fino alla morte. Di conseguenza, si scopre che Ginger \u00e8 diventata un maschio, ma Elsa e Clive non lo avevano notato in quanto focalizzati su Dren.\nElsa sviluppa un legame materno con Dren. Dopo che Dren attacca il fratello di Clive, Gavin, i due scienziati la spostano in una fattoria isolata. Qui, Dren sviluppa tendenze carnivore ed ali retrattili. Diventa adolescente ed \u00e8 annoiata nell'essere rinchiusa nel granaio, ma Elsa e Clive temono che il lasciarla andare fuori avrebbe portato alla sua scoperta. Dren custodisce un gatto, ma quando Elsa lo scopre, glielo sottrae per paura che il gatto possa attaccare malattie letali a Dren. Questo gesto inasprisce ancora di pi\u00f9 i rapporti tra Elsa e Dren, anche perch\u00e9 la scienziata nota un interesse accentuato verso Clive da parte di Dren. Clive si rende conto che il DNA umano usato per creare Dren \u00e8 di Elsa, non di un donatore anonimo come Elsa gli aveva detto. Quando Dren assale di nuovo Elsa, dopo avere ucciso per dispetto un gatto regalatole da Elsa per scusarsi del precedente spiacevole, la scienziata dopo avere colpito alla testa Dren ed averla immobilizzata, ne rimuove il pungiglione e lo utilizza per sintetizzare la proteina che stavano cercando.\nDren seduce Clive; Elsa li scopre mentre hanno un rapporto sessuale nel granaio e ne rimane turbata. Clive accusa Elsa di non aver mai voluto un bambino \"normale\" per paura di perdere il controllo; invece, aveva deciso di allevarne uno come esperimento, in quanto il controllo sarebbe stato assicurato. Decidendo che l'unica soluzione \u00e8 uccidere Dren, ritornano nella fattoria e trovano Dren gi\u00e0 in fin di vita.\nWilliam Barlow scopre il DNA umano in campioni proteici di Dren e decide di investigare. Elsa dice a Barlow che Dren \u00e8 morta e sepolta dietro il granaio. Tuttavia, una Dren alata e di sesso maschile risorge dalla tomba e attacca il gruppo, uccidendo Barlow e Gavin. Dren maschio violenta Elsa, prima che Clive arrivi ad attaccarlo. Dren riesce a sopraffare Clive, quando Elsa attacca la creatura con una grande pietra. Elsa esita, permettendo a Dren di uccidere Clive prima che la scienziata uccida la sua creazione.\nPi\u00f9 tardi, Elsa viene informata che il corpo di Dren conteneva numerosi composti biochimici, che la societ\u00e0 ha cominciato a brevettare. Joan offre a Elsa, ora visibilmente incinta di Dren, una grande somma di denaro per portare a termine la gravidanza, proposta che Elsa accetta.\nDistribuzione.\nIl 2 luglio 2010 \u00e8 uscito il primo trailer in italiano.\nIn Italia, \"Splice\" \u00e8 distribuito nei cinema dal 13 agosto 2010.\nSviluppi futuri.\nSebbene corressero voci gi\u00e0 su possibile sequel In occasione della premi\u00e8re del film al Sundance Film Festival, il regista Vincenzo Natali ha successivamente smentito tale notizia, dichiarando che sebbene il film si fosse concluso con un finale aperto e adatto per realizzare un seguito, non era mai stata sua intenzione continuare la storia."}
{"id": "3027678", "revid": "228587", "url": "https://it.wikipedia.org/wiki?curid=3027678", "title": "Principe Umberto", "text": ""}
{"id": "3027681", "revid": "729019", "url": "https://it.wikipedia.org/wiki?curid=3027681", "title": "Yonatan Netanyahu", "text": "Biografia.\nTenente colonnello del reparto d'elite dell'esercito israeliano. Nato a New York, negli Stati Uniti d'America nel 1946, si arruol\u00f2 durante la guerra dei sei giorni. Ripresa l'universit\u00e0, torn\u00f2 nella forze di difesa israeliane nel 1973 per la guerra del Kippur, al termine della quale venne insignito della Medal of Distinguished Service per la sua condotta. Fu nel 1976 a capo del commando Sayeret Matkal, e fu ucciso in azione durante l'Operazione Entebbe in Uganda.\nIl fratello Iddo Netanyahu \"ricostru\u00ec minuziosamente la missione, che port\u00f2 alla liberazione degli ostaggi (i dirottatori avevano discriminato dagli altri i passeggeri israeliani e quelli ebrei anche se di altra nazionalit\u00e0, e si pu\u00f2 facilmente immaginare quale sorte li aspettava) con un numero ridotto di vittime: 1 ostaggio ucciso per errore dai militari israeliani, 2 ostaggi uccisi dai militari ugandesi durante l'operazione, un\u2019anziana signora ebrea (Dora Bloch) che per le sue condizioni era stata precedentemente ricoverata in ospedale e di cui non si seppe pi\u00f9 nulla fino al 1979, quando ne furono trovati i resti (era stata massacrata per vendetta dai soldati ugandesi) e, appunto, Yoni, che cadde colpito a morte mentre guidava il commando\".\nL'altro suo fratello minore, Benjamin Netanyahu, \u00e8 stato per molti anni primo ministro di Israele."}
{"id": "3027682", "revid": "599013", "url": "https://it.wikipedia.org/wiki?curid=3027682", "title": "Arare", "text": "L', \u00e8 un prodotto tipico della cucina giapponese, si tratta di una specie di cracker composto da riso glutinoso, viene aromatizzato con salsa di soia, ricorda per caratteristiche il senbei ma se ne differenzia per forme e dimensioni.\nViene consumato solitamente durante l'Hinamatsuri (\u96db\u796d\u308a, ovvero la festa delle bambole), il 3 marzo di ogni anno.\nVarianti.\nEsistono diversi tipi di arare:\nStoria.\nSono state importate negli Stati Uniti d'America da immigrati giapponesi nei primi anni del XX secolo. Si diffusero presto nelle isole Hawaii; la merenda viene chiamata kakimochi o crunch mochi, ed \u00e8 normalmente consumata assieme al popcorn."}
{"id": "3027685", "revid": "122964326", "url": "https://it.wikipedia.org/wiki?curid=3027685", "title": "Film sottile", "text": "Si definisce film sottile uno strato di materiali spesso da frazioni di nanometri (monostrati) a vari micrometri di spessore. \nTra le applicazioni principali vi sono i dispositivi elettronici e la ricopertura di sistemi ottici; lo studio e l'uso dei film sottili \u00e8 molto importante in molti rami della scienza. Un'applicazione attualmente molto diffusa \u00e8 anche la deposizione di film ferromagnetici per la realizzazione di dischi rigidi usati per l'immagazzinamento della maggior parte dei dati nel computer. Vi sono applicazioni anche in campo medico, biologico e farmacologico.\nLa prima applicazione pi\u00f9 comune \u00e8 stata nella fabbricazione degli specchi in cui un film sottile di metallo sul retro di uno strato di vetro forma un'interfaccia riflettente. Nel passato era pratica comune formare tale strato metallico in argento, a partire dal suo amalgama. Tale metodo fu inventato nel XVI secolo dai vetrai veneziani nell'isola di Murano. Per circa cento anni gli specchi Veneziani erano un segreto industriale e gli specchi, molto costosi, erano un lusso per pochi in Europa. Nel XVII secolo, mediante spionaggio tecnologico, la tecnica divenne nota sia a Londra sia a Parigi. Gli artigiani parigini innovarono la tecnica industriale riuscendo a fabbricare specchi molto pi\u00f9 economici. Attualmente gli specchi vengono fabbricati depositando uno strato sottile di metallo.\nFilm sottili ceramici sono molto utilizzati. Infatti la relativamente alta durezza e resistenza chimica rende questo tipo di film sottile utile per la protezione dei materiali sottostanti dalla corrosione, ossidazione e abrasione. In particolare vengono utilizzati strati di protezione ceramica per ricoprire utensili da taglio, tale trattamento estende di molto la durata di tali strumenti.\nDeposizione.\nSi chiama deposizione il processo di applicazione su una superficie di un film sottile. In genere nelle tecniche di deposizione lo spessore del film viene controllato con una precisione di qualche nanometro, anche se esistono tecniche di deposizione come epitassia da fasci molecolari che permette il controllo durante la deposizione di ogni singolo strato di atomi.\nLe tecniche di deposizione si dividono in due grandi categorie, a seconda se il processo \u00e8 essenzialmente chimico o fisico:\nDeposizione chimica.\nIn questo caso un fluido precursore subisce un cambiamento chimico quando viene in contatto con la superficie di un solido. Un esempio dalla vita di tutti i giorni \u00e8 la formazione di fuliggine su un oggetto freddo posto dentro una fiamma. Poich\u00e9 il fluido circonda il solido, la deposizione avviene su tutte le superfici, con una dipendenza trascurabile dalla direzione del solido. I film sottili prodotti da deposizione chimica tendono a ricoprire uniformemente le superfici: si parla in genere di deposizione conforme che quindi tende a ricoprire anche gli spigoli vivi presenti nel solido sottostante, il contrario della deposizione conforme \u00e8 quella direzionale che difficilmente si riesce a ottenere nella deposizione chimica.\nLa deposizione chimica viene classificata in relazione alla fase del precursore:\nDeposizione fisica.\nLa deposizione fisica utilizza la meccanica o la termodinamica per produrre film sottili di solidi. Un esempio dalla vita di tutti i giorni \u00e8 la formazione di brina. \nPoich\u00e9 la maggior parte dei materiali artificiali sono tenuti insieme da energie relativamente alte, di natura non chimica, i sistemi commerciali richiedono un ambiente a bassa pressione per funzionare in maniera appropriata e viene in genere chiamata deposizione fisica da fase vapore.\nIl materiale che deve essere depositato \u00e8 posto in una regione della camera da vuoto (sorgente), a causa dell'elevata energia acquistata le particelle fuoriescono dalla superficie della sorgente. Di fronte alla sorgente vi \u00e8 il substrato che raffredda le particelle che la bombardano, permettendo la formazione di uno strato solido. Il sistema \u00e8 mantenuto all'interno di una camera da vuoto, in maniera da permettere alle particella da depositare di viaggiare liberamente dalla sorgente al substrato. Poich\u00e9 la traiettoria delle particelle \u00e8 in genere una linea retta, il film depositato tende a essere direzionale, a differenza della deposizione chimica.\nEsempi di deposizione fisica:\nCentri di ricerca sui film sottili.\nL'Istituto Virtuale dei Nano Films (Virtual Institute of Nano Films-VINF) \u00e8 un'organizzazione non profit che collega diversi centri di ricerca europei attivi nel campo dei film e rivestimenti sottili funzionali."}
{"id": "3027688", "revid": "53508", "url": "https://it.wikipedia.org/wiki?curid=3027688", "title": "Salon indien du Grand Caf\u00e9", "text": "Il Salon indien du Grand Caf\u00e9 \u00e8 un rinomato caff\u00e8 di Parigi, che si trova nel \"9\u00ba arrondissement\", sul \"boulevard des Capucines\", e che tuttora si chiama \"Le Caf\u00e9 Lumi\u00e8re - H\u00f4tel Scribe\" in onore di Auguste e Louis Lumi\u00e8re. Oggi fa parte della catena Accor Hotels.\nI fratelli Lumi\u00e8re.\nFine 1895, un fotografo amico della famiglia Lumi\u00e8re, Cl\u00e9ment Maurice, affitta per i fratelli la sala per la proiezione. Trentatr\u00e9 spettatori meravigliati assistono alla prima proiezione cinematografica pubblica al costo di un franco. La stampa invitata disert\u00f2 la proiezione, ma poco dopo si form\u00f2 una calca di 2.000 persone che volevano entrare nella sala.\nI film proiettati furono:"}
{"id": "3027689", "revid": "53508", "url": "https://it.wikipedia.org/wiki?curid=3027689", "title": "La Sortie de l'usine Lumi\u00e8re \u00e0 Lyon", "text": ""}
{"id": "3027692", "revid": "338238", "url": "https://it.wikipedia.org/wiki?curid=3027692", "title": "Avery Bradley", "text": "Caratteristiche tecniche.\nCon i suoi 188\u00a0cm gioca nel ruolo di guardia, \u00e8 un buon tiratore da tre punti oltre che un buon difensore. Nel periodo ai Boston Celtics \u00e8 stato uno dei migliori difensori dell'NBA.\nCarriera.\nHigh school.\nPass\u00f2 i primi tre anni di \"high school\" alla Bellarmine Preparatory School, per poi trasferirsi per l'anno da senior al Findlay College Prep, giocando nella squadra di basket e conquistando il campionato nazionale, battendo in finale la Oak Hill Academy per 56 a 53. Venne selezionato nel 2009 per giocare il McDonald's All-American Game, e nello stesso torneo vinse la gara delle schiacciate.\nNel 2009 venne inserito nella classifica dei migliori giocatori delle high school, ESPN lo mise in prima posizione, il sito \"Rivals.com\" lo valut\u00f2 come quarto miglior giocatore del Paese per quell'anno, dietro solo a John Wall, DeMarcus Cousins e Derrick Favors, mentre \"Scout.com\" come quinto.\nCollege.\nBradley decise di frequentare la University of Texas, dopo aver passato parte della sua infanzia ad Arlington ed essere diventato un sostenitore della squadra di basket dell'Universit\u00e0, i Texas Longhorns, in cui militava il futuro giocatore NBA T.J. Ford.\nTermin\u00f2 il suo unico anno all'Universit\u00e0, il 2009-2010, con medie di 11,6 punti, 2,9 rimbalzi e 2,1 assist in 34 partite giocate.\nNBA (2010-).\nBoston Celtics (2010-2017).\nNel Draft NBA 2010 venne scelto come diciannovesima chiamata assoluta dai Boston Celtics e firm\u00f2 il contratto con la squadra il 2 luglio.\nDopo un inizio stagione non molto convincente, il 14 gennaio 2011 i Celtics lo mandarono in NBA D-League nella loro squadra affiliata, i Maine Red Claws.\nQuello stesso giorno debutt\u00f2 mettendo a referto 11 punti in 21 minuti di gioco.\nIn seguito ad un infortunio alla colonna vertebrale subito da Marquis Daniels, guardia dei Celtics, Bradley venne richiamato a Boston e raggiunse la squadra per la partita contro gli Charlotte Bobcats del 7 febbraio.\nNell'ottobre del 2011, durante il Lockout NBA 2011-2012, Bradley firm\u00f2 con l'Hapoel Gerusalemme, giocando tre partite con una media di 13,7 punti.\nIniziata la stagione NBA 2011-12 Bradley ritorna ai Celtics, dove trova molto pi\u00f9 spazio rispetto all'anno passato, convincendo coach Doc Rivers a schierarlo titolare come sostituto dell'infortunato Ray Allen.\nLa produzione offensiva di Bradley cresce costantemente durante la stagione, raggiungendo l'apice nella partita contro gli Atlanta Hawks del 20 aprile 2012 in cui mette a referto 28 punti, suo career-high.\nNei playoff NBA sub\u00ec un infortunio alla spalla, che lo costrinse a saltare le restanti gare, facendo perdere ai Celtics un importante tassello nel roster, che li avrebbe certamente aiutati a raggiungere le NBA Finals.\nSalt\u00f2 i primi mesi della stagione NBA 2012-13, dovendo ancora recuperare completamente dall'infortunio, ed esordisce il 2 gennaio 2013 nella partita persa dai Celtics contro i Memphis Grizzlies; Bradley mette a referto 4 punti in 19 minuti di gioco.\nDetroit Pistons (2017-2018).\nIl 7 luglio 2017 venne scambiato ai Detroit Pistons in cambio di Marcus Morris insieme a una scelta al 2\u00ba giro. A Detroit Bradley fu titolare fisso nel ruolo di guardia fino alla sua cessione, avvenuta in gennaio.\nLos Angeles Clippers (2018-2019).\nIl 30 gennaio 2018 venne ceduto (insieme a Tobias Harris, Boban Marjanovi\u0107, una prima scelta al Draft NBA 2018 e una seconda a quello del 2019) ai Los Angeles Clippers nella trade che port\u00f2 Blake Griffin (oltre che Willie Reed e Brice Johnson) a vestire la canotta dei Pistons.\nMemphis Grizzlies (2019-).\nIl 7 febbraio 2019 venne ceduto via trade ai Memphis Grizzlies. Il 13 febbraio 2019, alla seconda partita con la franchigia, segna il suo record di punti nella sconfitta per 108-107 contro i San Antonio Spurs mettendone a referto 33.\nLos Angeles Lakers (2019-oggi).\nNell'estate 2019 firma un contratto da free agent con i Los Angeles Lakers."}
{"id": "3027693", "revid": "53508", "url": "https://it.wikipedia.org/wiki?curid=3027693", "title": "La Voltige", "text": ""}
{"id": "3027696", "revid": "53508", "url": "https://it.wikipedia.org/wiki?curid=3027696", "title": "La P\u00eache aux poissons rouges", "text": ""}
{"id": "3027697", "revid": "53508", "url": "https://it.wikipedia.org/wiki?curid=3027697", "title": "Le D\u00e9barquement du congr\u00e8s de photographie \u00e0 Lyon", "text": ""}
{"id": "3027698", "revid": "53508", "url": "https://it.wikipedia.org/wiki?curid=3027698", "title": "Les Forgerons", "text": ""}
{"id": "3027700", "revid": "53508", "url": "https://it.wikipedia.org/wiki?curid=3027700", "title": "L'Arroseur arros\u00e9", "text": ""}
{"id": "3027701", "revid": "53508", "url": "https://it.wikipedia.org/wiki?curid=3027701", "title": "Le Repas de b\u00e9b\u00e9", "text": ""}
{"id": "3027705", "revid": "281901", "url": "https://it.wikipedia.org/wiki?curid=3027705", "title": "Galiotto", "text": ""}
{"id": "3027706", "revid": "53508", "url": "https://it.wikipedia.org/wiki?curid=3027706", "title": "Le Saut \u00e0 la couverture", "text": ""}
{"id": "3027707", "revid": "281901", "url": "https://it.wikipedia.org/wiki?curid=3027707", "title": "Fierasfer acus", "text": ""}
{"id": "3027709", "revid": "281901", "url": "https://it.wikipedia.org/wiki?curid=3027709", "title": "Fierasfer", "text": ""}
{"id": "3027710", "revid": "1456895", "url": "https://it.wikipedia.org/wiki?curid=3027710", "title": "Medaglia al merito (Israele)", "text": "La medaglia al merito \u00e8 il terzo riconoscimento al valor militare dello Stato d'Israele dal momento della sua istituzione con retroattivit\u00e0 per il parlamento israeliano, il Knesset, nel 1970.\nDescrizione.\nLa medaglia \u00e8 stata progettata dal grafico israeliano Dan Reisinger, che ne scelse la forma circolare: mentre il retro \u00e8 semplicemente liscio, il lato frontale \u00e8 decorato con una spada ed un ramo di ulivo, a simboleggiare il controllo della forza.\nIl nastro della medaglia \u00e8 blu: se conferita pi\u00f9 di una volta si applica al nastro una piccola riproduzione della medaglia stessa."}
{"id": "3027711", "revid": "53508", "url": "https://it.wikipedia.org/wiki?curid=3027711", "title": "La Place des Cordeliers \u00e0 Lyon", "text": ""}
{"id": "3027712", "revid": "53508", "url": "https://it.wikipedia.org/wiki?curid=3027712", "title": "La Mer (Baignade en mer)", "text": ""}
{"id": "3027713", "revid": "729019", "url": "https://it.wikipedia.org/wiki?curid=3027713", "title": "Encefalite letargica", "text": "L'encefalite letargica (o encefalite epidemica o encefalite di von Economo-Cruchet) \u00e8 una patologia infiammatoria dell'encefalo, dovuta a un virus non ancora identificato, che ha infierito sotto forma di pandemia dal 1916 al 1925.\nFu descritta per la prima volta dall'austriaco Constantin von Economo e dal francese Jean-Ren\u00e9 Cruchet, e acquist\u00f2 la definizione di \"letargica\" dall'ipersonno che ne caratterizzava la sintomatologia.\nEpidemiologia.\nL'encefalite letargica colp\u00ec inizialmente Romania, Austria, Spagna e Francia nel 1916-17; dal 1918 al 1920 si estese a tutta l'Europa occidentale e poi al resto del mondo. \u00c8 da segnalare inoltre che gi\u00e0 nel 1890-91 vi era stata nell'Europa meridionale un'epidemia, chiamata in Italia \"nona\", con le stesse caratteristiche cliniche dell'encefalite letargica. La pandemia dei primi decenni del XX secolo sorse quasi contemporaneamente all'epidemia di influenza spagnola, per cui \u00e8 stato spesso ipotizzato che le due patologie fossero collegate; questo collegamento venne tuttavia escluso gi\u00e0 durante la pandemia.\nSebbene casi sporadici della malattia continuino a verificarsi, dal 1924 non \u00e8 pi\u00f9 stata segnalata la comparsa di forme epidemiche.\nEziopatogenesi.\nLe caratteristiche epidemiologiche, cliniche e anatomopatologiche dell'encefalite letargica sono tipiche delle infezioni virali; l'eziologia non \u00e8 tuttavia stabilita -ad oggi- con certezza.\nDi recente \u00e8 stato ipotizzato un meccanismo patogenetico autoimmune e un collegamento con lo \"Streptococcus pyogenes\" come avviene per la corea di Sydenham.\nPur essendo una malattia ancora misteriosa, nella prima met\u00e0 del XX secolo l'encefalite letargica \u00e8 stata considerata da clinici e fisiologi alla stregua di un modello sperimentale di malattia umana.\nVon Economo ipotizz\u00f2 che le strutture nervose lese dalla malattia avessero grande importanza nella regolazione del ciclo sonno-veglia; gli studi successivi sulla fisiologia del sonno di Moruzzi hanno tenuto conto di questi dati.\nNegli anni sessanta l'uso di farmaci anti-Parkinson nei pazienti con parkinsonismo riusc\u00ec a ottenere spesso dei miglioramenti improvvisi, sebbene di breve durata. Le conseguenze di un esperimento terapeutico con l'L-DOPA costituiscono l'argomento di un'opera letteraria di Oliver Sacks da cui, nel 1990, venne liberamente tratto il film \"Risvegli\" diretto da Penny Marshall.\n\u00c8 stato chiaramente documentato che il parkinsonismo postencefalitico ha seguito uno scoppio di encefalite letargica a seguito della pandemia di influenza del 1918; l'evidenza di causalit\u00e0 virale dei sintomi del Parkinson \u00e8 circostanziale (epidemiologica e ricerca di antigeni influenzali nei pazienti con encefalite letargica), mentre le prove che sostengono questa causa sono di tipo negativo (ad esempio, la mancanza di RNA virale nel materiale cerebrale parkinsoniano postencefalitico). Nel riesaminare il rapporto tra influenza ed encefalite letargica (EL), McCall e i colleghi concludono, a partire dal 2008, che mentre \"il caso contro l'influenza [\u00e8] meno decisivo di quanto attualmente percepito ... ci sono poche prove dirette a sostegno dell'influenza nell'eziologia dell'EL , \"e che\" almeno 100 anni dopo l'epidemia di EL, la sua eziologia rimane enigmatica. \"Quindi, mentre le opinioni sulla relazione tra encefalite letargica e influenza rimangono divise, la preponderanza della letteratura appare scettica.\nAnatomia patologica.\nL'encefalite letargica appartiene istologicamente al gruppo delle polioencefaliti, in cui le lesioni colpiscono innanzitutto la sostanza grigia e sono provocate dall'azione diretta del virus sul nevrasse. Microscopicamente, nei reperti dei soggetti morti durante la fase acuta si osservavano infiltrati perivasali di linfociti e plasmacellule, degenerazione dei neuroni e proliferazione gliale nella sostanza grigia mesencefalica (Sostanza nera di S\u00f6mmering, nucleo rosso, nuclei dell'oculomotore). Nel parkinsonismo post-encefalitico si osserva depigmentazione della sostanza nera con scomparsa di neuroni, sostituiti dalla glia.\nClinica.\nSintomatologia.\nClinicamente, l'encefalite letargica evolve in due fasi:\nDiagnosi.\nSono stati proposti diversi criteri diagnostici per l'encefalite letargica. Uno, che \u00e8 stato ampiamente accettato, include una malattia encefalitica acuta o subacuta in cui sono state escluse tutte le altre cause note di encefalite. Un altro criterio diagnostico, suggerito pi\u00f9 di recente, afferma che la diagnosi di encefalite letargica \"pu\u00f2 essere presa in considerazione se le condizioni del paziente non possono essere attribuite a qualsiasi altra condizione neurologica nota e che mostrano i seguenti segni: segni simil-influenzali; ipersonnolenza (ipersonnia), svegliabilit\u00e0, oftalmoplegia (paralisi dei muscoli che controllano il movimento dell'occhio) e cambiamenti psichiatrici.\nTrattamento.\nI moderni approcci terapeutici all'encefalite letargica comprendono terapie immunomodulanti e trattamenti per il trattamento dei sintomi specifici.\nFinora ci sono poche prove di un trattamento efficace e coerente per le fasi iniziali, sebbene alcuni pazienti a cui sono stati somministrati steroidi abbiano visto un miglioramento. La malattia diventa progressiva, con evidenza di un danno cerebrale simile al morbo di Parkinson.\nIl trattamento \u00e8 quindi sintomatico. La levodopa (L-DOPA) e altri farmaci anti-Parkinson spesso producono risposte molto rapide; tuttavia, la maggior parte delle persone che hanno ricevuto L-DOPA sperimenta miglioramenti di breve durata.\nCasi noti.\nI casi noti includono:"}
{"id": "3027715", "revid": "55935", "url": "https://it.wikipedia.org/wiki?curid=3027715", "title": "Encefalite letargica di von Economo", "text": ""}
{"id": "3027718", "revid": "132266", "url": "https://it.wikipedia.org/wiki?curid=3027718", "title": "Onorificenze israeliane", "text": "Onorificenze israeliane sono l'insieme tutte le decorazioni, concesse a civili o soldati israeliani, delle Forze di Difesa Israeliane, o stranieri, dello Stato d'Israele.\nMedaglie per la creazione di Israele.\nnastri di servizi aggiudicati per l'attivit\u00e0 nella lotta per la creazione di Israele."}
{"id": "3027722", "revid": "465169", "url": "https://it.wikipedia.org/wiki?curid=3027722", "title": "Hot N Cold", "text": ""}
{"id": "3027724", "revid": "1305772", "url": "https://it.wikipedia.org/wiki?curid=3027724", "title": "Cause dell'autismo", "text": "Sono state avanzate molte ipotesi sulle possibili cause dell'autismo, senza che si sia giunti alla formulazione di teorie soddisfacenti.\nI fattori genetici contribuiscono in maniera molto significativa al rischio che un bambino sviluppi la sindrome autistica, ma l'ereditabilit\u00e0 dell'autismo \u00e8 molto complessa, e non si conoscono tuttora quali siano esattamente i geni e le mutazioni geniche responsabili, o come operino. In rari casi, l'autismo \u00e8 strettamente legato a fattori che causano malformazioni alla nascita.\nVista la difficolt\u00e0 di chiarire con certezza i reali processi causali (eziologici e patogenetici) dell'autismo, sono state a volte proposte anche ipotesi estremamente eterogenee e scientificamente infondate, come ad esempio la vecchia e ampiamente smentita credenza che i vaccini potessero avere un ruolo in merito; tesi che si \u00e8 dimostrata essere del tutto priva di fondamento.\nAutismo e relativi problemi.\nL'autismo riguarda alcune anormalit\u00e0 nello sviluppo del cervello e del comportamento, sintomi che appaiono prima che il bambino abbia compiuto i tre anni, e che hanno un decorso sostanzialmente stabile nel tempo. \u00c8 caratterizzato da problemi nell'interazione con gli altri e nella comunicazione in generale, oltre a portare il bambino ad assumere un comportamento chiuso e percepito come \"meccanico\"; tali caratteristiche sono indipendenti da ogni tipo di deficit neurologico evidente.\nLa sindrome fa parte di una grande famiglia, i \"Disturbi dello spettro autistico\" (ASD) o \"Disturbo pervasivo dello sviluppo\" (PDD), famiglia che comprende pi\u00f9 sindromi diverse, come la sindrome di Asperger e la PDD-NOS. Questa voce utilizza il termine \"autismo\" per indicare il disturbo autistico pi\u00f9 comune, e il termine \"ASD\" per indicare l'intera famiglia dei disturbi dello spettro autistico.\nCome gi\u00e0 detto in precedenza, le cause dell'autismo sono ancora per lo pi\u00f9 sconosciute. Per molto tempo si \u00e8 pensato che ci fosse una causa comune a livello genetico, cognitivo e neurologico per tutti i ceppi autistici. In realt\u00e0, i ricercatori sono sempre pi\u00f9 convinti del fatto che non esista un'unica causa, ma un insieme di disturbi con cause differenti. In altre parole, tra i sintomi comuni dell'autismo sono state evidenziate delle disfunzioni cerebrali completamente differenti tra loro, esattamente come accade nel ritardo mentale, in cui sono coinvolti problemi cerebrali estremamente diversi tra loro. Nonostante si pensi che queste differenti cause spesso coesistano tra loro, si \u00e8 anche pensato che tale collegamento possa essere esagerato. Il numero di persone colpite dall'autismo \u00e8 aumentato significativamente a partire dagli anni Ottanta, anche se in parte questo dato epidemiologico sarebbe dovuto ai cambiamenti nelle pratiche diagnostiche (per cui, essendosi maggiormente diffusa la conoscenza del disturbo, si pone pi\u00f9 frequentemente la diagnosi, laddove prima molti casi venivano sottovalutati o non diagnosticati correttamente); non si sa se sia aumentata anche la prevalenza reale del disturbo. Un aumento nella prevalenza reale potrebbe suggerire di dirigere una maggiore attenzione della ricerca anche nei confronti dei cambiamenti del contesto ambientale e sociale.\nI ricercatori sono per\u00f2 d'accordo all'unanimit\u00e0 che siano i fattori genetici ad essere prevalenti nella ricerca delle cause. I fattori ambientali sono stati ipotizzati contribuire all'autismo, o di aggravare i suoi sintomi. Insieme a tali fattori, ne sono stati ipotizzati alcuni che \u00e8 stato creduto, spesso erroneamente, che potrebbero avere ruolo causale di tale sindrome: alcuni cibi, i metalli pesanti, le infezioni causate dalle malattie, i solventi, lo scarico dei gas, i fitofarmaci, l'alcool, il fumo, la droga e, infine, in una vecchia teoria ormai screditata, i vaccini. Tra tutti questi fattori, i vaccini sono quelli che hanno attirato maggiormente l'attenzione dell'opinione pubblica, per via dell'errata associazione mentale che i genitori potevano a volte fare: poich\u00e9 i sintomi dell'autismo si sviluppano nella stessa et\u00e0 in cui solitamente i bambini vengono vaccinati, i genitori potevano trarre l'errata inferenza che, essendo emersi i sintomi \"dopo\" la vaccinazione, la stessa potesse esserne la \"causa\", anche se non vi era alcuna causazione diretta (\u00e8 la nota fallacia logica del \"Post hoc ergo propter hoc\").\nIn ogni caso, verifiche scientifiche schiaccianti hanno dimostrato del tutto infondata questa vecchia ipotesi, cancellando del tutto l'idea che ci possa essere un qualunque collegamento tra vaccinazioni e autismo.\nGenetica.\nI fattori genetici sono le cause pi\u00f9 significative dei disturbi dello spettro autistico. Studi recenti hanno evidenziato che, in casi particolari e con una definizione ristretta di autismo, i gemelli avrebbero un'ereditabilit\u00e0 del disturbo di oltre il 90%. Molti gemelli non-autistici hanno problemi nel linguaggio o nella socializzazione.\nLa genetica dell'autismo \u00e8 complessa e ancora poco conosciuta.\nEsistono diverse ipotesi al riguardo: \u00e8 possibile che sia soltanto un gene ad essere implicato, che siano coinvolti pi\u00f9 geni diversi tra loro, oppure ancora che i geni coinvolti possano interagire in maniera complessa tra di loro o con fattori ambientali. Sono stati localizzati diversi possibili geni responsabili, ma per la maggior parte di essi non sono state identificate le mutazioni genetiche specifiche che aumentano il rischio di autismo.\nUna parte significativa dell'autismo pu\u00f2 essere estremamente ereditabile, ma non direttamente ereditaria: ovvero, la mutazione genica che causa l'autismo nei figli non \u00e8 presente nel genoma dei genitori.\nUna delle ipotesi proposte \u00e8 che l'autismo sia in un certo senso diametralmente opposto alla schizofrenia, e che l'autismo riguardi gli effetti moltiplicati attraverso l'imprinting genomico dei geni paterni che regolano l'eccessivo sviluppo del cervello, mentre la schizofrenia coinvolge i geni materni che regolano il sottosviluppo del cervello\nNonostante l'ereditabilit\u00e0 dell'autismo spieghi la maggior parte dei fattori di rischio di sviluppo della sindrome, continua a non spiegarli tutti. Un'ipotesi comune \u00e8 che l'autismo sia causato dall'interazione di una predisposizione genetica con un problema a livello ambientale. Sono state proposte molte teorie basate sui fattori ambientali per cercare di trovare una causa anche ai rischi restanti. Alcune di queste teorie si concentrano sui fattori ambientali prenatali, come fattori che causano le malformazioni alla nascita; altre si concentrano sull'ambiente in seguito alla nascita, come ad esempio le diete infantili.\nI fattori di rischio dell'autismo comprendono alcune caratteristiche dei genitori, come l'et\u00e0 avanzata della madre o del padre. Il rischio \u00e8 maggiore se l'et\u00e0 avanzata riguarda il padre.\nUna delle ipotesi \u00e8 che tutto ci\u00f2 sia causato dall'aberrazione cromosomica dello sperma, che secondo tali modelli avrebbe subito il peso di diverse mutazioni con il decorrere dell'et\u00e0 del padre; un'altra \u00e8 che gli uomini portatori di una certa tendenza genetica possiedano alcune caratteristiche dell'autismo e che, una volta genitori, la trasmettano ai propri bambini. Queste due ipotesi, per le quali non vi sono ancora evidenze scientifiche di supporto, non si escludono a vicenda.\nStudi su animali.\nPer dimostrare la possibile natura genetica alcuni ricercatori cinesi hanno creato in laboratorio i primi esseri viventi non umani autistici. Lo studio che risale al 2016 \u00e8 stato effettuato su scimmie appartenenti alla specie Macaca fascicularis (macaco cinomolgo). \nModificando un gene specifico i ricercatori cinesi sono riusciti ad innescare la sindrome di Kanner in esseri viventi non umani.\nSi tratta del gene MECP2, la cui mutazione \u00e8 stata riscontrata nel 90% dei pazienti con sindrome di Rett, una malattia neurologica che ha sintomi simili a quelli tipici dell'autismo. Trapiantando questa mutazione genetica in un gruppo di scimmie, i ricercatori hanno potuto osservare alcune modifiche importanti nei soggetti malati che si comportavano diversamente rispetto a quelli sani appartenenti al gruppo di controllo.\nTra i sintomi tipici dell'autismo riportati dalle scimmie si segnalano: movimenti ripetitivi, come girare su se stesse all'interno della gabbia metallica in cui sono state rinchiuse, comportamenti asociali nei confronti di altre scimmie con le quali invece si relazionavano prima dell'esperimento.\nI ricercatori hanno scoperto che la mutazione del gene MECP2 \u00e8 ereditaria. Attraverso l'utilizzo di tecniche di inseminazione artificiale, utilizzando sperma di individui mutati hanno assistito alla nascita di nuove scimmie OGM autistiche.\n\u201cI risultati ottenuti \u2013 concludono gli scienziati \u2013 indicano la fattibilit\u00e0 e l'affidabilit\u00e0 dell'utilizzare primati non umani modificati geneticamente al fine di studiare i disturbi legati al cervello\u201d.\nLo studio, intitolato \u201cAutism-like behaviours and germline transmission in transgenic monkeys overexpressing MeCP2\u201d, \u00e8 stato pubblicato su Nature, dove sono presenti anche alcuni video delle scimmie stesse che mostrano gli effetti della sperimentazione animale\nContesto prenatale.\nIl rischio di autismo \u00e8 associato a diversi fattori di rischio prenatali, compresa l'et\u00e0 avanzata di entrambi i genitori oppure diabete, emorragie e l'uso di sostanze psicotrope da parte della madre durante la gravidanza. L'autismo \u00e8 stato anche associato ad alcuni agenti dannosi che agiscono durante le prime otto settimane a partire dal concepimento, sebbene questi casi siano rari. Altri studi menzionano tra le cause: il fumo in gravidanza da parte della nonna materna, l'et\u00e0 del nonno paterno, l'et\u00e0 avanzata dei genitori, due gravidanze ravvicinate in meno di un anno, basso peso alla nascita, l'utilizzo di farmaci in gravidanza (tra cui l'acido valproico) ed esposizioni occupazionali ai pesticidi (come nelle serre).\nL'et\u00e0 dei genitori.\nIl rischio che un bambino sviluppi la sindrome autistica \u00e8 associato all'et\u00e0 della madre e del padre al momento della nascita. Le ragioni biologiche di questo dato di fatto sono per\u00f2 sconosciute: alcune possibili spiegazioni comprendono l'aumento di complicazioni durante la gravidanza, l'autoimmunit\u00e0 materna, l'aumento del rischio di aberrazione cromosomica o di malattie da espansione di triplette (TRED) all'interno della cellula uovo; infine, imprinting, mutazioni spontanee. Dato che l'et\u00e0 del padre e della madre sono collegate tra loro, \u00e8 possibile che sia soltanto l'et\u00e0 della madre, soltanto quella del padre oppure entrambe a contribuire all'aumento del rischio.\nInfezioni materne.\nUn'infezione virale prenatale \u00e8 stata identificata come la principale causa non-genetica dell'autismo. L'esposizione prenatale alla rosolia o al citomegalovirus attiva la risposta immunitaria della madre, e fa aumentare vertiginosamente il rischio di autismo. La sindrome congenita della rosolia \u00e8 la causa ambientale pi\u00f9 convincente. Tutto ci\u00f2 che ha a che fare con le infezioni che colpiscono il sistema immunitario durante i primi mesi della gravidanza attacca lo sviluppo neurologico molto pi\u00f9 delle infezioni che lo colpiscono negli ultimi mesi, non solo per quanto riguarda l'autismo, ma anche altri disturbi psicologici che si presume derivino dallo scorretto sviluppo neurologico, come ad esempio la schizofrenia.\nLa teoria degli anticorpi materni ipotizza che l'immunoglobulina G (IgG) nel sangue della madre possa attraversare la placenta, penetrare all'interno del cervello del feto, reagire contro le proteine cerebrali e provocare l'autismo. La teoria \u00e8 collegata all'ipotesi delle malattie autoimmuni, tranne per il fatto che si concentra sugli anticorpi materni e non su quelli del bambino. Uno studio del 2008 ha scoperto che questi anticorpi si attaccano alle cellule cerebrali del feto, cosa che si verifica pi\u00f9 comunemente nelle madri dei bambini affetti da autismo regressivo. Un altro studio sempre del 2008 ha provato che i Macaca mulatta esposti durante la gravidanza all'IgG dalle madri di bambini con l'ASD hanno dimostrato \"stereotipia\", uno dei tre principali sintomi dell'autismo.\nDiabete in gravidanza.\nIl fatto che la madre soffra di diabete durante la gravidanza, pu\u00f2 costituire un serio rischio di autismo per il nascituro; uno studio del 2009 ha scoperto che il diabete in gravidanza pu\u00f2 addirittura causare un rischio del doppio. Ma sebbene il diabete causi disturbi ormonali, disturbi al metabolismo e stress ossidativo, non \u00e8 stato provato nessun meccanismo biologico che associ il diabete in gravidanza al rischio di autismo.\nTeratogeni.\nI teratogeni sono agenti ambientali che causano le malformazioni presenti fin dalla nascita. Alcuni agenti noti per causare delle anomalie nei neonati sono stati associati ad un maggiore rischio di autismo. Questo include l'esposizione dell'embrione alla talidomide, all'acido valproico o al misoprostol. Questi casi per\u00f2 sono rari. Ci si \u00e8 anche chiesto se l'etanolo contribuisca all'aumento del rischio, come per quanto riguarda la sindrome alcolica fetale o le malformazioni dei neonati correlate all'alcool, ma finora non ci sono prove sufficienti per affermare che l'etanolo aumenti realmente il rischio di autismo. Tutti i teratogeni noti appaiono nelle prime otto settimane a partire dal concepimento e, nonostante questo non escluda la possibilit\u00e0 che l'autismo possa apparire o colpire in seguito, \u00e8 molto pi\u00f9 comune che l'autismo si manifesti fin dall'inizio dello sviluppo.\nFitofarmaci.\nUno studio del 2007 realizzato dal \"California Department of Public Health\" ha scoperto che le donne che vivono presso campi irrorati con fitofarmaci quali il dicofol e l'endosulfano nelle prime otto settimane di gravidanza hanno diverse probabilit\u00e0 in pi\u00f9 di dare alla luce bambini autistici. Il collegamento sembra aumentare con la vicinanza e diminuire con la distanza tra il campo e la dimora. Le scoperte di questo studio calcolano che circa il 7% dei casi di autismo nella California Central Valley siano connessi con l'esposizione agli insetticidi. Questi risultati sono per\u00f2 statisticamente poco significativi, a causa del ridotto numero di donne e bambini coinvolti e dell'assenza di prove derivanti da altri studi. Non si sa se questi insetticidi siano teratogeni nei confronti dell'uomo, sebbene sia stato provato che l'endosulfano causi effetti teratogeni significativi nei ratti di laboratorio.\nUno studio del 2005 ha mostrato che l'esposizione prenatale agli insetticidi organofosfati, come il diazinone e il chlorpyrifos, pu\u00f2 causare l'autismo nei bambini geneticamente vulnerabili. Molti altri studi dimostrano la dannosit\u00e0 di questi agenti per quanto riguarda lo sviluppo neurologico, anche a livelli di esposizione relativamente bassi.\nProblemi alla tiroide.\nI problemi alla tiroide che portano alla deficienza della tiroxina nella madre nelle prime 8\u201312 settimane di gravidanza sono stati accusati di produrre dei cambiamenti nel cervello del feto che porterebbero all'autismo. Le deficienze alla tiroxina possono essere causate da una dieta povera di iodio e da agenti ambientali che interferiscono con l'assorbimento di iodio o che agiscono contro gli ormoni tiroidei. Tali agenti ambientali comprenderebbero i flavonoidi nel cibo, il fumo del tabacco e la maggior parte degli erbicidi. In ogni caso, queste ipotesi non sono state provate. Un'altra ipotesi collegata, anch'essa non provata, riguarda il fatto che l'esposizione ai fitofarmaci possa interferire con lo iodio presente nel corpo materno durante la gravidanza e provocare l'autismo nel bambino.\nAcido folico.\nSi \u00e8 ipotizzato che l'acido folico preso in gravidanza possa giocare un ruolo importante nel ridurre il rischio di autismo andando a modificare l'espressione genica attraverso un meccanismo epigenetico. Neanche questa ipotesi \u00e8 stata per\u00f2 provata.\nStress.\nLo stress prenatale, che pu\u00f2 essere caratterizzato da eventi della vita quotidiana o da fattori ambientali che angosciano una donna incinta, potrebbe contribuire all'autismo, in particolare come parte di un'interazione tra i geni e l'ambiente. Si \u00e8 affermato che l'autismo possa avere a che fare con lo stress prenatale grazie a degli studi che hanno esaminato diversi agenti stressanti, come la perdita del lavoro o un litigio familiare, con esperimenti naturali che coinvolgono l'esposizione prenatale ad una tempesta. Infatti, studi sugli animali hanno testato che lo stress prenatale pu\u00f2 far crollare lo sviluppo del cervello e produrre comportamenti molto simili ai sintomi dell'autismo.\nTestosterone fetale.\nLa teoria del testosterone fetale ipotizza che livelli maggiori di testosterone nel liquido amniotico delle madri possano spingere lo sviluppo del cervello verso spiccate abilit\u00e0 nel riconoscere i modelli e analizzare i sistemi complessi, mentre, allo stesso tempo, diminuiscono la capacit\u00e0 di comunicazione e l'empatia, e accentuano i tratti maschili che sovrasterebbero quelli femminili. Una ricerca a proposito ha pubblicato diversi articoli, che affermano che alti livelli di testosterone fetale possono produrre comportamenti di grande rilievo, gi\u00e0 visti nel caso dell'autismo.\nLa teoria e le conseguenti scoperte sono per\u00f2 controverse, e molti studi contraddicono l'idea che bambini e bambine rispondano in maniera differente alle persone e agli oggetti.\nUltrasuoni.\nUno studio del 2006 ha scoperto che un'esposizione sostenuta degli embrioni di topo agli ultrasuoni causa un piccolo ma statisticamente significativo numero di neuroni che non assumono la posizione corretta durante lo sviluppo neurologico. \u00c8 altamente improbabile che questo risultato si rivolga direttamente ai rischi di ultrasuoni nel feto per quanto riguarda le azioni che vengono praticate in centri medici competenti e responsabili.\nAnche in questo caso, non c'\u00e8 nessuna prova scientifica che testimoni un collegamento tra l'esposizione prenatale agli ultrasuoni e l'autismo, ma ci sono talmente pochi dati sull'esposizione dei neonati agli ultrasuoni diagnostici che l'assenza di una ricerca epidemiologica recente e di dati umani in questo campo \u00e8 stata definita \"spaventosa\".\nContesto perinatale.\nL'autismo \u00e8 associato ad alcune condizioni perinatali e ostetriche. Un esame del 2007 sui fattori di rischio ha scoperto un collegamento con le condizioni ostetriche, che include un basso peso alla nascita, la durata della gravidanza e l'ipossia al momento della nascita.\nQuesto collegamento non dimostra una relazione di causa-effetto, ma c'\u00e8 un'altra causa che spiega sia l'autismo sia tali condizioni associate. Uno studio del 2007 sui neonati prematuri ha scoperto che coloro che sopravvivono ad un'emorragia cerebellare (perdita di sangue che colpisce il cervelletto) sono molto pi\u00f9 propensi a manifestare i sintomi dell'autismo.\nContesto postnatale.\nNegli anni, sono stati proposti un gran numero di ipotetici fattori causali postnatali, tra cui problemi gastrointestinali, problemi al sistema immunitario, allergie e l'esposizione dei bambini a droga, vaccini, infezioni, alcuni tipi di cibo o metalli pesanti.\nIl ruolo reale di questi fattori ipotetici non \u00e8 per\u00f2 stato confermato da studi scientifici affidabili, e sono anzi stati spesso espressamente dimostrati come infondati.\nAlcune di tali ipotesi vengono tuttora sostenute in determinati ambiti della medicina alternativa, ove possono essere associate anche alla proposta di \"pseudoterapie\", che sono in realt\u00e0 prive di alcuna efficacia dimostrata.\nL'argomento dei fattori causali postnatali resta controverso, e al momento si stanno svolgendo ulteriori ricerche a proposito del ruolo dei fattori ambientali.\nMercurio.\nQuesta teoria ipotizza che l'autismo sia associato con l'avvelenamento da mercurio, basato su una somiglianza tra i sintomi e sulla presenza di mercurio o delle sue componenti in alcuni bambini autistici. La principale fonte di esposizione umana al mercurio organico si trova attraverso l'assunzione di pesce, mentre per il mercurio inorganico si trova attraverso l'amalgama dentale. Possono verificarsi anche altre forme di esposizione, come nei cosmetici o nei vaccini. Finora, l'associazione tra autismo ed esposizione al mercurio dopo la nascita \u00e8 un legame indiretto, dato che non c'\u00e8 stato nessun vero e proprio test a dimostrarlo.\nUno studio del 2003 ha riportato che le quantit\u00e0 di mercurio prelevate da campioni di capelli appartenenti al primo taglio di capelli di bambini autistici erano pi\u00f9 basse di un qualsiasi gruppo di bambini sani; per\u00f2, un'analisi successiva basata su due altri studi ha scoperto che non c'erano prove a sufficienza per affermare che il livello di mercurio nei capelli sia pi\u00f9 basso nei bambini autistici, ma gli autori hanno concluso dicendo che non c'era nessun collegamento tra il mercurio e l'autismo. Uno studio del 2006 ha scoperto un sottile legame tra l'autismo e le emissioni di mercurio nell'ambiente, da piante dotate di carbone; questo studio ha utilizzato i dati della contea del Texas e non ha fatto una distinzione tra esposizione prenatale e postnatale. Un ulteriore studio del 2009 ha scoperto un simile legame tra il tasso di autismo e la distanza dalle fonti di mercurio industriali del Texas.\nVaccini.\nNonostante non ci sia nessuna prova sul fatto che l'autismo possa essere provocato dai vaccini o da qualsiasi additivo utilizzato all'interno dei vaccini stessi, e che gli studi che lo asserivano si siano dimostrati completamente errati e con dati pesantemente manipolati, alcuni genitori sono preoccupati all'idea che il vaccino possa essere un rischio, a causa delle numerose ed infondate teorie pseudoscientifiche elaborate a proposito. Per esempio, alcuni genitori indugiano o evitano del tutto di immunizzare i propri bambini sulla base di tali infondate teorie pseudoscientifiche, esponendoli cos\u00ec in realt\u00e0 a rischi sanitari gravissimi e concreti. Poich\u00e9 malattie come il morbillo possono invece causare gravi problemi medici, o addirittura la morte, il rischio che un bambino muoia o soffra di gravi problemi di salute poich\u00e9 non si \u00e8 vaccinato \u00e8 decisamente molto maggiore in confronto al trascurabile rischio clinico legato alle vaccinazioni.\nLe diverse ricerche al riguardo hanno evidenziato come i diversi vaccini non possono causare l'autismo.\nThimerosal.\nL'ipotesi pi\u00f9 nota che coinvolgeva mercurio e autismo \u00e8 probabilmente quella che riguardava l'uso del Thimerosal, un composto a base di mercurio che era uno dei componenti della maggior parte dei vaccini per bambini nei Paesi sviluppati. Non c'\u00e8 nessuna prova scientifica che testimoni una connessione causale tra il thimerosal e l'autismo, ma l'infondata preoccupazione dei genitori a proposito delle controversie sul Thimerosal ha portato a una riduzione dei bambini vaccinati, e ad al conseguente aumento del contagio di diverse malattie infettive nei bambini, con conseguenze sanitarie anche potenzialmente gravi.. In realt\u00e0, i genitori possono associare erroneamente le vaccinazioni all'esordio dell'autismo, per il semplice fatto che i primi sintomi dell'autismo si sviluppano intorno all'et\u00e0 in cui i bambini vengono vaccinati. A causa di queste preoccupazioni, poi rivelatesi infondate, nel corso degli anni Novanta il thimerosal fu comunque completamente eliminato o ridotto drasticamente dalle vaccinazioni infantili che lo contenevano; nonostante questo, il tasso di autismo ha continuato ad aumentare negli anni successivi, a dimostrazione dell'infondatezza dell'ipotesi del mercurio/thimerosal come presunta causa dell'autismo.\nLa frode scientifica della falsa ipotesi vaccinale.\nLa vecchia ipotesi, ora del tutto disconfermata, che il vaccino \"MMR\" contro morbillo, orecchioni e rosolia (dall'inglese \"measles, mumps, rubella\", MMR), potesse essere una delle presunte cause dell'autismo, \u00e8 stata a lungo dibattuta prima che diventasse evidente che i dati su cui si basava erano stati pesantemente manipolati con intento fraudolento.\nUn articolo del 1998 di Andrew Wakefield, poi rivelatosi completamente errato, riportava uno studio condotto su 12 bambini che soffrivano di autismo, che a dire degli autori si sarebbe manifestato in alcuni casi dopo tale vaccinazione. L'articolo si rivel\u00f2 in seguito essere un falso, con dati pesantemente scorretti e manipolati, ed emerse che Wakefield aveva preso di nascosto del denaro per fare apposta quelle false affermazioni, e realizzare, cos\u00ec, artificiosamente, una fraudolenta campagna di raccolta fondi.\nNel 2004, l'idea della presunta relazione tra il vaccino MMR e l'autismo, priva di alcuna conferma indipendente, fu quindi formalmente ritrattata da dieci dei dodici collaboratori di Wakefield. Questa decisione ha seguito un approfondimento del \"Sunday Times\", che ha affermato che Wakefield \"ha agito in maniera disonesta e irresponsabile\". I \"Centri per la prevenzione e il controllo delle malattie\", l\u2019\"Istituto di Medicina\" della \"'National Academy of Sciences degli Stati Uniti\" e il \"National Health Service\" del Regno Unito hanno concluso che non \u00e8 scientificamente provato un legame tra il vaccino MMR e l'autismo.\nNel luglio del 2007 Andrew Wakefield e i suoi collaboratori John Walker-Smith e Simon Murch sono stati accusati di cattiva condotta dal \"General Medical Council\", ed accusati di aver agito \"disonestamente e irresponsabilmente\". \u00c8 stato dichiarato che il trio ha agito in maniera decisamente poco etica nella preparazione della ricerca a proposito della sicurezza del vaccino MMR. Wakefield cerc\u00f2 di negare ogni tipo di evidenza nei suoi confronti. Nel febbraio del 2009 il \"Sunday Times\" riport\u00f2 che Wakefield aveva manipolato i dati dei pazienti, e riportato i risultati scorretti nel suo articolo del 1998, creando \"ad arte\" il presunto collegamento con l'autismo.. Wakefield fu licenziato dal suo ospedale.\nNel 2009, la Corte Federale dei Vaccini statunitense ha respinto con forza lo studio che aveva erroneamente affermato che fosse il vaccino MMR a causare l'autismo, definendolo \"una manovra speculativa e poco convincente\".\nNel febbraio del 2010, \"The Lancet\", che aveva originariamente pubblicato lo studio manipolato di Wakefield, lo ha completamente ritrattato, dopo che una revisione indipendente scopr\u00ec che lo studio era pieno di errori e difetti.\nNel maggio 2010, al termine delle indagini del \"General Medical Council\", Wakefield \u00e8 stato espulso dall'Albo dei Medici, per via del suo comportamento \"disonesto, fuorviante e irresponsabile\", nel corso di \"numerosi gravi episodi di cattiva pratica professionale\".\nMalattia autoimmune.\nQuesta teoria suppone che gli autoanticorpi che prendono di mira il cervello o elementi che compongono il metabolismo del cervello possono provocare l'autismo. \u00c8 strettamente collegata alla teoria delle infezioni materne, tranne per il fatto che stabilisce che l'effetto sia causato dagli anticorpi dello stesso individuo, probabilmente a causa di un agente ambientale che colpisce dopo la nascita. \u00c8 anche collegata alle molte altre cause ipotizzate; ad esempio, si pensa che le infezioni virali provochino l'autismo attraverso un meccanismo autoimmune.\nLe interazioni tra il sistema immunitario e il sistema nervoso hanno inizio a partire dalla nascita dell'embrione, e il successo dello sviluppo neurologico dipende da un'equilibrata risposta immunitaria. \u00c8 possibile che l'attivit\u00e0 immunitaria aberrante che si svolge nei periodi critici dello sviluppo neurologico faccia parte del meccanismo scatenato da alcune forme di ASD. Una piccola percentuale dei casi di autismo \u00e8 associata alle infezioni, che colpiscono solitamente prima della nascita. I risultati che hanno fatto seguito agli studi sul sistema immunitario si sono mostrati piuttosto contraddittori. Sono state trovate alcune incongruenze in certi sottogruppi e alcune di queste si sono ripetute. Non si sa se queste incongruenze siano rilevanti per quanto riguarda la patologia dell'autismo causata, ad esempio, da infezioni o da malattie autoimmuni o se siano semplicemente secondari al decorso della malattia. Poich\u00e9 gli autoanticorpi sono stati trovati anche in altre malattie oltre all'ASD e non sempre sono presenti nell'ASD, il legame tra i disturbi immunitari e l'autismo rimangono poco chiari e controversi.\nInfezioni.\nInfezione virale.\nDiversi studi hanno studiato l'ipotesi di un eventuale collegamento tra infezioni virali post-natali e autismo. I ratti di laboratorio infettati dal virus della \"malattia di Borna\" mostrano alcuni sintomi simili a quelli dell'autismo, ma le analisi del sangue sui bambini autistici non hanno evidenziato alcuna infezione da parte di questo virus. I membri della famiglia degli Herpesvirus possono giocare un ruolo importante nell'autismo, ma finora non ci sono prove scientifiche che possano testimoniarlo. Per molto tempo si \u00e8 avuto il sospetto che i virus scatenassero malattie come la sclerosi multipla, ma \u00e8 difficile dimostrare che i virus possiedano un ruolo diretto in queste malattie e che le infezioni stesse possano provocare l'autismo.\nIgiene eccessiva.\nL'ipotesi dell'igiene \u00e8 in un certo senso l'opposto di quella riguardante le infezioni virali: suppone che se un bambino, nella sua prima infanzia, non viene sufficientemente esposto ai microbi e ai parassiti, rischia l'autismo. Questa ipotesi si basa su alcune somiglianze tra l'autismo e l'asma e altri disturbi autoimmuni i quali si pensa possano essere provocati dall'igiene: ad esempio, l'autismo e l'asma colpiscono maggiormente i bambini rispetto alle bambine, coloro che abitano in zone urbane rispetto a coloro che abitano in zone rurali e sono inoltre associate all'aumento della circonferenza della testa. In ogni caso, questa ipotesi non \u00e8 stata scientificamente provata.\nStress ossidativo.\nQuesta teoria ipotizza che la tossicit\u00e0 e lo stress ossidativo potrebbero in alcuni casi provocare l'autismo. Elementi a supporto comprendono effetti genetici sulle sequenze metaboliche, ridotte capacit\u00e0 antiossidanti e cambiamenti all'interno degli enzimi; tuttavia, la dimostrazione globale \u00e8 pi\u00f9 labile rispetto a quanto non lo sia il coinvolgimento dello stress ossidativo in disturbi come la schizofrenia. Una delle teorie \u00e8 che lo stress danneggi le cellule di Purkinje del cervelletto dopo la nascita, ed \u00e8 possibile che sia coinvolto il glutatione.\nNeuroni dell'amigdala.\nQuesta teoria ipotizza che un fallimento nel primo sviluppo coinvolgente l'amigdala si ripercuota sullo sviluppo delle zone corticali che fanno da tramite con la percezione sociale nel campo visivo. L'idea \u00e8 che questo fattore sia coinvolto soltanto nella conoscenza e nella cognizione sociale, e che le mancanze in questo campo siano rilevanti nel provocare l'autismo.\nNeuroni specchio.\nRecenti ricerche condotte su soggetti autistici potrebbero suffragare un'ipotesi di relazione tra l'autismo ed un non adeguato funzionamento dei neuroni specchio.\nLocus ceruleus e noradrenalina.\nQuesta teoria ipotizza che i comportamenti autistici possano dipendere, almeno in parte, da una disfunzione dello sviluppo che alteri il funzionamento del Locus ceruleus e del sistema noradrenergico. Questo sistema \u00e8 pesantemente coinvolto nella modulazione dei processi attentivi; infatti, \u00e8 collegato ai meccanismi cerebrali relativi all'apprendimento ed uso degli stimoli ambientali.\nMancanza di vitamina D.\nQuesta teoria ipotizza che l'autismo possa essere causato dalla mancanza di vitamina D, e che il recente aumento di casi di autismo diagnosticati sarebbero dovuti al consiglio dei medici di evitare il sole. Tale teoria non \u00e8 mai stata testata scientificamente.\nPiombo.\nIl saturnismo (eccesso di piombo nel sangue) \u00e8 stato proposto come uno dei possibili fattori di rischio dell'autismo, poich\u00e9 si \u00e8 notato che i livelli di piombo presenti nel sangue dei bambini autistici sarebbero pi\u00f9 alti del normale. Le abitudini alimentarie atipiche dei bambini autistici, insieme ai casi di picacismo, rendono per\u00f2 difficile capire se l'aumento del livello di piombo sia una causa o una conseguenza dell'autismo.\n\"Leaky Gut Syndrome\".\nI genitori hanno riportato la presenza di disturbi gastrointestinali nei bambini autistici, pertanto molti studi hanno fatto il possibile per scovare eventuali legami tra autismo e intestino. Il tanto discusso articolo di Wakefield supponeva, tra le altre cose, anche la possibilit\u00e0 che alcuni disturbi intestinali possano permettere agli antigeni di penetrare nel flusso sanguigno attraverso il cibo e che possano contribuire alle disfunzioni cerebrali. Nonostante Wakefield avesse in seguito proposto il termine di \"enterocolite autistica\", la metodologia dei suoi studi fu pesantemente criticata, i risultati non furono replicati da altri gruppi e Wakefield fu accusato di aver manipolato i dati dei pazienti.\nNon c'\u00e8 nessuna ricerca scientifica che provi che i bambini autistici abbiano pi\u00f9 probabilit\u00e0 di soffrire di disturbi gastrointestinali rispetto ai bambini sani. Uno studio del 2008 ha scoperto che i bambini autistici non hanno pi\u00f9 peptidi nella loro urina dei bambini sani, cosa che ha fatto nascere dei dubbi sulla teoria del \"Leaky Gut\" (ossia la perdit\u00e0 di impermeabilit\u00e0 del Colon).\nUn altro esempio \u00e8 rappresentato da uno studio del 1998 su soli tre bambini con l'ASD, curati con infusioni di secretina, e che avevano riportato funzioni gastrointestinali alterate oltre ad un drastico cambiamento nel loro comportamento; cosa che fece ipotizzare un possibile legame tra la funzione gastrointestinale e quella cerebrale nei bambini autistici (nonostante il basso numero di pazienti fosse statisticamente del tutto insignificante). Dopo questo studio, e seppur in assenza di altre evidenze scientifiche, molti genitori si misero alla ricerca dei trattamenti alla secretina, e cominci\u00f2 a svilupparsi un mercato nero per la vendita dell'ormone. In ogni caso, numerosi studi successivi hanno stabilito con chiarezza che la secretina non \u00e8 efficace n\u00e9 utile nella cura dell'autismo.\nParacetamolo.\nUno studio del 2008 basato su un sondaggio tra i genitori ha presentato la possibilit\u00e0 che il paracetamolo sia associato allo sviluppo dell'autismo nei bambini tra il primo e il quinto anno di et\u00e0. Gli effetti, per\u00f2, non sono stati confermati. A favore dell'ipotesi si trova il fatto che negli Stati Uniti il paracetamolo ha cominciato a sostituire l'aspirina nei bambini intorno agli anni ottanta, pi\u00f9 o meno lo stesso periodo in cui il numero di casi di autismo noti \u00e8 veritiginosamente aumentato. In ogni caso, un'ascesa simile si \u00e8 verificata in Francia, dove i bambini continuavano per\u00f2 ad assumere l'aspirina.\nPioggia.\nSi \u00e8 ipotizzato che la piovosit\u00e0 ambientale, o altri agenti associati ad essa, agisca insieme ad una predisposizione genetica provocando l'autismo. Uno studio del 2008 ha rilevato che le precipitazioni atmosferiche sarebbero correlate all'autismo, esaminandone l'incidenza in California, Oregon e Washington. \u00c8 per\u00f2 possibile che chi non \u00e8 esperto del settore possa travisare questa correlazione, che potrebbe non fornire in realt\u00e0 alcuna indicazione utile in merito alle cause dell'autismo.\nAffetto dei genitori.\nBruno Bettelheim credeva che l'autismo avesse a che fare con i traumi della prima infanzia e le sue ricerche hanno influenzato la sfera medica e popolare per decenni. I genitori, in particolar modo le madri, di figli unici colpiti dall'autismo venivano accusati di essere gli artefici delle condizioni del proprio figlio, a causa della loro scarsa competenza emotiva (teoria della \"madre frigorifero\"). Leo Kanner, che fu il primo a descrivere l'autismo, supponeva che la freddezza emotiva dei genitori potesse contribuire alla genesi dell'autismo. Sebbene Kanner avesse alla fine rinunciato alla teoria, Bettelheim vi mise un'enfasi quasi esclusiva, sia nelle sue pubblicazioni mediche che in quelle popolari. I trattamenti basati su queste specifiche teorie non aiutarono i bambini autistici, e addirittura, dopo la morte di Bettelheim, emerse che la percentuale di tali cure che avrebbero mostrato esiti positivi (circa l'85%) non era altro che un dato scorretto..\nL'errata enfasi del passato sulle originarie ipotesi Kanneriane non deve per\u00f2 confondersi con la corretta valutazione dei diversi trattamenti psicologici e psicoterapeutici che sono stati scientificamente validati (come l'ABA, ed altri), e che sono mirati a intervenire in maniera clinicamente efficace e verificata sui sintomi dell'autismo.\nLa teoria di Bettelheim, dimostratasi priva di fondamento ed errata con il proseguire degli studi sull'autismo, \u00e8 tristemente famosa per essere stata la causa di suicidi di diverse madri con figli autistici che si ritenevano responsabili della patologia.\nAltre teorie psicogenetiche.\nLe teorie psicogenetiche classiche di derivazione Kanneriana sono generalmente divenute piuttosto impopolari, in particolar modo da quando gli studi sui gemelli hanno dimostrato che l'autismo \u00e8 altamente ereditario. Tuttavia, alcune ricerche hanno rilevato come alcune profonde privazioni relazionali e socioaffettive possano manifestarsi con conseguenze e caratteristiche \"quasi-autistiche\", pur senza anomalie neuroanatomiche (ad esempio, nel caso di bambini istituzionalizzati precocemente in contesti con scarsi e disfunzionali stimoli socio-cognitivi ed emotivo-relazionali, come in certi vecchi orfanotrofi o simili).\nAltre analisi hanno invece ipotizzato che bambini geneticamente predisposti all'autismo potrebbero eventualmente sviluppare \"atteggiamenti autistici\" in risposta ad eventi traumatici, come ad esempio la nascita di un fratello."}
{"id": "3027725", "revid": "767487", "url": "https://it.wikipedia.org/wiki?curid=3027725", "title": "The Naughty Duchess", "text": "The Naughty Duchess \u00e8 un film muto del 1928 scritto e diretto da Tom Terriss. La sceneggiatura firmata dallo stesso regista si basa sul romanzo \"The Indiscretion of the Duchess; Being a Story Concerning Two Ladies, a Nobleman, and a Necklace\" di Anthony Hope Hawkins, pubblicato a New York nel 1894.\nProdotto da John M. Stahl con la sua compagnia Tiffany-Stahl Productions, il film usc\u00ec nelle sale il 10 ottobre 1928.\nTrama.\nMentre il suo treno lascia la Gare du Nord, il duca di St. Maclou vede entrare nello scompartimento una misteriosa dama velata che gli chiede protezione: per difendere il suo onore, la donna gli confessa di aver ucciso il suo assalitore. Un investigatore entra nello scompartimento, alla ricerca della fuggitiva. Il duca, allora, dichiara che la donna che \u00e8 insieme a lui \u00e8 sua moglie. Dato che durante il viaggio il detective resta sul treno, St.Maclou \u00e8 costretto a continuare nella sua commedia. Insieme alla \"moglie\" Hortense, il duca si reca al castello dove presenta la signora come sua moglie. Per non dover per\u00f2 passare la notte insieme, i due inscenano un falso litigio che d\u00e0 loro la scusa di andare a dormire in camere separate. Il giorno seguente, il detective si presenta al castello ma la sua richiesta rassicura il duca: l'uomo vuole solo che Hortense si presenti come testimone in una causa civile. Hortense \u00e8 autorizzata a restare sotto la custodia del duca che ormai ha deciso di prenderla con s\u00e9 e di farne la sua duchessa.\nProduzione.\nIl film fu prodotto dalla Tiffany-Stahl Productions.\nDistribuzione.\nVenne distribuito nelle sale USA il 10 ottobre 1928. Usc\u00ec anche in Australia dove venne proiettato per la prima volta ad Adelaide il 5 febbraio 1930. In Portogallo, prese il titolo di \"Divina Mentira\", presentato in sala il 27 marzo 1930."}
{"id": "3027727", "revid": "110157", "url": "https://it.wikipedia.org/wiki?curid=3027727", "title": "Tetraclorocuprato", "text": "Lo ione tetraclorocuprato \u00e8 uno ione complesso, con formula CuCl42\u2212 (col rame a numero di ossidazione +2).\nTale ione presenta termocromismo; infatti al variare della temperatura il colore della soluzione nella quale \u00e8 disciolto varia da verde chiaro a giallo. Tale variazione di colore \u00e8 da attribuirsi ad una variazione della struttura dello ione; infatti la struttura di tale ione pu\u00f2 assumere due forme: planare e tetraedrica.\nSintesi.\nLo ione tetraclorocuprato si forma mischiando una soluzione contenente un qualsiasi sale di rame(II) ed un cloruro solubile qualsiasi:\nCu2+(aq) + 4 Cl-(aq) \u2192 [CuCl4]2-(aq)\nGli altri ioni fanno da spettatori. L'avvento della reazione viene confermato dal viraggio del colore della soluzione da azzurro (dovuto allo ione esaacquarame [Cu(H2O)6]2+) a verde smeraldo. Questo spiega anche il motivo per cui reazioni fra composti basici del rame ed acido cloridrico concentrato generano una soluzione verde invece che azzurra."}
{"id": "3027728", "revid": "599013", "url": "https://it.wikipedia.org/wiki?curid=3027728", "title": "Senbei", "text": "Il , \u00e8 un prodotto tipico della cucina giapponese, si tratta di una specie di cracker composto da riso glutinoso. Sono disponibili in varie forme, dimensioni e sapori, solitamente salato ma si ritrovano anche tipi dolci.\nPreparazione.\nViene cotto, al forno o alla griglia, tradizionalmente sul carbone. Si aggiunge qualche salsa di condimento, come la salsa di soia o del mirin, o si aggiunge del semplice sale. Pu\u00f2 essere avvolto con uno strato di nori. Viene servito con del t\u00e8 verde.\nVarianti.\nEsistono poi proprio delle categorie: senbei caramellati(\u7c73\u83d3\u714e\u9905), senbei con pesci (\u9b5a\u305b\u3093\u3079\u3044), senbei con il loto (\u84ee\u6839\u714e\u9905) senbei con ossa (\u9aa8\u305b\u3093\u3079\u3044).\nStoria.\nI primi senbei dolci (\u7518\u5473\u714e\u9905) arrivarono in Giappone durante la dinastia Tang; la loro prima consumazione documentata risale al 737 a.C."}
{"id": "3027729", "revid": "1543377", "url": "https://it.wikipedia.org/wiki?curid=3027729", "title": "England expects that every man will do his duty", "text": "\u00abEngland expects that every man will do his duty\u00bb (inglese: \u00abL'Inghilterra si aspetta che ogni uomo faccia il suo dovere\u00bb) fu un segnale inviato dall'ammiraglio Horatio Nelson, primo visconte Nelson dalla sua nave ammiraglia HMS \"Victory\" mentre la battaglia di Trafalgar era sul punto di cominciare il 21 ottobre 1805. Trafalgar fu lo scontro navale decisivo delle guerre napoleoniche. Essa diede al Regno Unito di Gran Bretagna e Irlanda il controllo dei mari, eliminando ogni possibilit\u00e0 di un'invasione e conquista francese della Gran Bretagna. Sebbene vi fosse molta confusione intorno alle parole del segnale nei momenti successivi alla battaglia, l'importanza della vittoria e la morte di Nelson durante la battaglia stessa, fecero s\u00ec che la frase s'incidesse nella psiche collettiva inglese, e che fosse regolarmente citata, parafrasata e menzionata fino al giorno d'oggi.\nSegnali durante la battaglia.\nMentre la flotta britannica si avvicinava alle flotte nemiche combinate di Francia e Spagna, lord Nelson segnal\u00f2 alle sue navi tutte le istruzioni necessarie per la battaglia. Tuttavia, consapevole della gravit\u00e0 degli eventi in arrivo, egli sent\u00ec che occorreva qualcosa in pi\u00f9. Istru\u00ec allora il suo ufficiale alle segnalazioni, il tenente John Pasco, di segnalare alla flotta, il pi\u00f9 rapidamente possibile, il messaggio \u00abL'Inghilterra confida che ogni uomo far\u00e0 il suo dovere.\u00bb (in inglese \u00abEngland confides that every man will do his duty.\u00bb). Pasco sugger\u00ec a Nelson di sostituire \"si aspetta\" (\"expects\") al posto di \"confida\" (\"confides\"), dal momento che la prima parola era nel libro dei segnali, mentre \"confida\" avrebbe dovuto essere compitata lettera per lettera. Nelson acconsent\u00ec al cambiamento (anche se \u00absi aspetta\u00bb dava un'impressione di minor fiducia rispetto a \u00abconfida\u00bb):\nIl termine \u00abInghilterra\u00bb era ampiamente usato al tempo per riferirsi al Regno Unito, anche se la flotta britannica includeva anche significativi contingenti di Irlanda, Scozia e Galles. Cos\u00ec, intorno alle 11:45 del 21 ottobre 1805, fu inviato il pi\u00f9 famoso segnale marittimo della storia britannica. L'ora esatta in cui il segnale fu inviato non \u00e8 nota (un resoconto la fissa molto prima alle 10:30), in quanto il messaggio fu ritrasmesso da un capo all'altro della flotta e i registri sarebbero stati annotati dopo la battaglia, ma Pasco la fissa \u00abintorno a mezzogiorno meno un quarto\u00bb ed anche i registri di altre navi dello schieramento la fissano vicino a quest'ora.\nIl segnale fu trasmesso usando il codice di bandiere numerico conosciuto come il \"Vocabolario dei segnali telegrafici della Marina\", inventato nel 1800 dal contrammiraglio sir Home Popham, e basato sui libri dei segnali creati in precedenza dall'ammiraglio lord Howe. Questo codice assegnava le cifre da 0 a 9 a dieci bandiere di segnalazione. Queste bandiere in combinazione tra loro rappresentavano codici numerici ai quali erano assegnati significati mediante un libro di codici, distribuito a tutte le navi della Royal Navy e appesantito con il piombo per essere gettato fuori bordo in caso di cattura. Si crede che i numeri del codice siano stati issati sull'albero di mezzana, uno dopo l'altro, con la \"bandiera telegrafica\" fatta anch'essa sventolare per mostrare che i segnali impiegavano il codice di Popham. La parola \u00abdovere\u00bb (\"duty\") non era nel libro dei codici, e non fu sostituita come lo era stata \u00abconfida\u00bb, cos\u00ec dovette essere compitata lettera per lettera, con la conseguenza che l'intero messaggio richiese dodici \u00abalzate\u00bb. (La parola \"duty\" era codificata come mostrato in quanto i numeri 1\u201325 simboleggiavano le lettere A-Z, senza J. Inoltre, nell'alfabeto di quel periodo la V precedeva la U.) Si crede che ci sarebbero voluti circa quattro minuti. Una squadra da quattro a sei uomini, guidata dal tenente Pasco, avrebbe preparato e issato le bandiere a bordo della nave ammiraglia di lord Nelson HMS \"Victory\". Il messaggio mostra uno dei punti deboli del codice di Popham \u2014 anche la parola \"do\" di sole due lettere richiedeva tre bandiere issate per il segnale. Si racconta che una grande acclamazione si lev\u00f2 quando il segnale fu issato e ripetuto in tutta la flotta.\nIl messaggio \u00abingaggiare il nemico pi\u00f9 da vicino\u00bb fu il segnale finale di Orazio Nelson alla flotta, inviato alle 12.15 del pomeriggio, prima che un solo cannone britannico avesse fatto fuoco contro il nemico. Questo messaggio fu segnalato usando la bandiera telegrafica e le bandiere 1 e 6. Nelson ordin\u00f2 che il segnale fosse imbrogliato e tenuto a riva.\nRimase in alto fino a quando fu spazzato via da un colpo durante la battaglia.\nDopo la battaglia.\nQuasi immediatamente, il segnale incominci\u00f2 ad essere citato erroneamente. Un certo numero di navi nella flotta registr\u00f2 il segnale come \"England expects every man to do his duty\", frase leggermente diversa da quella esatta, nonostante il significato sia lo stesso. La versione erronea divenne cos\u00ec prevalente che \u00e8 registrata intorno alla base della Colonna di Nelson e sulla sua tomba nella Cattedrale di San Paolo a Londra. Tuttavia, il registro della \"Victory\" e i resoconti dell'ufficiale di segnalazione John Pasco e di Henry Blackwood (capitano della fregata \"Euryalus\"), entrambi presenti alla preparazione del segnale, concordano sulla forma qui riportata. Nel 1811, il tenore John Braham compose una canzone, \u00abLa morte di Nelson\u00bb (\"The Death of Nelson\"), che includeva le parole del segnale. La canzone divenne popolare quasi immediatamente e fu eseguita in tutto l'Impero britannico durante il XX secolo. Per adattare le parole alla metrica, esse furono alterate in \u00abL'Inghilterra si aspetta che ogni uomo in questo giorno far\u00e0 il suo dovere\u00bb (\"England expects that every man this day will do his duty\"). Anche questa versione della frase \u00e8 persistente.\nFra il 1885 e il 1908 si credette che il segnale fosse stato inviato usando il libro dei codici del 1789, in quanto nel 1885 si mise in evidenza che questo non era stato sostituito fino al 1808. Nel 1908 per\u00f2, fu scoperto che l'Ammiragliato aveva, in realt\u00e0, cambiato il codice dei segnali nel novembre 1803, dopo che i Francesi si erano impadroniti della versione del 1799, ed i libri dei nuovi codici erano stati distribuiti alla flotta di Nelson a Cadice nel settembre 1805. Come risultato, i libri pubblicati fra queste due date mostrano il segnale che usa le bandiere sbagliate.\nIl segnale \u00e8 ancora issato sulla \"Victory\" nel suo bacino di carenaggio a Portsmouth ogni anno nel Giorno di Trafalgar (21 ottobre), sebbene le bandiere di segnalazione siano esposte tutte insieme, correndo da prua a poppa, piuttosto che issate dall'albero di mezzana.\nSegnali simili.\nIl famoso segnale di Nelson \u00e8 stato imitato in altre marine del mondo. Napoleone ordin\u00f2 che la traduzione francese, \"\u00abLa France compte que chacun fera son devoir\u00bb\", fosse esposta sui vascelli francesi.\nAll'apertura della battaglia di Plattsburgh nel settembre 1814, il commodoro Thomas MacDonough della Marina degli Stati Uniti fece sventolare il segnale \u00abI marinai arruolati forzatamente invitano ciascuno a fare il suo dovere\u00bb (\"\u00abImpressed seamen call on every man to do his duty\u00bb\"), riferendosi al fatto che l'arruolamento forzato dei marinai statunitensi era stata una popolare causa della guerra del 1812.\nPrima della battaglia di Tsushima, l'ammiraglio giapponese Togo (che aveva studiato scienza navale in Inghilterra dal 1871 al 1878) segnal\u00f2 alla sua flotta: \u00abIl fato dell'Impero dipende dalla battaglia di oggi: che ogni uomo faccia del suo meglio\u00bb.\nRiferimenti nella cultura di massa.\nLa frase \u00e8 diventata ben conosciuta in Inghilterra a causa della fama duratura di lord Nelson e dell'importanza della battaglia di Trafalgar nella storia britannica. Generazioni di scolari britannici hanno imparato di Trafalgar, insieme ad altri momenti cruciali della storia britannica quali la battaglia di Hastings, la Magna Carta, la Congiura delle polveri e la battaglia d'Inghilterra.\nCharles Dickens la cita nel Capitolo 43 di \"Martin Chuzzlewit\":\nNe \"La caccia allo Snark\" (\"The Hunting of the Snark\") di Lewis Carroll, il Banditore (\"the Bellman\") dice:\nNella raccolta di poesie \"I'm a Stranger Here Myself\" (1938) di Ogden Nash c'\u00e8 una breve poesia intitolata \u00abL'Inghilterra Si Aspetta\u00bb (\"England Expects\").\nAlla frase del segnale fece riferimento anche Margaret Thatcher durante il suo cruciale discorso al gabinetto che alla fine persuase i membri del suo governo a schierarsi con lei sulla questione della \"poll tax\", che stava creando divisioni. Andando pi\u00f9 indietro, \u00e8 stata usata da James Joyce nel suo romanzo, \"Ulisse\", che contiene numerose ripetizioni del messaggio di Nelson, comprese parecchie che sono deliberatamente frammentate o mal citate (addirittura come \u00abL'Irlanda si aspetta che ogni uomo far\u00e0 il suo dovere\u00bb). Negli Stati Uniti, l'ex segretario della Marina Gordon England, giocando sul suo cognome, indossava una cravatta con le bandiere che rappresentavano la famosa citazione quando visitava le navi della Marina.\nLa frase \u00e8 pronunciata da un personaggio su una zattera nel film \"Lo squalo 2\" che finge di essere un comandante della marina britannica poco prima che lo squalo attacchi.\nOggi \u00abEngland expects...\u00bb \u00e8 spesso adattato per essere usato nei media, specialmente in relazione alle aspettative di una vittoria delle squadre sportive inglesi. Tale \u00e8 il legame della frase con lo sport che un recente libro sulla storia della nazionale di calcio dell'Inghilterra di James Corbett era intitolato \"England Expects\". Anche uno sceneggiato televisivo della BBC Scotland porta lo stesso nome."}
{"id": "3027731", "revid": "415370", "url": "https://it.wikipedia.org/wiki?curid=3027731", "title": "Salt Lake Valley", "text": ""}
{"id": "3027738", "revid": "161374", "url": "https://it.wikipedia.org/wiki?curid=3027738", "title": "Kuwagamon", "text": ""}
{"id": "3027742", "revid": "161374", "url": "https://it.wikipedia.org/wiki?curid=3027742", "title": "Shellmon", "text": ""}
{"id": "3027749", "revid": "161374", "url": "https://it.wikipedia.org/wiki?curid=3027749", "title": "Seadramon", "text": ""}
{"id": "3027762", "revid": "161374", "url": "https://it.wikipedia.org/wiki?curid=3027762", "title": "Meramon", "text": ""}
{"id": "3027765", "revid": "1149807", "url": "https://it.wikipedia.org/wiki?curid=3027765", "title": "Andromon", "text": ""}
{"id": "3027769", "revid": "161374", "url": "https://it.wikipedia.org/wiki?curid=3027769", "title": "Numemon", "text": ""}
{"id": "3027771", "revid": "161374", "url": "https://it.wikipedia.org/wiki?curid=3027771", "title": "Monzaemon", "text": ""}
{"id": "3027781", "revid": "161374", "url": "https://it.wikipedia.org/wiki?curid=3027781", "title": "Frigimon", "text": ""}
{"id": "3027784", "revid": "161374", "url": "https://it.wikipedia.org/wiki?curid=3027784", "title": "Mojyamon", "text": ""}
{"id": "3027785", "revid": "184755", "url": "https://it.wikipedia.org/wiki?curid=3027785", "title": "Discesa dal monte Sinai", "text": "La Discesa dal monte Sinai \u00e8 un affresco (350x572 cm) di Cosimo Rosselli e aiuti, realizzato tra il 1481 e il 1482 e facente parte della decorazione del registro mediano della Cappella Sistina in Vaticano.\nStoria.\nPer sanare definitivamente il contrasto con papa Sisto IV, Lorenzo de' Medici arriv\u00f2 a proporre alcuni dei pi\u00f9 valenti pittori fiorentini come ambasciatori del primato culturale della sua citt\u00e0 affinch\u00e9 si impegnassero nell'ambizioso progetto di decorare la nuova cappella palatina del palazzo Apostolico, avviata nei lavori architettonici nel 1477. Tra gli artisti partiti da Firenze, nell'ottobre del 1480, c'erano Sandro Botticelli, Domenico Ghirlandaio e Cosimo Rosselli, che si unirono al fiorentino \"d'adozione\" Perugino, probabilmente gi\u00e0 a Roma. Ciascuno aveva al seguito numerosi assistenti, tra i quali si sarebbero poi distinti alcuni maestri di prim'ordine. Rosselli aveva ad esempio con s\u00e9 Piero di Cosimo, legato a lui quanto un figlio adottivo.\nI lavori procedettero speditamente e il gruppo dei primi fiorentini, a cui si un\u00ec poco dopo anche Luca Signorelli, doveva aver finito la decorazione del registro mediano e superiore della cappella nel 1482. Il progetto iconografico prevedeva una serie di ritratti dei primi trenta pontefici entro nicchie tra le finestre (oggi in larga parte ridipinti e di difficile attribuzione) e sedici grandi riquadri con \"Storie di Mos\u00e8\" (parete destra) e \"Storie di Cristo\" (parete sinistra), messi in parallelo in modo da rappresentare, nel complesso, la trasposizione della legge divina dalle Tavole della Legge alla figura di Cristo e da questi, tramite l'episodio chiave della \"Consegna delle chiavi\" a san Pietro e i suoi discendenti, cio\u00e8 il pontefice stesso. Si trattava quindi di una riaffermazione del fondamento e della sacralit\u00e0 del potere papale, con espliciti richiami anche a chi osava contraddirlo (evidenti nella scena della \"Punizione dei ribelli\"). Di queste sedici scene, che rappresentarono il trionfo dell'arte fiorentina del Quattrocento, ne restano oggi quattordici: due, con la pala dell'Assunta, di Perugino vennero distrutte per far spazio al \"Giudizio Universale\" di Michelangelo e due (di Ghirlandaio e Signorelli), sul lato opposto, versavano gi\u00e0 un secolo dopo in pessime condizioni e vennero ridipinte nella seconda met\u00e0 del Cinquecento.\nPer quanto riguarda le opere di Cosimo Rosselli, Vasari riporta come esse subirono l'ironia degli altri maestri per la loro debolezza nel disegno: egli era infatti il meno dotato tra quelle robuste personalit\u00e0 artistiche e ci\u00f2 non manc\u00f2 di essere rimarcato alla scopritura degli affreschi. Rosselli per\u00f2, che era consapevole dei suoi limiti ma anche scaltro, aveva accentuato l'uso dei colori forti e brillanti e delle lumeggiature dorate che riverberavano soprattutto alla luce delle candele. Ci\u00f2 piacque particolarmente al papa, che intendendosi poco d'arte preferiva, evidentemente, l'appariscente al bello, decretando la sua preferenza proprio per il Rosselli, che risult\u00f2 quindi il vincitore nell'impresa.\nDescrizione e stile.\nLa scena, come altre del ciclo, mostra pi\u00f9 episodi contemporaneamente ed \u00e8 chiarita dall'iscrizione sul fregio soprastante: . In alto Mos\u00e8, inginocchiato sul monte Sinai e sempre seguito da Giosu\u00e8 (in questo caso addormentato), riceve le tavole da Dio che appare in una nube luminosa circondato da angeli.\nIn primo piano a sinistra Mos\u00e8 porta le tavole al popolo d'Israele, sullo sfondo dell'accampamento di tende, ma al centro scopre la creazione dell'altare del vitello d'oro, attorno al quale stanno gli ebrei inginocchiati in venerazione spronati da Aronne. La posizione di spalle di alcuni di essi era quella di solito riservata alle figure negative, come Giuda Iscariota tra gli apostoli dell'Ultima Cena. A quella visione Mos\u00e8, al centro, si adira rompendo in terra le Tavole. A destra si vedono in primo piano alcuni ritratti nella moltitudine delle genti e in secondo piano avviene la punizione degli idolatri e la ricezione delle nuove Tavole."}
{"id": "3027788", "revid": "149727", "url": "https://it.wikipedia.org/wiki?curid=3027788", "title": "Ferrovia Pre\u0161nica-Capodistria", "text": ""}
{"id": "3027789", "revid": "149727", "url": "https://it.wikipedia.org/wiki?curid=3027789", "title": "Ferrovia Pre\u0161nica-Koper", "text": ""}
{"id": "3027794", "revid": "339392", "url": "https://it.wikipedia.org/wiki?curid=3027794", "title": "Pieve di San Leonardo (Artimino)", "text": ""}
{"id": "3027801", "revid": "1305772", "url": "https://it.wikipedia.org/wiki?curid=3027801", "title": "Industry Giant", "text": "Industry Giant \u00e8 un videogioco gestionale, in cui si deve costruire e controllare un impero industriale, sviluppato da JoWooD Entertainment AG e distribuito nell'anno 1998.\nDi questo titolo esiste un seguito: \"Industry Giant II\", dell'anno 2002, fatto anch'esso dalla stessa casa di sviluppo.\nModalit\u00e0 di gioco.\nC'\u00e8 una campagna (con missioni in sequenza) per il gioco in singolo; inoltre si ha a disposizione un editor di mappe e scenari utilizzabili in singolo contro il computer."}
{"id": "3027805", "revid": "729019", "url": "https://it.wikipedia.org/wiki?curid=3027805", "title": "Messier-Bugatti-Dowty", "text": "La Messier-Bugatti-Dowty, gi\u00e0 Messier-Dowty, \u00e8 un'azienda multinazionale, facente parte del gruppo francese SAFRAN, specializzata nella progettazione e realizzazione di carrelli d'atterraggio; \u00e8 \"leader\" mondiale in questo settore."}
{"id": "3027806", "revid": "767487", "url": "https://it.wikipedia.org/wiki?curid=3027806", "title": "Discorso della montagna e guarigione del lebbroso", "text": "Il Discorso della montagna e guarigione del lebbroso \u00e8 un affresco (349x570 cm) di Cosimo Rosselli e aiuti, realizzato tra il 1481 e il 1482 e facente parte della decorazione del registro mediano della Cappella Sistina in Vaticano.\nStoria.\nPer sanare definitivamente il contrasto con papa Sisto IV, Lorenzo de' Medici arriv\u00f2 a proporre alcuni dei pi\u00f9 valenti pittori fiorentini come ambasciatori del primato culturale della sua citt\u00e0 affinch\u00e9 si impegnassero nell'ambizioso progetto di decorare la nuova cappella palatina del palazzo Apostolico, avviata nei lavori architettonici nel 1477. Tra gli artisti partiti da Firenze, nell'ottobre del 1480, c'erano Sandro Botticelli, Domenico Ghirlandaio e Cosimo Rosselli, che si unirono al fiorentino \"d'adozione\" Perugino, probabilmente gi\u00e0 a Roma. Ciascuno aveva al seguito numerosi assistenti, tra i quali si sarebbero poi distinti alcuni maestri di prim'ordine. Rosselli aveva ad esempio con s\u00e9 Piero di Cosimo, legato a lui quanto un figlio adottivo.\nI lavori procedettero speditamente e il gruppo dei primi fiorentini, a cui si un\u00ec poco dopo anche Luca Signorelli, doveva aver finito la decorazione del registro mediano e superiore della cappella nel 1482. Il progetto iconografico prevedeva una serie di ritratti dei primi trenta pontefici entro nicchie tra le finestre (oggi in larga parte ridipinti e di difficile attribuzione) e sedici grandi riquadri con \"Storie di Mos\u00e8\" (parete destra) e \"Storie di Cristo\" (parete sinistra), messi in parallelo in modo da rappresentare, nel complesso, la trasposizione della legge divina dalle Tavole della Legge alla figura di Cristo e da questi, tramite l'episodio chiave della \"Consegna delle chiavi\" a san Pietro e i suoi discendenti, cio\u00e8 il pontefice stesso. Si trattava quindi di una riaffermazione del fondamento e della sacralit\u00e0 del potere papale, con espliciti richiami anche a chi osava contraddirlo (evidenti nella scena della \"Punizione dei ribelli\"). Di queste sedici scene, che rappresentarono il trionfo dell'arte fiorentina del Quattrocento, ne restano oggi quattordici: due, con la pala dell'Assunta, di Perugino vennero distrutte per far spazio al \"Giudizio Universale\" di Michelangelo e due (di Ghirlandaio e Signorelli), sul lato opposto, versavano gi\u00e0 un secolo dopo in pessime condizioni e vennero ridipinte nella seconda met\u00e0 del Cinquecento.\nPer quanto riguarda le opere di Cosimo Rosselli, Vasari riporta come esse subirono l'ironia degli altri maestri per la loro debolezza nel disegno: egli era infatti il meno dotato tra quelle robuste personalit\u00e0 artistiche e ci\u00f2 non manc\u00f2 di essere rimarcato alla scopritura degli affreschi. Rosselli per\u00f2, che era consapevole dei suoi limiti ma anche scaltro, aveva accentuato l'uso dei colori forti e brillanti e delle lumeggiature dorate che riverberavano soprattutto alla luce delle candele. Ci\u00f2 piacque particolarmente al papa, che intendendosi poco d'arte preferiva, evidentemente, l'appariscente al bello, decretando la sua preferenza proprio per il Rosselli, che risult\u00f2 quindi il vincitore nell'impresa.\nDescrizione e stile.\nLa scena fa parte delle \"Storie di Ges\u00f9\" e, come altre del ciclo, mostra pi\u00f9 episodi contemporaneamente. La scena si trova opposta alla \"Discesa dal monte Sinai\", sempre di Rosselli, ed \u00e8 accomunata a questa dalla presenza del monte come luogo in cui Dio manifesta la sua volont\u00e0 di stabilire un contatto con gli uomini. Si vede infatti Cristo che, seguito dai dodici apostoli, scende dal monte e, poco dopo in primo piano, tiene il suo discorso alle folle, con gli apostoli compressi alla sua destra.\nLa parte pi\u00f9 riuscita \u00e8 forse quella sinistra, in cui sullo sfondo di una citt\u00e0 dall'aspetto nordico, immersa in un rigoglioso paesaggio che si perde in lontananza, si trova la folla che assiste al sermone, nella quale sono presenti numerosi ritratti di contemporanei. L'uomo col cappello nero che guarda verso lo spettatore in ultima fila dovrebbe essere l'autoritratto del Rosselli stesso.\nA destra invece ha luogo la scena della guarigione del lebbroso, testimonianza dei poteri divini di Cristo. Anche in questo caso Ges\u00f9 \u00e8 attorniato dagli apostoli e sulla destra si trova una folla in cui compaiono molti ritratti.\nGli uccelli che si accoppiano in volo sono un omaggio ai cicli naturali e si ritrovano anche in alcuni episodi dipinti da Ghirlandaio. In entrambi i casi si tratta di un tema legato a reminiscenze tardogotiche, filtrate da pittori fiorentini come Benozzo Gozzoli."}
{"id": "3027810", "revid": "1305772", "url": "https://it.wikipedia.org/wiki?curid=3027810", "title": "Libero Grande", "text": "Libero Grande \u00e8 un videogioco di calcio arcade (Namco System 12) del 1997, distribuito anche per PlayStation nel 1998. La particolarit\u00e0 del gioco consiste nel fatto che il giocatore pu\u00f2 impersonare un solo calciatore per tutta la durata della partita. Secondo \"Gamespot\", questa caratteristica lo definiva il gioco pi\u00f9 realistico di allora, mettendo il giocatore il pi\u00f9 vicino possibile al campo di gioco.\n\"Libero Grande\" non \u00e8 stato il primo videogioco di calcio a proporre l'innovativo controllo del singolo giocatore della propria squadra: l'idea infatti venne anticipata gi\u00e0 nel 1991 con il gioco \"I Play 3D Soccer\" della softwarehouse italiana Simulmondo; successivamente tale modalit\u00e0 di gioco venne trasposta anche nell'opzione \"Diventa un mito\" del gioco Pro Evolution Soccer 2009.\nNel gioco sono presenti 32 nazionali e 30 giocatori, di cui 10 da sbloccare; questi rappresentano una versione non licenziata della controparte reale. Nel 2001 Namco ha realizzato un secondo capitolo di questa serie calcistica, \"Libero Grande International\"."}
{"id": "3027814", "revid": "110157", "url": "https://it.wikipedia.org/wiki?curid=3027814", "title": "Fermanagh GAA", "text": "Il Fermanagh County Board, pi\u00f9 conosciuto come Fermanagh GAA \u00e8 uno dei 32 county boards irlandesi, responsabile della promozione degli sport gaelici nella contea di Fermanagh e dell'organizzazione dei match della propria rappresentativa (il nome \"Fermanagh GAA\" \u00e8 usato anche per indicare le franchigie degli sport gaelici della contea) con altre contee.\nCalcio gaelico.\nStoria.\nSebbene Fermanagh sia la contea col minor numero di club di sport gaelici in assoluto e sia l'unica contea dell'Ulster a non avere mai vinto n\u00e9 l'Ulster Senior Football Championship n\u00e9 il titolo nazionale, tali discipline godono di grande popolarit\u00e0, incrementata, in tempi recenti, dal raggiungimento della semifinale nell'All-Ireland Senior Football Championship 2004.\nIl calcio gaelico era praticato nell'area gi\u00e0 da molto prima della creazione dei vari organismi competente, tanto che in un frammento di un poema del 1806, \"Iommain Iniis Chaoin\", viene descritto un incontro tra le rappresentative del Fermanagh e del Louth svoltosi ad Inniskeen, nella Contea di Monaghan.\nNel 1914 Fermanagh batt\u00e9 Cavan nella semifinale dell'Ulster e fu scelta dall'Ulster Council per sfidare Wexford nella semifinale All-Ireland. Poich\u00e9, tuttavia, non c'erano treni per tornare entro la notte della domenica e la Great Northern Railway Company si rifiut\u00f2 di mettere a disposizione un treno speciale, i bianco-verdi dovettero rinunciare a favore di Monaghan, che li avrebbe poi battuti nella finale della provincia.\nPer gran parte della sua storia Fermanagh rappresent\u00f2 un avversario spesso alla pari delle altre compagini dell'Ulster, senza mai riuscire per\u00f2 ad imporsi. Fecero parte della selezione grandi giocatori, considerati tra i migliori della provincia, come Jim McCullough, originario di Armagh e nelle file dei bianco-verdi nella met\u00e0 degli anni trenta, con il quale Fermanagh raggiunse la finale Ulster del 1935 e quella di League nel 1936, senza tuttavia vincere nulla.\nDopo molti anni di limbo, contraddistinti da una sola finale provinciale raggiunta nel 1945, Il Fermanagh torn\u00f2 veramente competitivo con l'arrivo in squadra del campione under 21 Peter McGinnity, che con la squadra giovanile verso l'inizio degli anni ottanta raggiunse due volte alle All-Ireland finals. Con la squadra senior nel 1982 gioc\u00f2 dopo molti anni la finale contro Armagh, sfida che Fermanagh perse 0-10, 1-4 nonostante fosse in vantaggio fino a 20 minuti dalla fine.\nLa costante incapacit\u00e0 di Fermanagh di riuscire ad ottenere un titolo provinciale le ha sempre chiuso la possibilit\u00e0 di disputare la fase nazionale del torneo, fino all'introduzione delle qualifiche anche per le squadre eliminate dal campionato provinciale. Questa modifica ha di fatto inaugurato una nuova era, la pi\u00f9 propizia probabilmente della franchigia, che riusc\u00ec sotto la guida di Charlie Mulgrew a raggiungere le fasi finali della All-Ireland nel 2003, prima di essere eliminati ai quarti. La stagione migliore fu quella del 2004, dove il Fermanagh, sebbene comunque eliminato nell'Ulster, riusc\u00ec a qualificarsi nelle \"backdoors\" eliminando squadre ben pi\u00f9 blasonate e favorite come Meath, Cork e Donegal. Ai quarti fu compiuta l'impresa pi\u00f9 memorabile, una vittoria sulla favorita Armagh ottenuta grazie ad un punto allo scadere di Tom Brewster. Il Fermanagh affront\u00f2 pertanto in semifinale il Mayo, sulla carta assai favorito, giocandosela alla pari e pareggiando il primo incontro e costringendoli ad ottenere il passaggio del turno al replay vinto di due soli punti.\nNel 2008 Fermanagh imponendosi su Monaghan e Derry sul suo percorso, raggiunse la finale Ulster dopo 26 anni dove costrinse nel primo atto la ben pi\u00f9 quotata Armagh ad un pareggio. Nel successivo replay si imposero gli avversari e Fermanagh venne inaspettatamente eliminata da Kildare nell'ultimo atto dei backdoors.\nDopo un periodo di risultati magri di 11 anni, nel 2015 di nuovo tramite i turni di qualificazione riesce ad accedere ai quarti di All-Ireland trovando nel suo cammino la ben pi\u00f9 forte Dublino. Nonostante la partita dominata e nettamente vinta dai \"Dubs\", il Fermanagh ha comunque giocato fino all'ultimo minuto segnando un gol e vari punti allo scadere tra gli applausi del proprio pubblico.\nCon Rory Gallagher fresco di esonero dal board del Donegal nominato \"banisteoir\" nell'autunno del 2017, la franchigia registra miglioramenti significativi riuscendo ad ottenere la promozione in D2 nella League assieme ad Armagh con cui conclude a pari punti in testa alla classifica. Nel Championship dell'Ulster gli Ernesiders compiono un percorso arrembante eliminando nettamente prima Armagh e poi imponendosi a sorpresa contro Monaghan, principale candidata al titolo provinciale e raggiungendo la finale dopo 10 anni.\nHurling.\nL'hurling \u00e8 poco popolare nel Fermanagh cos\u00ec come in tutte le altre contee dell'Ulster, escluso l'Antrim, ma comunque praticato. La franchigia di contea non si \u00e8 mai aggiudicata alcun titolo principale.\nColori e simboli.\nI colori tradizionali della contea sono il verde ed il bianco. L'origine dell'adozione di questi colori \u00e8 comune a molte altre franchigie, ovvero furono adottati i colori del club campione territorialmente al tempo, Teemore. Originariamente tuttavia la divisa non era come l'attuale ma a strisce orizzontali bianco-verdi. Nel 1934-1935 questa fu cambiata da una maglia verde con inserti gialli. Il giallo venne infine sostituito dal bianco e la maglia non cambi\u00f2 tendenzialmente pi\u00f9, se non per inserti ed elementi decorativi. In alcune occasioni la franchigia ha indossato oltre la maglia verde dei curiosi pantaloncini rossi, caso pi\u00f9 eclatante il 1982.\nFino al 2004 la squadra portava sul petto lo stemma tradizionale della contea, sostituito poi dall'attuale logo del \"board\", caratterizzato dalla torre circolare e dal monastero di Devenish Island nella parte alta e dal cavaliere simbolo dello stemma araldico della famiglia Maguire."}
{"id": "3027820", "revid": "1305772", "url": "https://it.wikipedia.org/wiki?curid=3027820", "title": "Fallen Angel (Poison)", "text": "Fallen Angel \u00e8 un singolo del gruppo musicale statunitense Poison, il secondo estratto dal loro secondo album in studio \"Open Up and Say...Ahh!\" nel 1988.\nLa canzone racconta la storia di una ragazza cresciuta in una piccola citt\u00e0 che decide di andare a Los Angeles per diventare attrice. \u00c8 in realt\u00e0 un riferimento alle vicende reali della band: Bret Michaels, Bobby Dall e Rikki Rockett, tutti lasciarono la loro citt\u00e0 natia in Pennsylvania, per andare a Los Angeles in cerca di successo. Il singolo ottenne buon successo ma fu l'unico dell'album a non entrare nella top 10. Raggiunse il dodicesimo posto della Billboard Hot 100 e la trentaduesima posizione della Mainstream Rock Songs."}
{"id": "3027821", "revid": "7077", "url": "https://it.wikipedia.org/wiki?curid=3027821", "title": "Ultima Cena (Rosselli)", "text": "L'Ultima Cena \u00e8 un affresco () di Cosimo Rosselli e aiuti, tra cui Biagio d'Antonio, realizzato tra il 1481 e il 1482 e facente parte della decorazione del registro mediano della Cappella Sistina in Vaticano.\nStoria.\nPer sanare definitivamente il contrasto con papa Sisto IV, Lorenzo de' Medici arriv\u00f2 a proporre alcuni dei pi\u00f9 valenti pittori fiorentini come ambasciatori del primato culturale della sua citt\u00e0 affinch\u00e9 si impegnassero nell'ambizioso progetto di decorare la nuova cappella palatina del palazzo Apostolico, avviata nei lavori architettonici nel 1477. Tra gli artisti partiti da Firenze, nell'ottobre del 1480, c'erano Sandro Botticelli, Domenico Ghirlandaio e Cosimo Rosselli, che si unirono al fiorentino \"d'adozione\" Perugino, probabilmente gi\u00e0 a Roma. Ciascuno aveva al seguito numerosi assistenti, tra i quali si sarebbero poi distinti alcuni maestri di prim'ordine. Rosselli aveva ad esempio con s\u00e9 Piero di Cosimo, legato a lui quanto un figlio adottivo.\nI lavori procedettero speditamente e il gruppo dei primi fiorentini, a cui si un\u00ec poco dopo anche Luca Signorelli, doveva aver finito la decorazione del registro mediano e superiore della cappella nel 1482. Il progetto iconografico prevedeva una serie di ritratti dei primi trenta pontefici entro nicchie tra le finestre (oggi in larga parte ridipinti e di difficile attribuzione) e sedici grandi riquadri con \"Storie di Mos\u00e8\" (parete destra) e \"Storie di Cristo\" (parete sinistra), messi in parallelo in modo da rappresentare, nel complesso, la trasposizione della legge divina dalle Tavole della Legge alla figura di Cristo e da questi, tramite l'episodio chiave della \"Consegna delle chiavi\" a san Pietro e i suoi discendenti, cio\u00e8 il pontefice stesso. Si trattava quindi di una riaffermazione del fondamento e della sacralit\u00e0 del potere papale, con espliciti richiami anche a chi osava contraddirlo (evidenti nella scena della \"Punizione dei ribelli\"). Di queste sedici scene, che rappresentarono il trionfo dell'arte fiorentina del Quattrocento, ne restano oggi quattordici: due, con la pala dell'Assunta, di Perugino vennero distrutte per far spazio al \"Giudizio Universale\" di Michelangelo e due (di Ghirlandaio e Signorelli), sul lato opposto, versavano gi\u00e0 un secolo dopo in pessime condizioni e vennero ridipinte nella seconda met\u00e0 del Cinquecento.\nPer quanto riguarda le opere di Cosimo Rosselli, Vasari riporta come esse subirono l'ironia degli altri maestri per la loro debolezza nel disegno: egli era infatti il meno dotato tra quelle robuste personalit\u00e0 artistiche e ci\u00f2 non manc\u00f2 di essere rimarcato alla scopritura degli affreschi. Rosselli per\u00f2, che era consapevole dei suoi limiti ma anche scaltro, aveva accentuato l'uso dei colori forti e brillanti e delle lumeggiature dorate che riverberavano soprattutto alla luce delle candele. Ci\u00f2 piacque particolarmente al papa, che intendendosi poco d'arte preferiva, evidentemente, l'appariscente al bello, decretando la sua preferenza proprio per il Rosselli, che risult\u00f2 quindi il vincitore nell'impresa.\nDescrizione e stile.\nLa scena fa parte delle \"Storie di Ges\u00f9\" e, come altre del ciclo, mostra pi\u00f9 episodi contemporaneamente. L'iscrizione sul fregio riporta: . Il cenacolo \u00e8 ambientato in un'esedra semicircolare, dove si vede il tavolo a ferro di cavallo con Ges\u00f9 al centro e gli apostoli ai lati. Giuda, come di consueto, \u00e8 rappresentato dall'altro lato della tavola di spalle, una posizione riservata solitamente alle figure negative, come suggeriscono anche i vicini cane e gatto in lotta, che non sono solamente una vivace notazione domestica. La scena mostra il momento immediatamente successivo all'annuncio da parte di Ges\u00f9 del tradimento di uno degli apostoli, che genera alcune reazioni, in realt\u00e0 molto composte e appena espressive quanto basta, tra gli astanti, come il toccarsi il petto per chiedersi se il tradimento sia causato da essi stessi o il parlottare dubbioso a coppie.\nSulla tavola non sono presenti vivande, ma un solo calice davanti a Cristo, mentre in primo piano si trovano in bella mostra stoviglie dorate e argentate, una piccola natura morta derivata dall'esempio dell'arte fiamminga, a quei tempi molto viva a Firenze. Ai lati della scena si trovano due coppie di astanti contemporanei, riccamente abbigliati nelle loro vesti moderne. Davanti a uno di loro, a sinistra, si trova anche un cagnolino che si leva sulle zampette come per chiedere da mangiare.\nNelle finestre dietro la spalliera sono raffigurati tre episodi della Passione: l'\"Orazione nell'orto\", la \"Cattura di Cristo\" e la \"Crocifissione\". Si tratta di scene da alcuni attribuite a Biagio d'Antonio, e che pi\u00f9 che avvenire nel paesaggio, che comunque \u00e8 integrato tra scena e scena, appaiono come dipinti nel dipinto. Qualche anno dopo Perugino riprese l'idea nel \"Cenacolo di Fuligno\", scegliendo per\u00f2 una sola scena che avviene lontana, nel paesaggio."}
{"id": "3027822", "revid": "54666", "url": "https://it.wikipedia.org/wiki?curid=3027822", "title": "Naviglio militare austro-ungarico della prima guerra mondiale", "text": "La Marina militare austro-ungarica costru\u00ec nel corso dell'Ottocento e dei primi del Novecento diverse navi da guerra che andarono a comporre una vera e propria flotta militare. Le vere e proprie corazzate vennero prodotte tra il 1900 ed il 1917 mentre, per difendere le coste dell'Adriatico in tempo di guerra, l'Austria-Ungheria aveva precedentemente creato una serie di navi da guerra e incrociatori armati. Sotto il governo di Francesco Giuseppe d'Austria la \"Kriegsmarine\" conobbe una fortissima espansione, accelerata dalla nomina a responsabili della marina di personaggi noti nel mondo militare dell'epoca come Hermann von Spaun.\nGran parte delle navi prest\u00f2 servizio durante la Prima guerra mondiale e, dopo la sconfitta dell'Impero, gran parte della flotta venne smantellata o pass\u00f2 a Francia, Gran Bretagna, Stati Uniti e Italia, le maggiori potenze vincitrici del conflitto.\nNavi da battaglia.\nLa classe Habsburg.\nLa classe Habsburg fu la prima ad essere costruita all'inizio del XX secolo dall'Impero Austro-Ungarico. Questa classe era composta da tre navi: , e .\nL'unit\u00e0 capoclasse fu la \"Habsburg\", varata il 9 settembre 1900. seguita dalla \"\u00c1rp\u00e1d\", varata l'11 settembre 1901. L'ultima nave della classe fu la \"Babenberg\" che venne varata il 4 ottobre 1902. Tutte e tre le navi, ad ogni modo, ebbero un servizio limitato durante la Prima guerra mondiale in forza alla IV divisione della flotta austro-ungarica. La \"Babenberg\" e la \"\u00c1rp\u00e1d\" parteciparono al bombardamento della costa adriatica del 24 maggio 1915, mentre la \"Habsburg\" venne adoperata essenzialmente per la difesa costiera. Tutte e tre le navi, dopo la Prima guerra mondiale, passarono alla Gran Bretagna la quale poi le vendette all'Italia che le affond\u00f2 nel 1921.\nClasse Erzherzog Karl.\nLa classe Erzherzog Karl fu la seconda classe di navi costruita dalla marina austro-ungarica. Come le navi della categoria Habsburg prima di loro, tutte le navi di classe Erzherzog Karl vennero costruite nello Stabilimento Tecnico Triestino presso il porto di Trieste appunto. La prima nave di questa classe a essere varata nel 1902 fu la . La costruzione delle rimanenti due navi da battaglia, la e la vennero inaugurate nel 1904 anche se entrarono in servizio rispettivamente nel 1906 e nel 1907. Le tre navi della classe Erzherzog Karl erano considerate moderne per la loro stazza dal momento che le piccole dimensioni favorivano la presenza di pi\u00f9 posto nei porti non venendo meno alla qualit\u00e0 ed alla resa militare\nMalgrado questi vantaggi, le navi della classe Erzherzog Karl non ebbero un ruolo rilevante nella Prima guerra mondiale, prendendo essenzialmente parte al bombardamento di Ancona. Le navi presero anche parte nella soppressione dell'ammutinamento di Cattaro dal 1 al 3 febbraio 1918. A seguito della sconfitta dell'Impero nella Prima guerra mondiale, la SMS \"Erzherzog Karl\" venne ceduta alla Francia, mentre le altre due navi vennero concesse alla Gran Bretagna. La \"Erzherzog Karl\" sub\u00ec dei danni durante il viaggio e venne acquisita dall'Italia che la demol\u00ec nel 1920, mentre la Gran Bretagna termin\u00f2 la carriera delle altre due navi nel 1921.\nClasse Radetzky.\nLa classe Radetzky fu il terzo gruppo di navi costituito dalla marina austro-ungarica. La classe era composta di tre navi: la , la e la ; tutte le navi vennero costruite dallo Stabilimento Tecnico Triestino presso il porto di Trieste tra il 1907 ed il 1910. I loro cannoni secondari erano la principale differenza con le altre navi della flotta austro-ungarica.\nTutte e tre le navi vennero commissionate pochi anni prima dello scoppio della prima guerra mondiale e vennero poi assegnate alla 2\u00aa divisione del 1\u00ba squadrone di battaglia assieme alle navi di della 1\u00aa divisione. Tutte queste navi condussero esercizi nel Mediterraneo tra il 1910 ed il 1911. Nel 1913, tutte insieme, parteciparono alla dimostrazione navale internazionale nel Mar Ionio che fu uno dei pretesti poi delle guerre balcaniche. Durante il primo conflitto mondiale, queste navi ebbero un servizio limitato e difficilmente lasciarono i porti austriaci. Ad ogni modo, nell'ottobre del 1914, le tre navi vennero bombardate dai francesi presso Lovcen durante l'invasione austro-ungarica del Montenegro. Dopo la dichiarazione di guerra all'Austria da parte dell'Italia nel 1915, le navi della classe Radetzky presero parte al bombardamento di Ancona. Dopo queste operazioni il contributo delle navi alla guerra in corso fu minimo. Dopo la sconfitta austriaca nella prima guerra mondiale, le navi passarono all'Italia che le distrusse tra il 1920 ed il 1926.\nClasse Tegetthoff.\nLa classe Tegetthoff fu il primo gruppo di navi di concezione moderna monocalibro costruite dalla marina austro-ungarica. Dopo la costruzione della prima monocalibro della Regia Marina italiana, la \"Dante Alighieri\" nel 1908, la marina austro-ungarica inizi\u00f2 la costruzione in serie di questa tipologia di navi da battaglia. A differenza delle precedenti classi di navi, la \"Tegetthoff\" constava di quattro navi anzich\u00e9 tre. Esse erano la , la la e la . Le prime tre navi vennero costruite dallo Stabilimento Tecnico Triestino del porto di Trieste, mentre la \"Szent Istv\u00e1n\" venne costruita dal Cantiere Danubius di Fiume. Tutte vennero realizzate tra il 1910 ed il 1915.\nDue delle navi della classe Tegetthoff entrarono in servizio prima dell'inizio della Prima guerra mondiale mentre la \"Prinz Eugen\" entr\u00f2 in servizio lo stesso mese dell'assassinio dell'arciduca Francesco Ferdinando d'Austria. L'ultima nave, la \"Szent Istv\u00e1n\", entr\u00f2 in servizio nel bel mezzo del conflitto, nel novembre del 1915. Prima della guerra le navi vennero assegnate alla 1\u00aa divisione mentre durante la guerra esse si occuparono essenzialmente della sorveglianza del Canale di Otranto per impedire alle altre navi di lasciare l'Adriatico e come risultato esse ebbero il loro centro principale nel porto di Pola. Ad ogni modo le tre navi parteciparono al viaggio con le navi tedesche e nel 1914 come del resto al bombardamento della citt\u00e0 di Ancona nel maggio del 1915 (la \"Szent Istv\u00e1n\" era ancora in costruzione come si \u00e8 detto).\nL'ultima operazione che condussero le navi della classe Tegetthoff fu il tentativo di forzare lo sbarramento del Canale di Otranto nel giugno del 1918. Durante queste operazioni la \"Szent Istv\u00e1n\" venne colpita da un Mas e affondata. La \"Viribus Unitis\" venne a sua volta affondata prima della fine della guerra, il 1\u00ba novembre 1918, da due uomini-rana italiani che penetrarono nel porto di Pola con un mezzo d'assalto (mignatta) e minarono la nave mentre era ormeggiata. A seguito della sconfitta dell'Impero nel primo conflitto mondiale, le rimanenti due navi da guerra passarono agli alleati con la \"Tegetthoff\" concessa all'Italia e demolita nel 1924 e la \"Prinz Eugen\" passata alla Francia e affondata come nave bersaglio per le scuole navali nel 1922.\nClasse Ersatz Monarch.\nLa classe Ersatz Monarch fu una serie di quattro navi da battaglia della marina imperiale austriaca la cui progettazione avvenne a partire dal 1911. Tali navi erano essenzialmente una versione ingrandita della classe Tegetthoff e furono progettate per rimpiazzare la classe Monarch per la difesa delle coste. A causa della prima guerra mondiale, nessuna delle navi progettate venne varata e i cannoni costruiti vennero poi consegnati all'esercito austriaco che li utilizz\u00f2 sul fronte italiano. Rimasero ad ogni modo i progetti delle navi da realizzare che riassumeremo come segue."}
{"id": "3027825", "revid": "1005847", "url": "https://it.wikipedia.org/wiki?curid=3027825", "title": "Ralf T\u00f6rngren", "text": "Biografia.\n\u00c8 stato il 33\u00ba Primo ministro della Finlandia, dopo aver studiato economia laureandosi nel 1927 inizialmente lavor\u00f2 come docente.\nFu poi membro del parlamento finlandese e leader del Partito Popolare Svedese dal 1945 sino al 1955. Fra le altre cariche politiche quella di ministro delle finanze e ministro degli esteri.\nRiconoscimenti.\nLa prestigiosa universit\u00e0 \u00c5bo Akademi (Turku, Finlandia) ha istituito un riconoscimento in suo onore a partire dal 2003, scuola di cui fu anche studente."}
{"id": "3027829", "revid": "80598", "url": "https://it.wikipedia.org/wiki?curid=3027829", "title": "Gepy &amp; Gepy", "text": "Biografia.\nGiampiero Scalamogna intraprende l'attivit\u00e0 artistica all'et\u00e0 di 16 anni. Nel 1965 approda al Piper Club di Roma dove forma il duo Dany &amp; Gepy con Daniela Casa, specializzandosi nelle \"cover\" di cantanti soul e rhythm &amp; blues.\nFirma poi un contratto discografico con la ARC, sottoetichetta della RCA Italiana, e pubblica il primo 45 giri nel 1967 con lo pseudonimo Gepy &amp; Gepy, per sottolineare la sua stazza \"doppia\" rispetto al normale.\nNei primi anni settanta si dedica all'attivit\u00e0 di autore, scrivendo canzoni per Fiorella Mannoia, Patty Pravo e per Mario Musella: con \"Io l'amo di pi\u00f9\", interpretata dal cantante napoletano, partecipa a Un disco per l'estate 1972.\nIl cantante, appassionato tifoso romanista, compone anche con Venditti e Bardotti la canzone \"Roma (non si discute, si ama)\" (\"Roma Roma Roma\"), che divenne l'inno ufficiale dell'A.S. Roma.\nSuccessivamente forma un gruppo con la cantante eritrea Melissa Chimenti e con Marcella Petrelli, riprendendo la denominazione Gepy &amp; Gepy.\nLa svolta per Gepy avviene con l'incontro con Ornella Vanoni, che gli propone il contratto discografico con l'etichetta di sua propriet\u00e0, la Vanilla; in seguito diventa produttore della Vanoni e duetta con lei nel brano di grande successo \"Pi\u00f9\" tratto dall'omonimo album e rifatto poi da Fiorello e Giorgia per la colonna sonora del film \"Voce del verbo amore\".\nNel 1978 partecipa al Cantagiro con \"Chi...io?\"; con la stessa canzone gareggia anche al Festivalbar 1978.\nAlla fine degli anni settanta scrisse numerose canzoni soprattutto dance come \"Body to Body\", sigla di Discoring nel 1979 e 1980, \"Blu\" e tante altre che, grazie alla sua voce soul, raggiungono la vetta delle classifiche di tutta Europa.\nPartecipa al Festival di Sanremo 1989 come coautore dei brani \"Per lei\", cantato da lui stesso, e \"Ciao\", interpretato da Gigliola Cinquetti.\nNel 2001 partecipa alla trasmissione \"La notte vola\", gara musicale tra i brani pi\u00f9 famosi degli anni ottanta, nella quale presenta il suo successo del 1980 \"Body To Body\".\nScompare all'et\u00e0 di 67 anni per l'aggravarsi di una grave forma di polmonite, al Policlinico Umberto I di Roma in cui era ricoverato da alcuni giorni nel reparto di terapia intensiva. \u00c8 sepolto nel cimitero del Verano, a Roma."}
{"id": "3027831", "revid": "36426", "url": "https://it.wikipedia.org/wiki?curid=3027831", "title": "Discorso della montagna (Rosselli)", "text": ""}
{"id": "3027834", "revid": "287204", "url": "https://it.wikipedia.org/wiki?curid=3027834", "title": "Giovanni Degli Agostini", "text": "Biografia.\nDopo essere entrato fra i minori osservanti fu mandato a Corf\u00f9, a Napoli e a Padova.\nNella sua citt\u00e0 natale si dedic\u00f2 con dedizione al recupero e alla sistemazione della biblioteca di San Francesco della Vigna a Venezia, ampliandone notevolmente la dotazione documentale e libraria.\nL'attivit\u00e0 di letterato si compendia principalmente nella stesura delle innumerevoli biografie critiche degli scrittori veneziani, dal XV ai primi decenni del XVIII secolo, opera che lo impegn\u00f2 per diversi anni della sua vita conquistandogli notoriet\u00e0, e della quale nel 1975 l'editore Forni ha ristampato l'edizione originale del 1752.\nGiovanni Degli Agostini, come scrisse agli inizi dell'Ottocento Emilio De Tipaldo, si rivolse anche alla cura del catalogo ragionato della \"celebre libreria dello Smith, ch'era console d'Inghilterra in Venezia.\" Sempre di lui dir\u00e0: \u00abL'Agostini vivente fu amato e stimato da molti egregi uomini e fra i suoi amici noverava il Carmeli, il Costadoni, Flaminio Corner ed Apostolo Zeno.\u00bb"}
{"id": "3027836", "revid": "198277", "url": "https://it.wikipedia.org/wiki?curid=3027836", "title": "Associazione Calcio Torino 1963-1964", "text": "Questa voce raccoglie le informazioni riguardanti lAssociazione Calcio Torino nelle competizioni ufficiali della stagione 1963-1964."}
{"id": "3027842", "revid": "6923", "url": "https://it.wikipedia.org/wiki?curid=3027842", "title": "Roll out", "text": "Con roll out (o rollout), in informatica, si indica la fase finale dell'avviamento di un progetto o di un sistema informatico di qualche tipo (anche un prodotto hardware o software).\nIl termine pu\u00f2 essere usato, ad esempio, per indicare la parte conclusiva del collaudo di un nuovo impianto o opera prima del suo impiego definitivo, oppure per identificare la parte di \"training\" di un nuovo sistema informativo, prima del suo utilizzo totale.\nDescrizione.\nNella produzione di serie, a volte, si utilizza questo termine per indicare il periodo di tempo in cui il nuovo prodotto, in corso di validazione per la messa in commercio, viene fatto utilizzare da un ristretto numero di \"tester\" sul mercato (il cosiddetto \"lotto pilota\"). In pratica, dopo le verifiche e i collaudi interni al termine dello sviluppo, tramite il roll out si accerta il comportamento del prodotto mediante il reale utilizzo da parte di alcuni utenti finali per un po' di tempo, prima del definitivo lancio sul mercato per la produzione di serie e vendita di massa. Invece che utenti, a seconda del tipo di prodotto, si potrebbe parlare di campione di clienti/distributori.\nAmbiti di interesse.\nNel campo dei sistemi informativi il termine \u00e8 anche comunemente impiegato per identificare il processo con cui un applicativo software viene attivato in pi\u00f9 siti a partire da una istanza iniziale.\nAd esempio si ha il \"roll out\" dell'applicativo gestionale SAP quando, a partire da una istanza iniziale di SAP operativa presso il sito A, si derivano le istanze che saranno rese operative presso i siti B, C, D, ecc. All'interno del processo di \"Roll out\" dell'applicativo si trovano le fasi progettuali di training, di collaudo e di messa in esercizio, mentre non si trova, normalmente, la fase di personalizzazione (cd. customizing) dell'applicativo perch\u00e9 essa \u00e8 stata fatta solo per attivare l'istanza iniziale. Oppure il roll out di aggiornamenti di sistemi operativi o applicativi da parte di Microsoft \u00e8 la fase in cui sono distribuiti (per le numerose piattaforme interessate) attraverso Windows Update.\nIn un ambito informatico ancor pi\u00f9 specifico, ovvero in quello di amministrazione di rete aziendale, per roll out s'intende invece la \"distribuzione\" di software (driver, applicativi, aggiornamenti, patch, ecc.) in modalit\u00e0 centralizzata (da un controller di dominio o da un server applicativo) verso i client. Spesso tale distribuzione \u00e8 anche automatizzata nel senso che i client al successivo riavvio (dopo la messa in distribuzione del pacchetto software), subiranno forzatamente l'installazione del pacchetto, spesso in maniera silente (ovvero nascosta) oppure, una variante, stabilita in sede di configurazione del roll out, prevede che l'utente, dopo il riavvio del sistema operativo, deve manualmente dare l'assenso o meno alla richiesta di installazione centralizzata.\nIn alcuni casi si usa il termine roll out (che \u00e8 proprio del processo di sviluppo software) con provisioning che invece \u00e8 generico.\nIn un sistema distribuito misto informatico e meccatronico, quindi in un settore ancora pi\u00f9 specifico, quale ad esempio quello di una rete geograficamente distribuita di apparati elettronici e meccanici (POS, terminali per il \"gaming\", sistemi \"critical care\", ecc.) che richiedono una manutenzione e/o sostituzione preventiva e programmata, il termine \"Rollout\" \u00e8 comunemente usato per indicare che, durante tutta la vita del progetto e/o contratto, gli apparati periferici devono essere costantemente manutenuti e/o sostituiti al fine di garantirne sempre il loro funzionamento (disponibilit\u00e0 di servizio). Tale particolare esigenza nasce dalla consapevolezza che alcune parti di un sistema meccatronico sono soggette a usura (p.es. quelle meccaniche).\n\u00c8 quindi un \"obbligo\" nel caso in cui il settore di applicazione \u00e8 \"critico\": si pensi ad esempio a quello del gaming nel quale la \"scommessa\" su un evento sportivo non \u00e8 temporalmente rinviabile e quindi se il terminale \u00e8 \"fuori servizio\" il gestore della scommessa subisce una perdita. Altro esempio pu\u00f2 essere quello relativo alla terapia intensiva di un paziente al quale sono applicati dei terminali per l'infusione di farmaci in dosi bassissime, ma molto precise e costanti: l'evento \"malfunzionamento\" non pu\u00f2 essere contemplato."}
{"id": "3027852", "revid": "123389532", "url": "https://it.wikipedia.org/wiki?curid=3027852", "title": "Enrico Paulucci", "text": "Biografia.\nFiglio del generale marchese Paolo Paulucci Delle Roncole (o Paolucci delle Roncole) e di Amalia Mondo, originaria di Montegrosso, Enrico Paulucci da adolescente si trasfer\u00ec a Torino al seguito della famiglia e qui comp\u00ec gli studi classici, si laure\u00f2 in scienze economiche e in legge.\nDurante gli anni del liceo mostr\u00f2 gi\u00e0 la sua inclinazione per la pittura e mentre seguiva i corsi universitari cominci\u00f2 a esporre nelle mostre locali, partecipando anche per brevi periodi al movimento futurista.\nNegli anni 1927-1928 cominci\u00f2 a frequentare i pittori pi\u00f9 noti dell'area torinese. In questi anni strinse amicizia con Felice Casorati, e in seguito con Lionello Venturi ed Edoardo Persico. Nel 1928 si rec\u00f2 a Parigi, dove approfond\u00ec la conoscenza della pittura francese, dall'Impressionismo in poi, e si interess\u00f2 all'opera di Pablo Picasso, Henri Matisse, Raoul Dufy, e Georges Braque.\nIl Gruppo dei Sei pittori di Torino.\nNel 1929 torn\u00f2 a Torino, dove si un\u00ec agli amici Gigi Chessa, Carlo Levi, Nicola Galante, Francesco Menzio e Jessie Boswell, e con loro costitu\u00ec il Gruppo dei Sei di Torino, sostenuto da Lionello Venturi e Edoardo Persico. Il gruppo guarda alla pittura francese postimpressionista (C\u00e9zanne, Derain, Matisse, Bonnard, Dufy). Il Gruppo dei Sei parlava di libert\u00e0 e d'Europa in un clima in cui l'arte era minacciata dal nazionalismo e da ripiegamenti autarchici. La prima mostra del gruppo fu tenuta in un magazzino prima adibito a deposito di tappeti nella centralissima Galleria Lombardi. Altre mostre si tennero anche a Genova e a Milano. Il gruppo si sciolse nel 1931, ma Paulucci, Menzio e Levi esposero ancora insieme nel 1931-1932 a Parigi, Londra e Roma.\nPaulucci e Casorati.\nA Torino Paulucci fond\u00f2 insieme a Felice Casorati lo studio Casorati-Paulucci, dove organizz\u00f2 molte mostre d'avanguardia, tra cui la prima mostra italiana d'arte astatta del gruppo milanese del Milione. Insieme a Casorati diresse anche lo studio La Zecca. Nel 1938 fond\u00f2 e diresse il Centro delle Arti, che presenta mostre di artisti ancora poco conosciuti a Torino.\nL'insegnamento.\nNel 1939, Paulucci fu chiamato alla cattedra di pittura dell'Accademia Albertina, di cui divenne anche direttore nel 1955. Il suo insegnamento era libero da pregiudizi accademici, e perci\u00f2 segn\u00f2 l'inizio di un orientamento pi\u00f9 attuale degli studi.\nI suoi primi allievi furono Mario Davico e Mattia Moreni, che divent\u00f2 poi uno dei maggiori interpreti del naturalismo astratto italiano. Paulucci cerc\u00f2 subito di stimolare e aprire gli occhi ai giovani, ai quali prima di allora erano ignoti persino C\u00e9zanne e l'Impressionismo.\nRielaborazione dopo la guerra.\nDurante la guerra, Paulucci si trov\u00f2 lo studio e la scuola distrutti, perci\u00f2 fu costretto a trasferirsi a Rapallo, dove si costru\u00ec uno studio. Con la fine della guerra, torn\u00f2 a Torino e la sua pittura cominci\u00f2 a subire una rielaborazione, lenta ma continua, da cui nacque la prima mostra delle \"Barche\" alla Bussola.\nNel 1947 ottenne il secondo premio all'unica edizione del Premio Iseo, nel 1952 viene premiato al concorso della citt\u00e0 di Sestri Levante e l'opera \"Lungomare a Sestri Levante\" (olio su compensato) \u00e8 tutt'ora propriet\u00e0 del Comune, mentre nel 1955 divenne direttore dell'Accademia Albertina; venne poi nominato membro dell'Accademia di San Luca a Roma, e in seguito anche membro dell'Accademia Clementina di Bologna e dell'Accademia delle Arti e del Disegno di Firenze. Nel 1958 vinse il Premio Michetti, che and\u00f2 ad aggiungersi a quelli della Spezia, di Villa San Giovanni e al premio da lui ottenuto alla II Quadriennale di Roma del 1935 (su 9 partecipazioni) partecipa inoltre alla Biennale Internazionale d\u2019Arte di Venezia nel 1954 e nel 1966 edizioni in cui ottiene il riconoscimento di una sala personale (aveva gia partecipato alla mostra di Venezia del 1930 con 18 opere).\nDopo il 1960.\nDopo il 1960 sono da ricordare: la mostra \u201cI Sei di Torino\u201d del 1965 alla Galleria civica d'arte moderna e contemporanea di Torino; nel 1966 la sala personale alla XXXIII Biennale di Venezia; nel 1979 l'antologica alla Promotrice delle Belle Arti di Torino; nel 1980, la personale al Palazzo Pianetti Tesei di Jesi; nel 1983, la personale a Palazzo Bianco e Palazzo Rosso di Genova; nel 1986, l'esposizione \u201cAstratto-Concreto\u201d allo Studio d'Arte Le Immagini di Torino; nel 1987, la mostra antologica del Comune di Acqui Terme (Palazzo Robellini); nel 1988, la mostra \u201cPrimo Tempo\u201d allo Studio d'Arte Le Immagini di Torino; nel 1989, l'antologica al Palazzo dei Leoni di Messina; nel 1990, la personale al Palazzo dei Congressi di Alba; nel 1992 e nel 1994, le personali all'Antico Castello sul Mare di Rapallo. Nel 1993 Paulucci ricevette il Premio Pannunzio a Torino, nel 1994 la medaglia d'oro della Presidenza della Repubblica per i Benemeriti della cultura e dell'arte e, nel 1995, il Premio Cesare Pavese. Nel 1996, venne inaugurata la mostra \u201cOmaggio a Paulucci\u201d alla Fondazione Palazzo Bricherasio a Torino, ripresa poi nel 1997 al Palazzo delle Nazioni Unite di Ginevra.\nAttivit\u00e0 all'estero.\nPaulucci ebbe un'attivit\u00e0 intensa anche all'estero. Sono da ricordare: nel 1930 l'esposizione alla Bloomsbury Gallery di Londra, nel 1931 quella alla Jeune Europe di Parigi, nel 1937 alla Akademie der K\u00fcnste di Berlino, nel 1942 a Linz, nel 1946 a Londra, nel 1949 a Praga e al Cairo, nel 1951 ai Mus\u00e9es di Nizza, nel 1951 e nel 1953 alla I e alla II Biennale di San Paolo del Brasile, nel 1955 al Nationalmuseum di Stoccolma e alla Biennale Hispanoamericana di Barcellona, nel 1957 a New York (Columbia University), nel 1961 a Copenaghen, Oslo, G\u00f6teborg, nel 1963 a Skopje, nel 1979 in Finlandia.\nUltimi anni.\nPaulucci muore il 22 agosto del 1999, a quasi novantotto anni, al terzo piano di un palazzo ottocentesco in Piazza Vittorio Veneto, nel centro storico di Torino. Oggi il suo appartamento ospita un archivio che documenta l'esperienza artistica del pittore. Tale archivio fu curato con dedizione da Federico Riccio, di nobile e antica famiglia astigiana, impeccabile stile, vecchia signorilit\u00e0 torinese, per trent'anni gallerista con la moglie Laura Ferrero, caro amico e importante collezionista di Enrico Paulucci, fondatore e direttore dal 2000 dello Studio Paulucci Archivi e Documentazioni, che fu una fucina di idee, mostre, iniziative e, soprattutto, un luogo in cui si catalogavano memorie e bellezza.\nL'appartamento \u00e8 stato sede, fino al 16 giugno 2001, di una mostra che raccoglieva quarantacinque ritratti eseguiti da Carlo Levi, compagno di Paulucci nell'avventura pittorica dei Sei.\nIl pittore aveva voluto, da tempo, che il luogo della sua ultima dimora fosse Montegrosso d'Asti, il paese in cui nacque la madre. L\u00ec aveva fatto costruire la tomba di famiglia e l'aveva arricchita componendo un mosaico giocato su una infinita tonalit\u00e0 di blu, azzurro e turchese raffigurante una nave che solca il mare (forse) dell'Eternit\u00e0. Ora riposa accanto alla moglie Gita Maccagno, alla madre Amalia, al padre Paolo e alla sorella Maria.\nPaulucci e la Liguria.\nPer Paulucci la Liguria rappresent\u00f2 sempre il luogo in cui ritirarsi; mantenne sempre infatti il legame con la sua citt\u00e0 d'origine, Genova, che lui aveva amato e conosciuto da bambino fino ai dodici anni. Questo legame era condiviso anche dagli altri componenti del gruppo dei Sei di Torino: Gigi Chessa per esempio pass\u00f2 un periodo di convalescenza a Nervi (Genova). Per Paulucci la Liguria fu anche un importante luogo di incontri con altri intellettuali: qui infatti incontr\u00f2 lo spezzino Pietro Maria Bardi, presso la Galleria del quale a Milano in via Brera Persico port\u00f2 il gruppo dei Sei di Torino a battesimo. Un altro incontro importante avvenuto in Liguria \u00e8 l'incontro con Enrico Sacchetti, che nelle estati a Santa Margherita Ligure esortava Paulucci a dipingere i paesaggi liguri.\nPaulucci, inoltre, tra il 1950 e il 1955, espose quattro volte al Premio di pittura Golfo della Spezia: nel 1950, poi nel 1951, anno in cui ricevette il premio insieme a Augusto Magli, Renzo Grazzini e Giulio Turcato, in seguito nel 1952, e infine nel 1955.\nPer omaggiare Paulucci, a dieci anni dalla sua scomparsa, l'Istituzione per i Servizi Culturali del Comune della Spezia tramite il Centro di Arte Moderna e Contemporanea della Spezia ha organizzato una mostra monografica, in collaborazione con l'Archivio Paulucci di Torino e l'Associazione Culturale \"Lerici Pea\", che documenta l'attivit\u00e0 dell'artista dalla fine degli anni venti fino agli ultimi lavori. La rassegna raccoglie circa cento opere di Paulucci e si articola in diverse sezioni relative ai principali nuclei tematici del suo lavoro pittorico: Paesaggi (liguri, piemontesi e romani), Barche e marine, Figure e ritratti, Nature morte, Astratto/Concreto. Contiene poi una sezione di inediti riguardanti gli studi di design (Paulucci fu, tra l'altro, fondatore della rivista Casabella) e bozzetti per scenografie teatrali e cinematografiche. Centrale al senso di questa mostra \u00e8 l'ininterrotto rapporto di Paulucci con la Liguria che si \u00e8 espresso in moltissime opere, con una costante presenza del Golfo del Tigullio accompagnata da incontri intellettuali di primissimo piano, con legami con gli artisti e i critici liguri, con premi ricevuti e con tantissime mostre a lui tributate. Proprio perch\u00e9 Paulucci \u00e8 stato il principale pittore dei paesaggi liguri del Novecento, la mostra \u00e8 stata inserita a pieno titolo nel cartellone culturale della prima Festa della Marineria promossa dal Comune della Spezia dell'11 al 16 giugno 2009.\nAttivit\u00e0 artistica.\nI soggetti raffigurati nelle opere sono: paesaggi, figure, marine, nature morte. Le tecniche principali sono: olio, gouache; cura molto anche la grafica (penna, matita, litografia, acquaforte).\nPaulucci si \u00e8 dedicato, oltre all'attivit\u00e0 di incisore, a quella di grafico pubblicitario, e a quella di scenografo teatrale e cinematografico collaborando con Mario Soldati, Carlo Levi, Alessandro Blasetti, Alberto Moravia, Bosio, Pavolini, e Giorgio Strehler con rappresentazioni alla Fenice di Venezia e in altri maggiori teatri italiani. L'ultimo film girato negli studi di Torino, \"La duchessa di Parma\" di Blasetti, si gira negli ambienti da lui disegnati.\nInoltre, Paulucci, sollecitato da Gigi Chessa e da Persico, si concentra con una notevole produzione di studi critici anche sull'architettura, scrivendo saggi innovativi e di grande spessore.\nL'artista cerca di rendere comprensibile il suo percorso non solo con le opere ma anche con gli scritti che accompagnano la sua produzione, portando cos\u00ec avanti in contemporanea sia il lavoro di pittore che quello di scrittore.\nLa fortuna critica del pittore.\nNel libro \"Enrico Paulucci, se non dipingo non sono\" (a cura di Laura Riccio, Marzia Ratti, Pia Spagiari, saggi e contributi di Antonio Del Guercio, Adriana Beverini, Marzia Ratti, Laura Riccio, Pia Spagiari, Milano, Silvana Editore Spa, 2009) troviamo diverse opinioni sul conto di Paulucci:\nAttivit\u00e0 sportiva.\nFu portiere della Juventus nella stagione 1920-1921, aiutandola a raggiungere il secondo posto nel torneo dell'Italia settentrionale."}
{"id": "3027855", "revid": "310575", "url": "https://it.wikipedia.org/wiki?curid=3027855", "title": "John Lodge Cowley", "text": "Membro della \"Royal Society\", John Cowley fu professore di matematica alla \"Royal Military Academy\" di Woolwich, vicino a Londra, per un periodo di diversi anni tra il 1761 e il 1773. Famosi sono i suoi metodi matematici. Fu inoltre un importante geografo, nonch\u00e9 cartografo reale di re Giorgio II, che si specializzo' nelle mappe raffiguranti le contee del Regno Unito, da cui ne scaturi' l'opera pi\u00f9 famosa intitolata \"Counties of England\". Cowley pubblic\u00f2 diverse mappe, molte di piccole dimensioni, e su di esse appare spesso il suo nome sebbene su altre appaia il nome di \"Emanuel Bowen\" in qualit\u00e0 di incisore. Un'altra sua opera degna di nota, ma meno famosa delle \"Counties\", fu senza dubbio \"A New and easy introduction to the study of geography\" che fu pubblicata da Thomas Cox e James Hodges. L'opera fu strutturata a domande e risposte, con le mappe decorative a seguire. Le sue mappe contengono titoli molto pi\u00f9 lunghi di quanto sia solito trovare nello standard delle miniature. John Cowley collabor\u00f2 con Robert Dodsley per diversi anni nella creazionee delle sue mappe, e ci\u00f2 spiega come mai ci si riferisca ad esse con la denominazione \"mappe Dodsley/Cowley\".\nTra le sue opere si ricordano le superbe incisioni rappresentanti le costellazioni eseguite sui globi di vetro creati da Thomas Heath.\nCowley ebbe anche una figlia, Mrs Johnstone, che eredit\u00f2 dal padre la passione per la scienza e istrui' negli anni molti personaggi della nobilt\u00e0 britannica all'uso dei mappamondi, mappe e proiezioni."}
{"id": "3027858", "revid": "767487", "url": "https://it.wikipedia.org/wiki?curid=3027858", "title": "La Amelia", "text": "La Amelia \u00e8 un sito archeologico pre-colombiano della civilt\u00e0 Maya vicino a Itzan, situato nella regione del R\u00edo de la Pasi\u00f3n in Guatemala. La citt\u00e0 fu coinvolta nella guerra tra Tikal e Calakmul nel 650.\nZona.\nLa Amelia si trova su una serie di basse colline nella municipalit\u00e0 di Sayaxch\u00e9, a km di distanza verso su da La Florida e il fiume Pasi\u00f3n. Il sito si trova a 150 metri sul livello del mare. L'area principale del sito \u00e8 gestita sotto forma di parco forestale dal villaggio di San Francisco El Tumbo. \nStoria.\nLa Amelia era una citt\u00e0 sottostante al potere del regno di Mutal che esercitava il suo potere da Dos Pilas e in seguito da Aguateca. Il nome originale della citt\u00e0 potrebbe essere \"B'ahlam\". Il regno di Dos Pilas si espanse conquistando La Amelia nell'ottavo secolo. La storia di La Amelia sembra essere limitata al periodo Tardo Classico.\nNell'anno 802 l'ultimo governatore del regno, Tan Te' K'inich, osserv\u00f2 un rituale condotto dal governatore di La Amelia, Lachan K'awiil Ajaw Bot. Lachan K'awiil Ajaw Bot viene mostrato sul Pannello 2 datato all'anno 804. Egli continu\u00f2 a far erigere monumenti nella citt\u00e0, l'ultimo dei quali venne costruito nell'807. Lachan K'awiil Ajaw Bot viene anche menzionato sul pannello 1 e sulla scalinata con geroglifici 1. Si sa che nacque il 25 giugno 760 e che sal\u00ec sul trono il primo maggio 802.\nLa Amelia venne abbandonata qualche tempo dopo la met\u00e0 del nono secolo.\nStoria moderna.\nIl Carnegie Institution fece degli scavi presso il sito nel 1937. Vennero documentate vari monumenti in pietra e venne creata una mappa parziale del sito. La Yale University fece altri scavi dal 1984 al 1986.\nNel 1997 sono stati portati avanti un progetto di scavi e mappature.\nDescrizione.\nLa Amelia \u00e8 un sito di dimensioni modeste che copre un'area di 740\u00a0m\u00b2. Vi sono 71 diverse strutture. \nIl gruppo della scalinata con geroglifici si trova a mezzo chilometro dalla piazza principale, nel quadrante nord-ovest del sito. Questo gruppo mostra tre terrazze frontali, e un cortile interno sulla sommit\u00e0 circondato da sei strutture.\nMonumenti.\nEdwin Shook del Carnegie Institution esplor\u00f2 il sito nel 1937, notando la presenza di sei blocchi geroglifici con funzione di gradini. Questo gli permise di identificare la \"scalinata\" dei geroglifici e di dare un nome al gruppo architetturale associato.\nTre delle pietre della scalinata erano interamente coperte da glifi, mentre le altre quattro (tra cui una scoperta nel 1997) mostravano figure di maschi con a fianco dei testi corti.\nI quattro gradini con figure umane mostrano quattro maschi con vestiti umili, probabilmente antenati del governatore della citt\u00e0.. Tutte queste quattro figure tengono in mano teste o maschere del Dio K. Il pannello scoperto nel 1997 includeva un calendario e un testo che parla di un rituale con il Dio K svoltosi nella data del 2 Caban 2 Muan. Il glifo emblema per la figura del pannello potrebbe essere quello di Tamarindito.\nI pannelli intagliati che originalmente erano a lato della scalinata mostrano dei governatori che danzano in costumi cerimoniali, con testi glifi. Il Pannello 2 mostra la data dell'804 e il governatore Lachan K'awiil Ajaw Bot vestito come giocatore con la palla. Questo pannello ora si trova a Sayaxch\u00e9. La Stela 1 si trovava inizialmente a ovest della scalinata e mostra la data dell'807. Questa stele si trova nel museo nazionale di antropologia ed etnologia di Citt\u00e0 del Guatemala."}
{"id": "3027860", "revid": "1762097", "url": "https://it.wikipedia.org/wiki?curid=3027860", "title": "Spalliera svedese", "text": "La spalliera svedese o scala per ginnastica \u00e8 un attrezzo ginnico formato da sbarre verticali unite con 9 pioli. Fu inventata all'inizio dell'Ottocento dal professore svedese Pehr Henrik Ling per chi soffriva di artrite. Egli comprese infatti l'importanza terapeutica degli esercizi con la spalliera.\nDurante l'occupazione della Svezia da parte di Napoleone, Ling venne sostenuto dal re di Svezia per creare un centro nazionale di ginnastica, che venne chiamato \"Istituto Reale di Ginnastica\", dove insegn\u00f2 ginnastica come arte, e che successivamente divenne una routine in tutta Europa dopo l'invenzione della spalliera.\nCon l'arrivo degli immigrati in America, la spalliera fu adottata rapidamente anche negli Stati Uniti dove \u00e8 attualmente utilizzata come le barre di stallo.\nLa pi\u00f9 grande spalliera \u00e8 stata presentata al FIBO di Essen e ha un'altezza di 5 metri.\nLa spalliera per la ginnastica \u00e8 un dispositivo multifunzione, fatto di legno lamellare, legno di faggio o anche acciaio. \nPu\u00f2 essere realizzato in diversi formati, per il recupero ortopedico o per bambini. Possono avere una dimensione fino a 2,50x1,70 metri. Le barre parallele sono fatte di legno di faggio o acero e possono essere di 7, 14 o 16 pezzi per spalliera.\nI pioli della spalliera, numerati dal basso verso l'alto, si dicono gradi e si dividono in bassi (1\u00ba e 2\u00ba), medi (3\u00ba, 4\u00ba e 5\u00ba), alti (6\u00ba e 7\u00ba) e sporgenti (8\u00ba e 9\u00ba).\nLa spalliera svedese pu\u00f2 essere curva o diritta.\nLa spalliera pu\u00f2 essere usata in esercizi di ginnastica e di riabilitazione. Per problemi alla colonna vertebrale, come la scoliosi. \u00c8 opportuno consultare un ortopedico prima di eseguire esercitazioni alla spalliera. Questo attrezzo \u00e8 ampiamente usato nei centri fitness, nelle palestre scolastiche, nelle palestre private e nei corsi di educazione fisica. Alla spalliera \u00e8 possibile allegare una panca per addominali o una barra di trazione.\nGli esercizi praticabili con la spalliera possono essere effettuati in sospensione (senza avere contatti col suolo) oppure a terra.\nLe mani possono essere messe in posizione supina o prona."}
{"id": "3027875", "revid": "1318658", "url": "https://it.wikipedia.org/wiki?curid=3027875", "title": "Washi", "text": "Il \u00e8 un tipo di carta che \u00e8 stata introdotta in Giappone nel 610 da un prete buddista coreano; si tratta di carta fatta a mano, di buona consistenza, resistente e anche traslucida. La sua buona consistenza permette a questa carta di essere utilizzata in molte applicazioni, come nelle arti tradizionali giapponesi origami, \"shod\u014d\" e ukiyo-e. \nSi dice che resista anche ai danni procurati dagli insetti. Dal novembre 2014 \u00e8 inserito tra i Patrimoni orali e immateriali dell'umanit\u00e0 dell'UNESCO. \nEtimologia.\nLa parola \"washi\" \u00e8 composta da \"wa\", che significa \"giapponese\", e da \"shi\" che significa \"carta\". Si riferisce quindi alla carta giapponese fatta a mano secondo il metodo tradizionale, derivato dall'antica arte cinese di produzione della carta.\nLavorazione.\nIl \"washi\" viene tradizionalmente prodotto utilizzando le fibre vegetali del gelso da carta o di altre piante locali come Diplomorpha sikokiana, Edgeworthia papyrifera e Euonymus sieboldianus. Si possono per\u00f2 utilizzare anche fibre di bamboo, canapa, riso e frumento che conferiscono una mano e caratteristiche differenti alla carta cos\u00ec prodotta.\nUna variante di questa fibra viene utilizzata dall'Opificio delle pietre dure di Firenze per assorbire gli strati inquinanti sulle superfici dei quadri in fase di restauro, siccome questo tipo di carta non cede collanti.\nTipologia.\nEsistono innumerevoli tipi di \"washi\", ma i pi\u00f9 comuni sono tre:\nOrigini.\nLa leggenda narra che sia stato un monaco buddista ad introdurre la Carta Washi in Giappone nel 610 circa. Per molti anni rimase destinata alle classi pi\u00f9 agiate. Nel corso dei vari secoli divenne la specializzazione di molte localit\u00e0. La carta washi \u00e8 stata utilizzata gi\u00e0 dall'antichit\u00e0 all'interno delle abitazioni per la sua capacit\u00e0 filtranti attenuando l'intensit\u00e0 della luce. Oggi viene ancora utilizzata per realizzare le famose Chouchin (=lanterne usate durante cerimonie e rituali o anche semplicemente come insegne dei negozi). \nDurante la Dinasta heian (794-1185) gli artigiani raggiunsero un altissimo livello di maestria durante la lavorazione della carta Washi. \nTIPI PIU' COMUNI DI CARTA WASHI:\nAquiloni.\nL'uso della carta washi per la costruzione degli aquiloni in asia \u00e8 una pratica molto antica: le caratteristiche di resistenza e leggerezza ne fanno assieme alla seta un materiale eccellente per la costruzione degli aquiloni. \nAeromodellismo.\nLa carta washi viene usata per la ricopertura degli aeromodelli fin dagli anni 30 del 19' secolo. "}
{"id": "3027877", "revid": "204012", "url": "https://it.wikipedia.org/wiki?curid=3027877", "title": "Carta giapponese", "text": ""}
{"id": "3027879", "revid": "93556", "url": "https://it.wikipedia.org/wiki?curid=3027879", "title": "Bing Maps Platform", "text": "Bing Maps Platform (in precedenza Microsoft Virtual Earth) \u00e8 una piattaforma di mappatura geospaziale prodotta dalla Microsoft. \nEssa consente agli sviluppatori di creare applicazioni grazie ai dati di posizione e grazie ai livelli di mappatura geospaziale. L'immagine include campioni prelevati da fotografie satellitari, aeree, aeree a 45\u00b0 e 3D.\nBing Maps Platform fornisce anche un database di punti di interesse che include una funzionalit\u00e0 di ricerca. Microsoft utilizza la piattaforma Bing Maps per alimentare il suo prodotto Bing Maps.\nCaratteristiche.\nLe caratteristiche principali della piattaforma Bing Maps includono:\n&lt;div&gt;\n &lt;iframe width=\"500\" height=\"400\" frameborder=\"0\" src=\"https://www.bing.com/maps/embed?h=400&amp;w=500&amp;cp=45.15126659917004~8.861100196838363&amp;lvl=11&amp;typ=d&amp;sty=r&amp;src=SHELL&amp;FORM=MBEDV8\" scrolling=\"no\"&gt;\n &lt;/iframe&gt;\n &lt;div style=\"white-space: nowrap; text-align: center; width: 500px; padding: 6px 0;\"&gt;\n &lt;a id=\"largeMapLink\" target=\"_blank\" href=\"https://www.bing.com/maps?cp=45.15126659917004~8.861100196838363&amp;amp;sty=r&amp;amp;lvl=11&amp;amp;FORM=MBEDLD\"&gt;Visualizza mappa pi\u00f9 grande&lt;/a&gt; &amp;nbsp; | &amp;nbsp;\n &lt;a id=\"dirMapLink\" target=\"_blank\" href=\"https://www.bing.com/maps/directions?cp=45.15126659917004~8.861100196838363&amp;amp;sty=r&amp;amp;lvl=11&amp;amp;rtp=~pos.45.15126659917004_8.861100196838363____&amp;amp;FORM=MBEDLD\"&gt;Ottieni indicazioni stradali&lt;/a&gt;\n &lt;/div&gt;\n&lt;/div&gt;"}
{"id": "3027882", "revid": "1543377", "url": "https://it.wikipedia.org/wiki?curid=3027882", "title": "Filmografia di Sora Aoi", "text": "Questa voce riporta la filmografia di , un'attrice e AV idol giapponese."}
{"id": "3027883", "revid": "1005847", "url": "https://it.wikipedia.org/wiki?curid=3027883", "title": "Regioni del Senegal", "text": "Le regioni del Senegal sono la suddivisione territoriale di primo livello del Paese e sono pari a 14. Ciascuna di esse si articola ulteriormente in dipartimenti.\nNel 2008 sono state istituite tre nuove regioni: la regione di Kaffrine, scorporata da quella di Kaolack; la regione di K\u00e9dougou, da quella di Tambacounda; la regione di S\u00e9dhiou, da quella di Kolda.\nLe regioni sono governate da un Consiglio regionale, eletto mediante collegi rappresentanti gli arrondissement che compongono i singoli dipartimenti."}
{"id": "3027887", "revid": "55935", "url": "https://it.wikipedia.org/wiki?curid=3027887", "title": "III paio dei nervi encefalici", "text": ""}
{"id": "3027895", "revid": "116722863", "url": "https://it.wikipedia.org/wiki?curid=3027895", "title": "Bienate", "text": "Bienate (\"Bienaa\" in dialetto locale, : , localmente \"Bianaa\", : ) \u00e8 l'unica frazione del comune di Magnago.\nFu comune autonomo fino al 3 marzo 1869, quando venne unito al gi\u00e0 esistente comune di Magnago per effetto del Regio Decreto n. 4962.\nStoria.\nFu un antico comune del Milanese.\nIn base al censimento voluto nel 1771 dall'imperatrice Maria Teresa, il Comune di Bienate cont\u00f2 410 anime. Alla proclamazione del Regno d'Italia nel 1805 risultava avere 416 abitanti. Nel 1809 fu soppresso con regio decreto di Napoleone ed annesso a Magnago. Il Comune di Bienate fu quindi ripristinato con il ritorno degli austriaci, arrivando a contare 759 residenti nel 1853, saliti a 852 nel 1861. Il comune fu infine definitivamente soppresso con un decreto di Vittorio Emanuele II nel 1869, unendolo nuovamente a Magnago."}
{"id": "3027896", "revid": "580197", "url": "https://it.wikipedia.org/wiki?curid=3027896", "title": "Laois GAA", "text": "Il Laois County Board, pi\u00f9 conosciuto come Laois GAA \u00e8 uno dei 32 county boards irlandesi responsabile della promozione degli sport gaelici nella Contea di Laois e dell'organizzazione dei match della propria rappresentativa (Laois GAA \u00e8 usato anche per indicare le franchige degli sport gaelici della contea) con altre contee.\nStoria.\nLaois \u00e8 una Dual County, vale a dire una contea dove Calcio gaelico ed Hurling godono della medesima popolarit\u00e0. \u00c8 una delle poche contee ad avere preso parte alle All-Ireland Finals in entrambi gli sport e sono stati 6 volte Leinster Senior Football Champions e 3 volte Leinster Senior Hurling Champions. In tempi recenti la franchigia del gaelic football ha vinto molto pi\u00f9 di quella dell'hurling raggiundo tre volte consecutive, tra 2003 e 2005, la finale del Leinster, ma vincendola solo una volta, nel 2003.\nCalcio gaelico.\nLaois partecip\u00f2 alla seconda finale dell'All-Ireland Senior Football Championship perdendola senza segnare (cosa mai accaduta in seguito). Dovette passare quasi un secolo perch\u00e9 la squadra ritornasse a quei livelli: Nel 1986 sconfisse di un punto Monaghan, assicurandosi la National Football League. Nel nuovo millennio la squadra vinse il titolo provinciale nel 2003 e si aggiudic\u00f2 moltissimi titoli a livello giovanile, tra cui alcuni in ambito nazionale.\nHurling.\nLaois vinse il suo primo e ultimo All-Ireland Senior Hurling Championship nel 1915 in un giorno tanto piovoso che le squadre giocarono coi propri impermeabili. La franchigia raggiunse le semifinali della National Hurling League nel 1981, 1983 e 1996. Il miglior risultato recente \u00e8 stata la finale del Leinster Senior Hurling Championship del 1985, persa contro Offaly."}
{"id": "3027899", "revid": "1846281", "url": "https://it.wikipedia.org/wiki?curid=3027899", "title": "Finale del campionato mondiale di calcio 2006", "text": "La finale del campionato mondiale di calcio 2006 \u00e8 stata una partita di calcio disputata il 9 luglio 2006 all'Olympiastadion di Berlino. Essa determin\u00f2 la vittoria dell' sulla al con il risultato di 5-3 ai tiri di rigore, dopo l'1-1 dei tempi regolamentari e supplementari.\nFu la seconda volta che l'assegnazione della coppa del mondo di calcio venne decisa dopo i tiri dal dischetto: l'unico precedente risaliva all'edizione di , in cui la stessa Italia usc\u00ec sconfitta contro il per 3-2. Fu inoltre la prima disputata tra le rappresentative di due nazioni europee, dal tempo di Italia- all'edizione di .\nAntefatti.\nL' arriv\u00f2 al in una situazione ambientale decisamente complicata. La vigilia azzurra venne infatti scossa dallo scandalo \"Calciopoli\", nel corso del quale era emersa, limitatamente al precedente campionato di Serie A 2004-2005, una serie di rapporti illeciti tra dirigenti sportivi e rappresentanti della classe arbitrale. La societ\u00e0 maggiormente colpita dalla giustizia sportiva fu la : i bianconeri, come spesso accaduto nella storia azzurra, anche stavolta rappresentavano l'ossatura della nazionale italiana allenata nell'occasione dal commissario tecnico Marcello Lippi, altro storico ex juventino; lo stesso Lippi, con un figlio procuratore legato a una societ\u00e0 rimasta implicata nello scandalo, fu fatto oggetto di una campagna mediatica volta a spingerlo alle dimissioni per ragioni di opportunit\u00e0.\nAnche la attraversava un momento difficile, pi\u00f9 sul versante sportivo. Dopo la cocente eliminazione dal per mano della futura vincitrice del torneo, la panchina dei \"Bleus\" era stata affidata a Raymond Domenech col compito di portare avanti un ricambio generazionale ormai non pi\u00f9 procrastinabile; le prime gare di qualificazione al mondiale 2006 avevano tuttavia dato risultati altalenanti per i galletti, che riuscirono a ottenere il \"pass\" solo grazie al successivo ritorno in squadra dei \"senatori\" Claude Mak\u00e9l\u00e9l\u00e9, Lilian Thuram e Zin\u00e9dine Zidane, nonostante in precedenza avessero pi\u00f9 volte annunciato il loro ritiro dalla nazionale. Alla vigilia della kermesse, circolarono inoltre voci di uno spogliatoio diviso nonch\u00e9 di un cattivo rapporto tra Domenech e alcuni giocatori.\nCammino verso la finale.\nUna volta iniziata la fase finale, l'Italia seppe isolarsi dal succitato scandalo e raggiunse senza grosse difficolt\u00e0 la fase a eliminazione diretta, dopo un cammino nel girone E che la vide inanellare due vittorie e un pareggio contro, in sequenza, (2-0), (1-1) e (2-0). Ci\u00f2 nonostante, queste prime partite non furono esenti da problemi per gli uomini di Lippi: Daniele De Rossi rimedi\u00f2 quattro turni di squalifica per una gomitata allo statunitense Brian McBride, mentre Alessandro Nesta chiuse anticipatamente il suo mondiale per via di un serio infortunio in cui incapp\u00f2 nella sfida contro i cechi. In seguito, agli ottavi, gli azzurri faticarono pi\u00f9 del previsto per sconfiggere l' (1-0), avendo la meglio solo grazie a un rigore di Francesco Totti trasformato nei minuti di recupero, mentre rispett\u00f2 il pronostico l'agevole vittoria ai quarti sull' di Andrij \u0160ev\u010denko (3-0); in semifinale, a soccombere dinanzi agli azzurri furono i padroni di casa e tre volte campioni del mondo della (0-2), dopo un uno-due di Fabio Grosso e Alessandro Del Piero allo scadere del secondo tempo supplementare. La particolarit\u00e0 della squadra italiana fu la rotazione continua dei titolari: quasi tutti e 23 i giocatori della rosa furono schierati almeno una volta, fatta eccezione unicamente per i due portieri di riserva, Angelo Peruzzi e Marco Amelia; per tutta la durata dell'edizione, in avanti si alternarono Alessandro Del Piero, Alberto Gilardino, Vincenzo Iaquinta, Filippo Inzaghi, Luca Toni e Francesco Totti, sostenuti da un centrocampo solido e soprattutto da una difesa quasi imperforabile (un solo gol subito, per di pi\u00f9 su autorete), con il portiere Gianluigi Buffon rimasto imbattuto per 453'.\nIn Germania, i \"Bleus\" conquistarono con qualche difficolt\u00e0 il secondo posto del gruppo G, frutto di due pareggi e una vittoria contro (0-0), (1-1) e (0-2). Gi\u00e0 in queste prime tre partite la Francia mostr\u00f2 tutti i suoi limiti, fisici e tecnici, e Domenech non fu esente da critiche: tra le altre cose, il selezionatore non fece mistero di schierare la squadra anche con un occhio all'oroscopo, e lasci\u00f2 regolarmente in panchina David Trezeguet, tra i migliori attaccanti della sua generazione, preferendo lo schieramento a un'unica punta; la squadra fu invece accusata di essere vecchia e logora (o \u00abvecchia e sdentata\u00bb come dichiar\u00f2 il commissario tecnico della , Luis Aragon\u00e9s), con diversi giocatori ancora reduci dal trionfo al . Nella fase a eliminazione diretta, trascinati da un ritrovato Zidane (in ombra fino a quel momento), i francesi superarono agli ottavi la Spagna (1-3), ai quarti i campioni in carica del (0-1) e in semifinale il di Lu\u00eds Figo (0-1).\nItalia e Francia si ritrovarono cos\u00ec a distanza di sei anni dalla finale del , e otto anni dopo l'ultimo confronto in un campionato mondiale, il quarto di finale dei Mondiali 1998, entrambi incontri vinti dalla Francia.\nTabella riassuntiva del percorso.\n\"Note: In ogni risultato sottostante, il punteggio della finalista \u00e8 menzionato per primo.\"\nIl prepartita.\nImpossibilitato a testare il prato dell'Olympiastadion di Berlino allentato dalla pioggia, Lippi mise a punto le ultime mosse al campo sportivo del ; qui prov\u00f2 diversi giocatori e in pi\u00f9 ruoli, specialmente Del Piero nell'insolito ruolo di esterno sinistro di centrocampo. Aggreg\u00f2 in allenamento anche il suo vice Ciro Ferrara, ex difensore, per sopperire all'assenza di Nesta, che non riusc\u00ec a recuperare dall'infortunio rimediato contro i cechi, cedendo di fatto il suo posto a Marco Materazzi, il quale ben aveva figurato nel torneo sino a quel momento. Lippi infine conferm\u00f2 lo stesso \"undici\" che aveva sconfitto la Germania in semifinale: Totti e Toni in attacco, Mauro Germ\u00e1n Camoranesi centrocampista di destra, Gennaro Gattuso e Andrea Pirlo centrocampisti centrali, Simone Perrotta centrocampista di sinistra, Gianluca Zambrotta sulla fascia destra, Fabio Grosso su quella sinistra, Fabio Cannavaro e Materazzi al centro della difesa e Buffon in porta.\nCome per gli azzurri, anche l\"undici\" francese non riserv\u00f2 sorprese. Domenech insistette con uno schieramento per molti versi speculare a quello della squadra di Lippi: in porta il veterano Fabien Barthez \u2014 preferito sin dall'inizio e tra i mugugni della stampa a Gr\u00e9gory Coupet \u2014, William Gallas e Thuram difensori centrali, Willy Sagnol sulla fascia destra, \u00c9ric Abidal su quella sinistra, Mak\u00e9l\u00e9l\u00e9 e Patrick Vieira centrocampisti centrali, Florent Malouda esterno sinistro, Franck Rib\u00e9ry esterno destro e Thierry Henry unica punta a cercare le finalizzazioni di Zidane. Il tecnico francese mostr\u00f2 alla stampa solo il primo quarto d'ora dell'ultimo allenamento, cercando di nascondere il pi\u00f9 a lungo possibile la formazione titolare che sarebbe scesa in campo contro l'Italia.\nIntanto la FIFA design\u00f2 l'argentino Horacio Elizondo come arbitro per la finale, con Dario Garcia e Rodolfo Otero come assistenti; la commissione FIFA, infatti, ritenne che in presenza di quattro semifinaliste tutte europee, gli arbitri non dovessero appartenere al vecchio Continente negli ultimi quattro match. Per Elizondo fu la quinta partita al mondiale 2006, la prima con le due finaliste.\nDescrizione della partita.\nDopo l'esibizione d'apertura con Shakira e Wyclef Jean, che cantarono una versione speciale di \"Hips Don't Lie\" chiamata \"The Bamboo Version\", cominci\u00f2 la finale. Le formazioni italiane e francesi erano le stesse ipotizzate alla vigilia, capitanate rispettivamente da Cannavaro \u2014 uno dei due titolari azzurri, assieme a Totti, reduce dalla finale europea del 2000 \u2014 e da Zidane, giunto all'ultima gara della carriera. Dei 28 giocatori scesi in campo quella notte, ben 8 erano tesserati della societ\u00e0 italiana della Juventus: il club bianconero eguagli\u00f2 cos\u00ec il primato stabilito settantadue anni prima dai cecoslovacchi dello .\nIl primo tempo fu acceso e vivace, ma soprattutto molto duro e falloso. A farne le spese fu inizialmente Henry, il quale rest\u00f2 a terra dopo uno scontro fortuito con Cannavaro gi\u00e0 a pochi minuti dal fischio d'inizio. Subito dopo gli azzurri rimediarono la prima ammonizione, per un fallo di Zambrotta su Vieira. Al 7' la partita si sblocc\u00f2: Materazzi atterr\u00f2 in area Malouda e caus\u00f2 un calcio di rigore a favore dei francesi. Sul dischetto si present\u00f2 Zidane, il quale azzard\u00f2 una sorta di \"cucchiaio\" che picchi\u00f2 la traversa prima di rimbalzare oltre la linea di porta; un tiro su cui Buffon non pot\u00e9 fare nulla. Per la prima volta durante questa edizione dei Mondiali, l'Italia si trov\u00f2 in svantaggio.\nGli azzurri provarono immediatamente a reagire, ma con scarsi risultati. La squadra italiana era lunga e sbrindellata, a dispetto di una formazione transalpina pi\u00f9 compatta e corta. Thuram neutralizz\u00f2 un insidioso cross di Pirlo; Totti non riusc\u00ec a trovare mai lo spunto giusto anche a causa della marcatura stretta di Mak\u00e9l\u00e9l\u00e9 e Vieira; Grosso fatic\u00f2 a marcare un insidioso e imprevedibile Rib\u00e9ry; Pirlo cerc\u00f2 di tenere le redini di un gioco azzurro che non poteva amministrare come nelle precedenti partite.\nIl pareggio arriv\u00f2, dopo minuti di sofferenza, al 19', sugli sviluppi di un calcio d'angolo battuto da Pirlo, quando Materazzi, riscattandosi dal rigore provocato in precedenza, batt\u00e9 in elevazione Vieira e insacc\u00f2 alle spalle di Barthez. Il gol diede la carica agli \"azzurri\". La Francia si fece sorprendere dal gioco alto della nazionale azzurra, riducendo la portata offensiva e favorendo il possesso di palla italiano. Chiusi i varchi a Ribery e Henry, anche su Zidane il pressing degli italiani fu molto efficace. La Francia si riaffacci\u00f2 dalle parti dell'area avversaria al 25', con un traversone di Ribery neutralizzato da Materazzi. Al 36' Toni sfior\u00f2 il vantaggio per l'Italia, trovando la traversa con un colpo di testa su calcio d'angolo battuto da Pirlo. Intorno alla mezz'ora del primo tempo, inoltre, un \"black out\" elettrico spense i maxischermi nell'Olympiastadion e oscur\u00f2 i monitor della tribuna stampa, rendendo difficoltoso il lavoro dei giornalisti. Il primo tempo, favorevole agli \"azzurri,\" si chiuse sull'1-1.\nIl secondo tempo inizi\u00f2 senza cambi. Gli azzurri si chiusero in difesa, lasciando spazio alle giocate dei francesi. In apertura una discesa di Henry si concluse con un tiro debole, parato senza problemi da Buffon. Al 56' arriv\u00f2 il primo cambio per la Francia: fuori Vieira per infortunio e dentro Alou Diarra. Lippi ridisegn\u00f2 la squadra con l'ingresso di Iaquinta e De Rossi, quest'ultimo al rientro dopo la maxi-squalifica, al posto rispettivamente dei poco incisivi Totti e Perrotta. Pochi secondi dopo, al 62', un gol di testa di Toni, realizzato sugli sviluppi di una punizione di Grosso, venne annullato per fuorigioco.. Al 79' Zidane lament\u00f2 un forte dolore alla spalla destra dopo uno scontro con Cannavaro, ma rest\u00f2 in campo. All'86' Lippi inser\u00ec Del Piero al posto di uno stanco Camoranesi. Dopo due minuti di recupero, col punteggio fermo sull'1-1, si and\u00f2 ai tempi supplementari.\nQui le squadre riproposero la stessa tattica. La Francia cre\u00f2 due azioni molto pericolose: un tiro di Rib\u00e9ry al 99' che termin\u00f2 fuori di poco, e un forte colpo di testa di Zidane al 104' deviato in angolo da Buffon il quale, con un colpo di reni, alz\u00f2 la palla sopra la traversa. Domenech cambi\u00f2 modulo, spostando Henry sulla fascia e mettendo Trezeguet, appena entrato al posto di Rib\u00e9ry, come punta centrale. Nell'intervallo uno stremato Henry lasci\u00f2 il campo per Sylvain Wiltord. Pochi minuti dopo si verific\u00f2 l'imprevedibile: Zidane e Materazzi stavano risalendo verso la met\u00e0 campo francese quando avvenne uno scambio di battute tra i due, e quando tutto sembrava tornato alla normalit\u00e0, dopo un paio di passi, all'improvviso Zidane sferr\u00f2 una forte testata al petto di Materazzi, il quale stramazz\u00f2 a terra. Il fallo, segnalato all'arbitro dal quarto uomo Luis Medina Cantalejo, provoc\u00f2 l'espulsione del capitano francese. L'Italia non fu per\u00f2 capace di approfittare della superiorit\u00e0 numerica e i supplementari si chiusero con un nulla di fatto. Per la seconda volta nella storia, dopo la finale del 1994 (anche in quel caso l'Italia era finalista), la Coppa del Mondo venne assegnata ai rigori.\nDopo quattro \"penalty\" gli azzurri erano andati tutti a segno con Pirlo, Materazzi, De Rossi e Del Piero, mentre la Francia, a rete con Wiltord, Abidal e Sagnol, fall\u00ec il secondo tentativo con Trezeguet, il quale colp\u00ec la traversa. Fu Grosso che mand\u00f2 a segno il tiro del definitivo 5-3, consegnando all'Italia il quarto titolo mondiale della sua storia \u2014 dopo quelli delle edizioni di , e .\nAl termine della partita il centrocampista italiano Andrea Pirlo venne nominato \"uomo partita.\" \nLa Francia complessivamente gioc\u00f2 meglio degli azzurri, senza timore, anche con una certa supponenza e occupando in maniera migliore il campo, stando larga e impedendo per pi\u00f9 di un'ora ai terzini italiani di avanzare. L'Italia, invece, vinse i Mondiali attraverso un gioco corale molto organizzato e un'eccellente forma fisica: in particolare Buffon concluse il torneo senza sub\u00ecre gol avversari su azione (l'unico che incass\u00f2 fu causato dal compagno di squadra Cristian Zaccardo, con l'autorete nella sfida contro gli Stati Uniti), vincendo il premio Yashin quale miglior portiere della manifestazione, mentre allo stopper Cannavaro and\u00f2 il Pallone d'argento come secondo migliore giocatore del torneo; una testimonianza della bont\u00e0 della difesa azzurra, decisamente il reparto pi\u00f9 forte per tutto l'arco della rassegna.\nIl dopopartita.\nControversie e impatto mediatico.\nLa testata di Zidane a Materazzi nei supplementari suscit\u00f2 polemiche e un forte impatto mediatico. Relativamente all'episodio, la FIFA, dopo aver accertato con un'indagine l'assenza di offese razziali, decret\u00f2 una squalifica di due giornate per Materazzi e di tre per Zidane (le quali peraltro furono scontate presso la FIFA, poich\u00e9 il calciatore francese si era nel frattempo ritirato dal calcio giocato). Il 12 luglio 2006, in un'intervista rilasciata a una televisione francese, Zidane si scus\u00f2 pubblicamente per il suo atto violento e rivel\u00f2 che i motivi che lo spinsero a colpire Materazzi non erano dovuti a offese razziste, bens\u00ec a gravi e ripetuti insulti rivolti dal difensore azzurro alla sua famiglia; Materazzi, qualche tempo dopo, precis\u00f2 che aveva offeso la sorella del fantasista francese, comportamento al quale Zidane avrebbe reagito violentemente.\nLa testata divent\u00f2 sorgente infinita per chiacchiere mediatiche. L'allora presidente della Repubblica francese Jacques Chirac difese Zidane dalle accuse: \u00abLei \u00e8 un virtuoso, un genio del calcio mondiale. Lei \u00e8 anche un uomo di animo nobile, di spirito combattivo. Per questo la Francia la ammira e la ama\u00bb. La stampa francese, per\u00f2, non fu tenera con il suo campione; per \"L'\u00c9quipe\", il gesto di Zidane fu ben pi\u00f9 grave della sconfitta dei \"Bleus\": \u00abQuesta mattina\u00bb \u2014 scrisse il quotidiano sportivo, che si rivolse al capitano francese \u2014 \u00abil pi\u00f9 difficile non \u00e8 cercare di capire perch\u00e9 i \"bleus\" hanno perso una finale di Coppa del Mondo alla loro portata, ma spiegare a decine di milioni di bambini nel mondo come lei si sia potuto lasciar andare ad assestare quella testata a Materazzi\u00bb.\nLo scrittore-cineasta belga Jean-Philippe Toussaint, presente allo stadio di Berlino durante la finale, si sofferm\u00f2 in particolare sulla malinconia di Zidane: \u00ab\u00e8 la mia malinconia, la conosco, l'ho nutrita, la sento\u00bb. La celebre \"testata\" fu per Toussaint un guizzo creativo dell'artista di fronte al rischio incombente del fallimento. Un \"gesto calligrafico\". Un colpo di genio, che proiett\u00f2 l'artista Zidane al di fuori e al di l\u00e0 del gioco del calcio, trasformando una sconfitta incombente in una vittoria: non potendo \u00absegnare un gol\u00bb, scrisse Toussaint, Zidane \u00absegner\u00e0 le menti\u00bb. Per Jean Baudrillard, il gesto costituirebbe un atto di \"sabotaggio\", di terrorismo-tra-virgolette, contro il dominio omogeneizzante della globalizzazione. Con quel gesto, Zidane avrebbe rifiutato di suggellare il Nulla messo in scena dal \"rituale d'identificazione planetaria\" che in quella notte celebrava mediaticamente l'ideologia della globalizzazione come Bene supremo. Franck Baetens scrisse che la testata di Zidane fin\u00ec non per negare ma per ricomporre l'universo simbolico all'interno del quale essa si inscrive: \u00abl'ultimo gesto del \"calciatore\" [...], ben lungi dal mandare in frantumi il mito, lo porta in effetti a compimento\u00bb. Il \"New York Times\", nel dicembre 2009, pose l'ormai celebre \"testata\" di Zidane al vertice degli episodi sportivi del decennio.\nIl 10 luglio 2006, nonostante il gesto violento e l'insulto all'arbitro Jorge Larrionda durante la semifinale col , Zidane venne comunque eletto miglior giocatore del campionato del mondo, anche se il centrocampista italiano Andrea Pirlo era stato candidato per tre volte (due pi\u00f9 di lui) uomo del match durante il torneo: ci\u00f2 scaten\u00f2 polemiche riguardo a un premio \"vinto in partenza\" per questioni di sponsor.\nUn altro episodio controverso riguard\u00f2 il presidente della FIFA Joseph Blatter, il quale rifiut\u00f2 di presenziare alla premiazione dell'Italia al termine della vittoriosa finale, lasciando l'onore al presidente dell'UEFA Lennart Johansson. Per giustificare questa decisione spieg\u00f2, in un primo momento, che aveva deciso di far premiare le due finaliste ai dirigenti della confederazione europea in quanto entrambe nazionali del vecchio continente; in seguito cambi\u00f2 versione, sostenendo che aveva cos\u00ec deciso perch\u00e9 il giorno dell'inaugurazione del torneo (il 9 giugno a Monaco di Baviera) tutto lo stadio l'aveva fischiato e insultato. Blatter fu al centro di una nuova polemica a seguito di alcune sue dichiarazioni contro gli azzurri, secondo lui immeritevoli del titolo mondiale perch\u00e9 qualificati ai quarti di finale solo grazie a un generoso rigore contro l'; il numero uno della FIFA, poco tempo dopo, ritorn\u00f2 sui suoi passi e si scus\u00f2 per quanto affermato."}
{"id": "3027900", "revid": "329581", "url": "https://it.wikipedia.org/wiki?curid=3027900", "title": "Giovanni Antonio Agostini", "text": "Biografia.\nAttivo dal 1570, \u00e8 stato autore di diversi polittici e di altari lignei sparsi nelle chiese della Carnia. A Udine una sua pala del 1588 si trova nel Museo civico.\nFu allievo di Pomponio Amalteo, a sua volta allievo del Pordenone, il pittore friulano pi\u00f9 noto del periodo tardo manierista.\nNon fu molto apprezzato come pittore, tuttavia ci rimangono opere egregie fra le quali un \"Beato Bertrando d'Aquileia\" nella sacrestia superiore del Duomo di Udine.\nLa sua vera arte la espresse negli altari lignei molto diffusi tra le chiese delle valli alpine. Il suo capolavoro \u00e8 la cosiddetta \"Gran macchina\", un altare ligneo per la chiesa della \"Madonna d'Aprato\" a Tarcento datato 1603.\nQuesta opera segna il passaggio dalla pittura e scultura manierista e quella barocca."}
{"id": "3027931", "revid": "125952656", "url": "https://it.wikipedia.org/wiki?curid=3027931", "title": "Fedelt\u00e0", "text": "La fedelt\u00e0 \u00e8 una virt\u00f9, un impegno morale, con la quale una persona o una collettivit\u00e0 di persone si vincolano affinch\u00e9 un legame o un obbligo verso un'altra persona o collettivit\u00e0 di persone sia valido e mutuo. Esso si basa sulla fiducia ma non ne \u00e8 strettamente legato.\nNei rapporti sociali.\nPer quanto riguarda i rapporti che intercorrono fra esseri umani, considerando la cultura occidentale il termine pu\u00f2 riferirsi alla monogamia, dove la fedelt\u00e0 viene vista come divieto di adulterio, ma anche in culture poligamiche esistono varie forme di negazione del tradimento affettivo. Esso per diversi anni (soprattutto nella seconda met\u00e0 del XIX secolo in Francia e durante gli anni quaranta e cinquanta negli Stati Uniti e altrove), ha dato luogo in sede di giudizio criminale a sconti di pena, con il cosiddetto \"delitto passionale\" o \"delitto d'onore\", poich\u00e9 il tradimento della fiducia da parte dell'infedele verso il fedele (alla coppia) \u00e8 servito da giustificazione del crimine.\nLa mancanza di fedelt\u00e0 all'interno della coppia quale attenuante (ovviamente quando sfocia in un crimine) \u00e8 stata abolita dal codice francese nel 1970. In Italia, il dibattito e le sentenze della Corte Costituzionale durante tutti gli anni 1960 portarono a un'abolizione di queste attenuanti, sancita per iscritto per\u00f2 solo nel 1981 (con la legge n. 442 del 5 agosto).Apri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nApri il menu principale\nTwitter\nservizio gratuito di social network e microblogging\nLinguaScarica PDFSeguiModifica\n\u00a0Disambiguazione\u00a0\u2013 \"Tweet\" rimanda qui. Se stai cercando altri significati, vedi\u00a0Tweet (disambigua).\nTwitter\nsito web\nURLtwitter.comTipo di sitoServizio di rete sociale\u00a0(social network)LinguaMultilingueRegistrazionegratuitaScopo di lucroS\u00ecProprietarioPatrick Pichette, (Chairman)\nParag Agrawal, (CEO)\nNed Segal, (CFO)Creato daJack Dorsey\nNoah Glass\nBiz Stone\nEvan WilliamsLancio15 luglio\u00a02006Fatturato\u00a03,04\u00a0miliardi di $\u00a0(2018)[1]\n\u00a01,20\u00a0miliardi di $\u00a0(2018)[1]\u00a0(utile netto)\nStato attualeattivoSloganWhat's happening?\nTwitter\u00a0(pronuncia\u00a0AFI\u00a0[\u02c8tw\u026at\u0259r]) (TWTR)[2]\u00a0\u00e8 un\u00a0servizio\u00a0di notizie e\u00a0microbloggingfornito dalla societ\u00e0\u00a0Twitter, Inc.\u00a0con sede a\u00a0San Francisco\u00a0(Stati Uniti), con filiali a\u00a0San Antonio\u00a0e\u00a0Boston. Twitter, Inc. \u00e8 stato originariamente creato in California ma nel 2007 \u00e8 passato sotto la giurisdizione dello stato del\u00a0Delaware.[3]\u00a0Da quando\u00a0Jack Dorsey\u00a0lo cre\u00f2 nel\u00a0marzo\u00a02006\u00a0e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo; si stima abbia pi\u00f9 di 300 milioni di utenti che generano 65 milioni di tweet al giorno e gestisca pi\u00f9 di 800\u00a0000 richieste di ricerca giornaliere. \u00c8 stato anche soprannominato \"l'SMS\u00a0di\u00a0Internet\".[4]\nLa rete consente di postare[5]\u00a0brevi messaggi di\u00a0testo\u00a0di breve lunghezza, con un massimo di 280\u00a0caratteri[6]\u00a0(originariamente 140)[7], chiamati tweet, che vengono visualizzati nella pagina principale dell'utente. Gli utenti possono iscriversi ai\u00a0tweet\u00a0di altri utenti, questo si chiama \"seguire\" e gli abbonati si chiamano \"seguaci\",[8]\u00a0follower\u00a0e talvolta\u00a0tweep[9]\u00a0(Twitter +\u00a0peeps, seguaci alle prime armi che non hanno ancora fatto molti tweet). Per impostazione predefinita i messaggi sono pubblici e possono essere trasmessi privatamente, mostrandosi solo a determinati seguaci. Gli utenti possono twittare dal sito web del servizio con applicazioni esterne ufficiali (come per gli\u00a0smartphone) o tramite il\u00a0servizio\u00a0SMS (Short Message Service) disponibile in alcuni paesi.[10]\u00a0Sebbene il servizio sia gratuito, accedervi tramite SMS comporta tariffe di supporto stabilite dal\u00a0gestore di telefonia mobile. Twitter utilizza e contribuisce a numerosi progetti\u00a0open source.[11][12]\nNel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese.[13]\u00a0Nel 2013 era uno dei dieci siti pi\u00f9 visitati; al 2018 Twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.\nIndice\nStoriaModificaCreazioneModifica\nUno schizzo del progetto di Twitter.\nLa nascita di Twitter risale al 2006, dopo un lungo\u00a0brainstorming\u00a0fra i membri di Odeo, una societ\u00e0 californiana che stava per lanciare una particolare piattaforma di creazione e gestione dei\u00a0podcast\u00a0dal funzionamento molto simile a quello di una casella vocale.\nIn letteratura e nel cinema.\nMolti scrittori e poeti usano parlare o discutere della fedelt\u00e0, sia in termini di commedia sia quale spunto per tragedie, attraverso loro aforismi, o direttamente quale oggetto delle loro opere.\nSi pensi ad alcune opere di Shakespeare (cominciando da \"Otello\", dramma su una presunta infedelt\u00e0). \u00c8 inoltre celebre l'opera di Josiah Royce (1855-1916), \"Filosofia della fedelt\u00e0\" (titolo originale \"Philosophy of Loyalty\"), in cui si sottolinea l'importanza della fedelt\u00e0 quale causa che la persona deve scegliere in piena libert\u00e0.\nUn caso notorio di film sul tema della fedelt\u00e0 e sull'istituto del delitto passionale \u00e8 \"Divorzio all'italiana\" (1961) di Pietro Germi.\nNonostante una certa somiglianza concettuale, il termine non deve confondersi con lealt\u00e0. La fedelt\u00e0 pu\u00f2 essere intesa anche tra un essere umano e il suo animale: il cane che gli d\u00e0 rispetto e non lo lascia mai solo e, per quello che pu\u00f2, lo aiuta sempre \u00e8 forse il miglior esempio per spiegare il termine \"fedelt\u00e0\".\nNell'audio e nell'elettronica.\nNell'audio, il termine \"fedelt\u00e0\" si riferisce a all'accuratezza con cui una copia riproduce la sua fonte. Ad esempio, un disco da grammofono consumato avr\u00e0 una fedelt\u00e0 inferiore rispetto a uno in buone condizioni, e una registrazione fatta da una societ\u00e0 discografica a basso budget all'inizio del XX secolo avr\u00e0 probabilmente meno fedelt\u00e0 audio rispetto a una buona registrazione moderna. Negli anni '50, i termini \"alta fedelt\u00e0\" o \"hi-fi\" erano utilizzati per riferirsi ad apparecchiature e registrazioni che sviluppavano una riproduzione del suono molto accurata. Analogamente in elettronica, la fedelt\u00e0 si riferisce alla corrispondenza del segnale in uscita con il segnale di ingresso, piuttosto che alla qualit\u00e0 del suono, come nella popolare tecnologia di connessione Internet chiamata \"Wi-Fi\""}
{"id": "3027932", "revid": "599013", "url": "https://it.wikipedia.org/wiki?curid=3027932", "title": "Ruslan Balt\u00efyev", "text": "Detiene il record di reti segnate (13) con la Nazionale kazaka."}
{"id": "3027942", "revid": "1543377", "url": "https://it.wikipedia.org/wiki?curid=3027942", "title": "Dipartimenti del Senegal", "text": "I dipartimenti del Senegal costituiscono la suddivisione territoriale di secondo livello del Paese, dopo le regioni, e ammontano a 45."}
{"id": "3027943", "revid": "1318658", "url": "https://it.wikipedia.org/wiki?curid=3027943", "title": "Arrondissement del Senegal", "text": "Gli \"arrondissement\" del Senegal costituiscono la suddivisione territoriale di terzo livello del Paese, dopo le regioni e i dipartimenti e ammontano a 92.\nLista.\nDakar.\nIl dipartimento di Dakar \u00e8 suddiviso in 19 Comuni d\"arrondissement\"."}
{"id": "3027946", "revid": "265038", "url": "https://it.wikipedia.org/wiki?curid=3027946", "title": "Leinster Senior Football Championship", "text": "Il Leinster Senior Football Championship \u00e8 la principale manifestazione di Calcio gaelico della provincia irlandese del Leinster. \u00c8 sponsorizzata dalla Vodafone, dalla Ulster Bank e dalla Toyota e vi prendono parte tutte le contee tranne Kilkenny. Il torneo si disputa nei mesi estivi, \u00e8 organizzato dal Leinster Council e la finale si tiene a Croke Park nel mese di luglio. Dublino \u00e8 la squadra pi\u00f9 vittoriosa, avendo vinto il torneo per 51 volte, ben pi\u00f9 del doppio degli acerrimi rivali di Meath. Le semifinaliste dell'anno precedente accedono direttamente ai quarti mentre le restanti sette vengono sorteggiate. Dal sorteggio escono le sei sfidanti del turno preliminare e una fortunata che accede direttamente ai quarti."}
{"id": "3027947", "revid": "287204", "url": "https://it.wikipedia.org/wiki?curid=3027947", "title": "Partecipanti al Tour de France 2010", "text": "Elenco dei partecipanti al Tour de France 2010.\nAlla competizione hanno preso parte 22 squadre, ciascuna delle quali composta da nove corridori, per un totale di 198 ciclisti di cui 170 hanno cuncluso la corsa. Lo spagnolo Xavier Florencio della Cerv\u00e9lo \u00e8 stato escluso dalla squadra prima dell'inizio del Tour, Mark Renshaw (HTC-Columbia) \u00e8 stato squalificato al termine della undicesima tappa per scorrettezze in volata, Stijn Vandenbergh (Katusha) \u00e8 l'unico giunto fuori tempo massimo al traguardo, mentre altri 25 ciclisti si sono ritirati durante la corsa.\nCiclisti per nazione.\nLe nazionalit\u00e0 rappresentate nella manifestazione sono 30; in tabella il numero dei ciclisti suddivisi per la propria nazione di appartenenza:"}
{"id": "3027951", "revid": "640129", "url": "https://it.wikipedia.org/wiki?curid=3027951", "title": "Josephine Joseph", "text": "Era ermafrodita ed \u00e8 apparsa anche nel film statunitense \"Freaks\".\nBiografia.\nDurante gli spettacoli il suo corpo appariva diviso verticalmente in due, a voler evidenziare due distinte parti, una femminile e un'altra maschile. Bench\u00e9 sostenesse di essere un vero ermafrodita, non ci sono prove che confermino la veridicit\u00e0 di tale affermazione. La sua potrebbe essere stata una mera personificazione di un personaggio, infatti all'epoca gli \"ermafroditi\" erano molto comuni nei \"freak show\", ma la maggior parte di questi erano fasulli.\nUn lato del suo corpo doveva apparire tonico e muscoloso, con capelli corti e abbronzato dal sole; l'altro lato aveva i capelli lunghi e doveva essere sempre coperto, non allenato, facendola apparire pallida e flaccida, di modo che il petto sembrasse avere le forme di un seno femminile. Il performer doveva indossare un costume a met\u00e0: degli short sul lato femminile e un perizoma in stile Tarzan sul lato maschile.\nJosephine \u00e8 ricordata per il suo ruolo nel film di Tod Browning \"Freaks\" (1932), girato all'et\u00e0 di diciannove anni. Sebbene nell'intera pellicola pronunciasse unicamente due battute, apparve in molte scene. La pi\u00f9 nota \u00e8 quando lancia uno sguardo appassionato al personaggio forzuto, al quale un altro artista dice:\" \"Penso che a lei tu piaccia, ma lui ti detesta!\"\"."}
{"id": "3027952", "revid": "6923", "url": "https://it.wikipedia.org/wiki?curid=3027952", "title": "Killing Time (Infected Mushroom)", "text": "Killing Time \u00e8 un singolo degli Infected Mushroom pubblicato nel 2010 da HOMmega Productions, estratto dall'album \"Legend of the Black Shawarma\"."}
{"id": "3027956", "revid": "33921", "url": "https://it.wikipedia.org/wiki?curid=3027956", "title": "Economia del Lussemburgo", "text": "L'economia del Lussemburgo \u00e8 largamente basata sul settore bancario, della produzione dell'acciaio e sull'industria. Il Lussemburgo, infatti, pur essendo soprannominato \"Cuore verde d'Europa\" ha un'economia altamente industrializzata e ad alta intensit\u00e0 di esportazioni, che gode di un grado di prosperit\u00e0 senza pari tra le democrazie industrializzate. Il Prodotto interno lordo procapite \u00e8 il secondo al mondo, dopo il Qatar.\nStruttura economica.\nL'economia lussemburghese \u00e8 basata quasi esclusivamente sui servizi, che creano l'86% del PIL, mentre i contributi dell'industria e dell'agricoltura sono rispettivamente pari al 13,6% e 0,4%.\nAgricoltura.\nIl settore agricolo, piccolo ma molto produttivo, \u00e8 altamente sovvenzionato, soprattutto da parte dell'Unione europea con la Politica agricola comune (PAC), cui si aggiungono alcuni contributi statali. Tale settore oggi impiega circa l'1% -3% della forza lavoro. I prodotti di maggiore importanza sono il latte e la carne. Inoltre, i vigneti della Valle della Mosella producono ogni anno circa 15 milioni di litri di vino bianco secco, per la maggior parte consumato in Lussemburgo, ma in parte esportato in Germania, Francia e Belgio.\nIndustria.\nUn evento chiave nella storia economica ed industriale del Lussemburgo \u00e8 stato, nel 1876, l'introduzione delle tecniche della metallurgia inglese. Da quel momento si \u00e8 sviluppato un ampio settore siderurgico che \u00e8 oggi il pi\u00f9 importante dell'industria lussemburghese.\nL'industria del ferro e dell'acciaio si trova prevalentemente lungo il confine francese. Tale industria occupa il 3,9% della forza lavoro, ovvero il 22% degli occupati nell'industria, e produce l'1,8% del PIL. Inoltre, le esportazioni di acciaio costituiscono il 29% delle esportazioni di merci.\nTuttavia, negli ultimi decenni vi \u00e8 stato un relativo declino del settore siderurgico, compensato per\u00f2 dal forte sviluppo del Lussemburgo come piazza finanziaria.\nServizi.\nIl settore bancario \u00e8 il pi\u00f9 grande settore dell'economia lussemburghese. In particolare, il Paese si \u00e8 specializzato nei fondi di investimento transfrontalieri. Alla fine di marzo 2009, in Lussemburgo erano presenti 152 banche, con oltre 27.000 dipendenti. La stabilit\u00e0 politica, le buone infrastrutture, la vicinanza con i grandi Paesi europei, la presenza di personale qualificato e multilingue e la lunga tradizione di segreto bancario hanno contribuito alla crescita del settore finanziario.\nForza lavoro.\nIl Lussemburgo ha goduto negli anni '90 e fino al 2002 di tassi di disoccupazione estremamente bassi, intorno al 2-2,5% della forza lavoro. Dopo quella data, tuttavia, il numero di disoccupati ha iniziato a crescere fino al 5,2% registrato nel 2009. Ad ogni modo, tale dato \u00e8 poco pi\u00f9 della met\u00e0 della media europea.\nPer quanto riguarda, invece, il tasso di occupazione, nello stesso periodo esso \u00e8 cresciuto portandosi al 65,2% nel 2009 (217.000 persone), poco al di sopra della media europea e significativamente inferiore a quello dei vicini Paesi Bassi e Germania.\nCommercio internazionale.\nNel 2009 il Lussemburgo ha esportato merci e servizi per 14 miliardi di euro, a fronte di importazioni del valore di oltre 18 miliardi, registrando dunque un deficit commerciale. Tuttavia, il conto corrente \u00e8 risultato in attivo per il 5,73% del PIL grazie ai redditi derivanti dalle attivit\u00e0 finanziarie. L'attivo del conto corrente, comunque consistente in proporzione al PIL, \u00e8 significativamente inferiore ai livelli fatti registrare tra il 1995 ed il 2007, quando l'attivo oscillava tra l'8 ed il 12% del Prodotto interno lordo.\nFinanza pubblica.\nL'incidenza dello Stato nell'economia \u00e8 relativamente contenuta rispetto agli standard europei, attestandosi in media al 40% del PIL nel quinquennio 2005-2009. La pressione fiscale, d'altra parte, \u00e8 molto pi\u00f9 bassa della media europea ed \u00e8 pari al 36,4% del PIL (2008), in discesa rispetto al 40% del 2000.\nIl Lussemburgo ha tradizionalmente goduto di consistenti avanzi pubblici, tranne rare eccezioni. Nel 2009 i conti pubblici sono risultati in deficit, ma in misura molto contenuta: soltanto lo 0,7% del PIL, il risultato migliore tra i Paesi dell'Unione europea dopo quello della Svezia. La prudente gestione delle finanze statali ha fatto s\u00ec che il debito pubblico del Lussemburgo fosse pari, nel 2009, a soli 2 miliardi e mezzo di euro (il 14,5% del PIL).\nInflazione.\nDopo la forte inflazione della prima met\u00e0 degli anni ottanta che culmin\u00f2 in un tasso di inflazione del 14,8% nel 1965, la dinamica dei prezzi si stabilizz\u00f2 su una crescita di circa il 3,5% annuo tra gli anni ottanta e gli anni novanta. A partire, dal 1994 e fino all'ingresso nell'Area euro (1999), il tasso di inflazione si ridusse progressivamente fino a toccare l'1% (1998-1999). Nel decennio successivo, invece, l'inflazione ha oscillato tra il 2 ed il 3,5% annuo."}
{"id": "3027964", "revid": "1048993", "url": "https://it.wikipedia.org/wiki?curid=3027964", "title": "Villa F\u00fcrstemberg", "text": "Villa Careggi, Papadopoli, F\u00fcrstemberg \u00e8 una villa veneta situata a nord di Mestre in localit\u00e0 Marocco nel Comune di Venezia. Si affaccia sul lato sinistro del Terraglio venendo da Mestre.\nStoria.\nAlla met\u00e0 del Cinquecento si ricorda che sul luogo dove oggi si trova villa F\u00fcrstenberg sorgeva una \u00ab\"casa et cortivo\"\u00bb di Alvise Foscarini; nel 1573 la propriet\u00e0 era del figlio Andrea che l'aveva affittata a un tale Agnolo Berton. \nLa casa fu probabilmente ampliata, assumendo le forme rappresentate da una mappa del 1631, quando apparteneva ai Marin: si articolava in colombaia, casa padronale e barchessa disposti a \"L\". Nel 1663 il complesso era descritto come \u00ab\"casa dominical con horto e brolo\"\u00bb del signor Nicol\u00f2 Cotti di San Cancian.\nLa cartografia di met\u00e0 Settecento riporta invece un vero e proprio palazzo, ora dei Carreggiani. Il catasto di Tommaso Scalfarotto rappresenta nella zona i terreni della stessa famiglia, ma non compare la villa; viene invece segnalata in un'altra mappa del 1787, ma non se ne indica la propriet\u00e0, e inoltre l'edificio \u00e8 posto pi\u00f9 in prossimit\u00e0 della strada rispetto all'attuale. Solo con il catasto napoleonico del 1809 si ha una rappresentazione simile alla costruzione d'oggi.\nSono dunque molto incerte le origini e la successiva evoluzione. Si pu\u00f2 ipotizzare che l'aspetto odierno sia stato assunto tra la fine del Settecento e l'inizio dell'Ottocento, essendo ancora proprietari i Carreggiani. In seguito la villa pass\u00f2 ai Papadopoli e durante questo periodo vi fu firmata la resa della Repubblica di San Marco agli Austriaci (come riporta una lapide conservata all'interno). Anche la cappellina fu costruita dai Carreggiani, e nel 1841 fu restaurato dai Papadopoli che lo intitolarono a Santa Teresa d'Avila (prima era dedicato a San Nicol\u00f2). Nel 1935 la villa divenne dei F\u00fcrsteberg e poi di Clara Agnelli vedova F\u00fcrsteberg. In tempi pi\u00f9 recenti \u00e8 passata alla Banca IFIS di cui costituisce la sede principale.\nEdificio.\nLa villa si compone della casa padronale, al quale si accede tramite un viale alberato con entrata dal Terraglio, di alcuni edifici di servizio e dell'oratorio, il tutto circondato da un ampio parco.\nIl palazzo ha una volumetria compatta e si innalza su tre piani internamente tripartiti, con il salone centrale passante. Il fronte principale, che d\u00e0 ad est verso l'ampio parco e la strada, dimostra una certa regolarit\u00e0 data dal ritmo delle aperture, disposte su assi verticali paralleli. Sull'asse centrale si dispongono il portale architravato e, sopra, una porta finestra aperta su un balcone, con ringhiera in ferro battuto e sovrastata da un timpano modanato. L'intera facciata si conclude con una cornice in pietra e, quindi, con l'ampio timpano modanato che riporta all'interno lo stemma dei F\u00fcrstenberg."}
{"id": "3027965", "revid": "438678", "url": "https://it.wikipedia.org/wiki?curid=3027965", "title": "California Dreaming", "text": ""}
{"id": "3027969", "revid": "83531", "url": "https://it.wikipedia.org/wiki?curid=3027969", "title": "Cesare Formichi", "text": "Biografia.\nBaritono dalla voce ben timbrata, potente e dai colori bruniti, scura nei centri, studi\u00f2 a Roma con il maestro Pio Di Pietro e a Firenze con Vincenzo Lombardi e scuola di recitazione con Luigi Rasi. Debutt\u00f2 nel 1907 nel ruolo di Lescaut in \"Manon Lescaut\" al Teatro Ol\u00edmpia di Bologna. \nNel 1909 cant\u00f2 al Teatro Gaetano Donizetti di Bergamo come Vincenzo Gellner ne \"La Wally\" diretto da Vittorio Gui con Juanita Caracciolo. \nNel 1910 debutt\u00f2 nel ruolo di Rodrigo nel \"Don Carlo\" al Teatro Grande di Brescia. \nNel 1912 cant\u00f2 al Teatro Lirico di Milano nel successo dell'opera \"La Dubarry\" nel ruolo di Zamor con Edoardo Garbin. \nSuccessivamente prosegu\u00ec la sua carriera nei teatri di provincia italiani, senza riscuotere particolari successi di critica e di pubblico.\nMa la sua presenza artistica in Italia fu piuttosto breve: infatti, a partire dal 1921 il baritono romano conobbe grande successo e notoriet\u00e0 presso alcuni importanti teatri internazionali, soprattutto del Nord America e in particolare al Lyric Opera di Chicago, dove venne scritturato dal 1922 al 1932. \nNel 1929 \u00e8 Amonasro in Aida diretto da Giorgio Polacco con Rosa Raisa per l'inaugurazione del Civic Opera House di Chicago.\nIn Italia le sue apparizioni furono sempre molto rare e cos\u00ec rimase di fatto poco conosciuto. \nAl Teatro Regio di Parma nel 1922 \u00e8 Wotan ne La Valchiria con Carmen Melis.\nNel 1933 al Teatro La Fenice di Venezia \u00e8 Federico di Telramondo in Lohengrin (opera) con Maria Caniglia e Giovanni Voyer ed al Palais Garnier di Parigi con Gina Cigna.\nNel 1934 al Grand Th\u00e9\u00e2tre de Monte Carlo diretto da Paul Paray \u00e8 Scarpia in Tosca (opera) con Gilda Dalla Rizza, Jos\u00e9 Luccioni e Giuseppe Modesti e Michonnet in Adriana Lecouvreur (opera) con la Dalla Rizza ed al Teatro San Carlo di Napoli Il principe Igor' con F\u00ebdor \u0160aljapin.\nNel 1935 con una rappresentativa del Teatro alla Scala di Milano partecip\u00f2 a una serie di opere eseguite in alcuni teatri di Francia.\nIl suo repertorio era piuttosto ampio e spaziava dal primo Romanticismo all'opera verista, includendo anche il repertorio wagneriano eseguito in lingua italiana. Nella seconda parte della sua carriera cant\u00f2 anche in alcune opere di compositori contemporanei, come Franco Alfano, Italo Montemezzi, Ezio Camussi. Formichi fu particolarmente apprezzato dalla critica e dal pubblico nei ruoli di Escamillo, Jago e Scarpia.\nTra il 1912 e il 1924 incise una serie di registrazioni acustiche ed elettriche di arie d'opera e della prima versione completa di \"Rigoletto\" (1916), effettuate con la Columbia Gramophone Company, alcune di queste oggi sono rimasterizzate in CD. L'ultima sua apparizione sulle scena avvenne al Teatro San Carlo di Napoli il 28 dicembre 1948 nel ruolo di Gasparo ne \"Il franco cacciatore\"."}
{"id": "3027973", "revid": "73843", "url": "https://it.wikipedia.org/wiki?curid=3027973", "title": "Pucci (disambigua)", "text": "Persone.\nEsponenti diversi della nobile famiglia Pucci di Firenze, fra i quali:\nAltri Pucci, non legati ai precedenti:"}
{"id": "3027975", "revid": "110157", "url": "https://it.wikipedia.org/wiki?curid=3027975", "title": "San Bartolo (sito archeologico)", "text": "San Bartolo \u00e8 un sito archeologico pre-colombiano della civilt\u00e0 Maya situato nel dipartimento di Pet\u00e9n in Guatemala settentrionale, situato a nord est di Tikal e a 50 miglia dall'insediamento moderno pi\u00f9 vicino. La fama di San Bartolo \u00e8 dovuta alle pitture sui muri, influenzate dalla tradizione olmeca, e dai simboli di un tipo primitivo di scrittura maya. \nNel sito si trova una piramide alta 26 metri chiamata \"Las Ventanas\" (Le Finestre); il tempio di \"Las Pinturas\" (Le Pitture); una tomba reale nel \"Complesso Tigrillo\" (Complesso dell'ocelot); e un altro complesso simile a quelli trovati a Uaxact\u00fan e Tikal. La piramide venne iniziata nel 300 a.C. e finita nel 50 d.C.\nScoperta e ricostruzione dei murali.\nNel 2001 alla base di una piramide, una squadra comandata da William Saturno, un ricercatore del Peabody Museum scopr\u00ec una stanza con muri dipinti.Gli scavi iniziarono nel marzo 2003. Le pitture sono state datate al 100 a.C., le pi\u00f9 antiche ritrovate nel mondo maya."}
{"id": "3027985", "revid": "767487", "url": "https://it.wikipedia.org/wiki?curid=3027985", "title": "I cacciatori dell'oro", "text": "I cacciatori dell'oro (\"The Spoilers\") \u00e8 un film western del 1942 diretto da Ray Enright e interpretato da Marlene Dietrich, Randolph Scott e John Wayne.\n\u00c8 un rifacimento di precedenti versioni, tutte tratte dal romanzo di Rex Beach.\nIl film ebbe una candidatura all'Oscar alla migliore scenografia 1943 in bianco e nero. Candidati, gli scenografi Jack Otterson, John B. Goodman, Russell A. Gausman e Edward R. Robinson\nTrama.\nNel 1900, a Nome, in Alaska, coloro che hanno scoperte le prime vene aurifere si vedono minacciati dall'enorme afflusso di cercatori d'oro che arrivano da tutte le parti. Roy Glennister e Al Dextry si difendono da un certo Galloway che tenta di mettere le mani sul loro terreno. Roy intrattiene nel frattempo una relazione con Cherry Malotte, donna volitiva e influente, la padrona del saloon della citt\u00e0.\nA Nome giungono anche Alexander McNamara, funzionario dell'agenzia mineraria e il giudice Stillman insieme alla nipote Helen Chester, inviati dal governo per tentare di portare la legalit\u00e0 in citt\u00e0. Roy pensa che sarebbe saggio riporre la sua fiducia nei due uomini di legge per risolvere il suo contenzioso con Galloway. Mentre il diffidente Al preferisce difendere le sue terre usando Betty, il suo fucile. Roy accetta di affidare alla banca una cassaforte che contiene il frutto del loro lavoro, in attesa del processo che dovr\u00e0 risolvere la questione. Helen, intanto, si innamora di Roy mentre Cherry \u00e8 attirata da McNamara.\nQuando arriva il momento della sentenza, il giudice Stillman rinvia la sua decisione di 90 giorni sequestrando la cassaforte di Roy e Al. Tutti i minatori si rendono conto che McNamara e Stillman sono due corrotti venuti per approfittare della situazione. Decidono di aiutare Roy e Dextry, tentando in un primo momento di rapinare la banca dov'\u00e8 tenuto l'oro. Nel corso della rapina, lo sceriffo viene colpito da un uomo che sembra Roy. Il quale viene arrestato da McNamara che lo accusa di omicidio. McNamara e Stillman mettono a punto un piano: agevoleranno la fuga di Roy per poterlo uccidere in maniera legittima. Ma Helen, che viene a conoscenza del piano, avvisa Cherry che si reca alla prigione per salvare Glennister. Il quale riesce a fuggire e a raggiungere gli altri minatori onesti: insieme recupereranno con la forza il terreno oggetto della contesa.\nVedendo che la partita \u00e8 perduta, il giudice tenta la fuga, ma Glennister arriva in tempo per bloccarlo. In quanto a McNamara, Cherry usa il suo fascino per distrarlo fino all'arrivo di Roy: tra questi e il rivale avviene uno scontro spettacolare nel saloon messo a soqquadro dai due. Alla fine, i banditi vengono arrestati e consegnati alla giustizia.\nProduzione.\nIl film fu girato a nella San Bernardino National Forest al Lake Arrowhead, in Canada, nello Yukon e agli Universal Studios - 100 Universal City Plaza a Universal City in California. Fu prodotto dall'Universal e le riprese durarono dal 12 gennaio al febbraio 1942.\nDistribuzione.\nIl film fu distribuito dall'Universal Pictures che lo fece uscire nelle sale statunitensi l'8 maggio 1942.\nVersioni cinematografiche di \"The Spoilers\".\nLa storia - tratta dal libro di Rex Beach, che era stato lui stesso cercatore d'oro - fu utilizzata pi\u00f9 volte al cinema, in varie versioni:"}
{"id": "3027986", "revid": "830939", "url": "https://it.wikipedia.org/wiki?curid=3027986", "title": "Beyond the Break - Vite sull'onda", "text": "Beyond the Break - Vite sull'onda \u00e8 una serie televisiva statunitense andata in onda dal 2006 al 2009.\nTrama.\nAmbientata alle Hawaii, la serie racconta le vicende sportive e sentimentali di quattro ragazze, Dawn, Lacey, Birdie e Kai, che cercano di affermarsi nel mondo del surf professionistico. Guidate dall'istruttore di surf Justin Healy, si dividono tra sport e vicende sentimentali, alla ricerca costante dell'affermazione internazionale nella loro disciplina."}
{"id": "3027987", "revid": "71433", "url": "https://it.wikipedia.org/wiki?curid=3027987", "title": "Beyond the Break", "text": ""}
{"id": "3027988", "revid": "599013", "url": "https://it.wikipedia.org/wiki?curid=3027988", "title": "Oakley (Wyoming)", "text": "Oakley \u00e8 un census-designated place degli Stati Uniti d'America, situato nella Contea di Lincoln nello stato del Wyoming. Nel censimento del 2000 la popolazione era di 18 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Oakley si estende su una superficie di 0,2 km\u00b2, tutti occupati da terre.\nPopolazione.\nSecondo il censimento del 2000, a Oakley vivevano 18 persone, ed erano presenti 5 gruppi familiari. La densit\u00e0 di popolazione era di 118,9 ab./km\u00b2. Nel territorio comunale si trovavano 10 unit\u00e0 edificate. Per quanto riguarda la composizione etnica degli abitanti, il 94,44% era bianco e il 5,56% apparteneva ad altre razze. La popolazione di ogni razza ispanica corrispondeva al 5,56% degli abitanti.\nPer quanto riguarda la suddivisione della popolazione in fasce d'et\u00e0, l'11,1% era al di sotto dei 18, il 5,6% fra i 18 e i 24, il 27,8% fra i 25 e i 44, il 38,9% fra i 45 e i 64, mentre infine il 16,7% era al di sopra dei 65 anni di et\u00e0. L'et\u00e0 media della popolazione era di 48 anni. Per ogni 100 donne residenti vivevano 125,0 uomini."}
{"id": "3027989", "revid": "1592097", "url": "https://it.wikipedia.org/wiki?curid=3027989", "title": "Caprotti", "text": ""}
{"id": "3028004", "revid": "599013", "url": "https://it.wikipedia.org/wiki?curid=3028004", "title": "Lago di Pontechianale", "text": "Il lago di Pontechianale (chiamato anche \"lago di Castello\") \u00e8 un lago artificiale originato dallo sbarramento del Torrente Varaita di Chianale; \u00e8 situato a 1587\u00a0m di altezza in comune di Pontechianale (CN).\nMorfologia.\nL'invaso ha forma allungata e la sua dimensione maggiore \u00e8 lievemente inclinata in senso nord-ovest/sud-est. All'estremit\u00e0 di monte si trova il centro comunale di Pontechianale mentre a quella di valle, su un poggio nei pressi della diga, sorge la frazione Castello.\nLa sponda sinistra idrografica \u00e8 prativa e viene fiancheggiata dalla SP 105 mentre sulla riva opposta, ammantata da fitti boschi, transita uno sterrato.\nLa diga.\nSi tratta di una diga a gravit\u00e0 realizzata in pietrame con malta; la gestione \u00e8 stata data in concessione ad Enel Produzione s.p.a. per uso idroelettrico. La diga \u00e8 alta 70 metri e il volume invasato \u00e8 di 11,42 milioni di metri cubi.\nLa centrale idroelettrica alimentata dalle acque del lago, facilmente individuabile per la grossa conduttura che scende dalla montagna, \u00e8 situata in comune di Casteldelfino.\nStoria.\nLa diga fu realizzata nel 1942 e per permetterne la costruzione nel corso degli anni quaranta fu completamente abbattuta la frazione Chiesa, che sorgeva dove ora vi \u00e8 il lago. Tutte le case di questa frazione, insieme alla chiesa parrocchiale stessa (San Pietro in Vincoli) e al cimitero, sono stati ricostruiti in un'altra localit\u00e0 nello stesso comune, che ha riassunto il nome di frazione Chiesa. Alcuni resti delle case, nei periodi di magra, sono tuttora visibili sul fondo del lago."}
{"id": "3028006", "revid": "6923", "url": "https://it.wikipedia.org/wiki?curid=3028006", "title": "Smashing the Opponent", "text": "Smashing the Opponent \u00e8 un singolo degli Infected Mushroom pubblicato nel 2009 da HOMmega Productions, estratto dall'album \"Legend of the Black Shawarma\"."}
{"id": "3028008", "revid": "59785", "url": "https://it.wikipedia.org/wiki?curid=3028008", "title": "Giovanni Peroni", "text": "Biografia.\nNel 1846 la famiglia Peroni si trasfer\u00ec a Vigevano dove il nucleo familiare lavorava in una birreria. Giovanni voleva inventare un nuovo tipo di birra con una particolare ricetta, cos\u00ec gli venne in mente di ideare un marchio di birra col suo cognome. Dopo un po' costruirono la prima fabbrica di Birra Peroni a Roma. Ancora oggi la Peroni \u00e8 considerata uno dei marchi di birra pi\u00f9 famosi al mondo. La Peroni invent\u00f2 anche la Nastro Azzurro.\nIl padre Francesco si era mosso sul finire del 1845 dalla nat\u00eca Galliate, in provincia di Novara, per avviare a Vigevano una modesta attivit\u00e0 di fabbricazione della birra. Al primogenito Giovanni Peroni viene affidato, giovanissimo, il compito di recarsi a Roma, non ancora capitale del Regno, per seguire da vicino l'avviamento di una seconda fabbrica di birra, destinata a soppiantare la prima.\nLa sede vigevanese chiuder\u00e0 infatti i battenti nel 1896, mentre la sede romana, esistente in verit\u00e0 dal 1864 sotto la direzione di soci del padre, \u00e8 presa in carico dal giovane Peroni nel 1867.\nLa prima fabbrica Peroni a Roma \u00e8 installata in via Due Macelli. Motivi logistici ed esigenze di sviluppo portano nel 1871 Peroni a prendere in affitto, e in seguito ad acquistare, dall'amministrazione del manicomio di Santa Maria della Piet\u00e0 un nuovo immobile in borgo San Michele, oggi Borgo Santo Spirito, sul lato meridionale del colonnato della Basilica di San Pietro.\nNegli anni settanta e ottanta dell'Ottocento le Fabbriche di birra ed acque gazzose Francesco Peroni sedimentano la propria posizione commerciale a Roma, grazie alla rete di relazioni tessuta da Peroni; anche il fratello Cesare lascia nel 1887 Vigevano alla volta di Roma, per entrare operativamente in azienda un paio di anni dopo.\nNell'ultimo decennio del XIX secolo il numero delle fabbriche di birra attive sul territorio nazionale aveva subito una forte contrazione e la loro produzione era stata praticamente dimezzata: il fattore scatenante della crisi era stato il raddoppio della tassa di fabbricazione, introdotto nel 1891. Il maggiore carico fiscale aveva messo infatti in ginocchio le manifatture pi\u00f9 deboli, che gi\u00e0 trascinavano un'esistenza precaria. Le fabbriche operative, oltre 140 nell'esercizio finanziario 1889-1890, con una produzione complessiva di 157.629 ettolitri, erano cos\u00ec scese a meno di 90, con un prodotto totale che non raggiungeva i 100.000 ettolitri.\nAlla fine dell'Ottocento si registra una certa uniformit\u00e0 nei tipi di birra prodotti in Italia: i prodotti pi\u00f9 smerciati erano la birra \u201cuso Vienna\u201d, giallognola e poco amara, e la birra \u201cuso Monaco\u201d o \u201cuso Baviera\u201d, contraddistinta dal colore bruno e dal sapore dolciastro, entrambe prodotte con il metodo a bassa fermentazione, introdotto in Baviera attorno al 1810-1820; la tecnica a bassa temperatura aveva avuto rapida diffusione in Europa, in particolare dopo la presentazione ufficiale all'esposizione universale di Parigi del 1867. Le birre \u201cuso Monaco\u201d e \u201cuso Vienna\u201d avevano incontrato anche il gusto dei consumatori italiani perch\u00e9 pi\u00f9 adatte al clima mediterraneo rispetto alle forti birre \"stout\" inglesi o alle corpose birre ad alta fermentazione e maggiore gradazione alcolica, sempre di provenienza germanica, ed era stato il fratello di Peroni, Cesare, ad apprendere i segreti della fabbricazione della birra a bassa fermentazione recandosi presso le universit\u00e0 birrarie tedesche.\nIl radicamento della ditta a Roma negli anni ottanta dell'Ottocento \u00e8 da attribuire alla capacit\u00e0 imprenditoriale e relazionale e all'intuito commerciale di Peroni: nel 1893 assume la carica di consigliere della locale Camera di commercio e negli anni successivi \u00e8 Presidente o membro di istituzioni benefiche e di gruppi di interesse. Il matrimonio con Giulia Aragno, figlia di Giacomo, proprietario di quello che diverr\u00e0 il celebre Caff\u00e8 Aragno di via del Corso, porta alla costituzione di una ditta familiare di grande successo, in cui Peroni assume un peso finanziario crescente.\nArchivio.\nLa documentazione archivistica prodotta da Giovanni Peroni nel corso della sua attivit\u00e0 imprenditoriale \u00e8 conservata presso l'Archivio Storico e Museo Birra Peroni a Roma nel fondo \"Birra Peroni\" \"srl\" che comprende anche un fondo fotografico."}
{"id": "3028009", "revid": "599013", "url": "https://it.wikipedia.org/wiki?curid=3028009", "title": "Opal", "text": ""}
{"id": "3028010", "revid": "599013", "url": "https://it.wikipedia.org/wiki?curid=3028010", "title": "Opal (Wyoming)", "text": "Opal \u00e8 un centro abitato \"(town)\" degli Stati Uniti d'America, situato nella Contea di Lincoln nello Stato del Wyoming. Nel censimento del 2000 la popolazione era di 102 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Opal si estende su una superficie di 1,1 km\u00b2, tutti occupati da terre.\nPopolazione.\nSecondo il censimento del 2000, a Opal vivevano 102 persone, ed erano presenti 26 gruppi familiari. La densit\u00e0 di popolazione era di 91,4 ab./km\u00b2. Nel territorio comunale si trovavano 48 unit\u00e0 edificate. Per quanto riguarda la composizione etnica degli abitanti, il 99,02% era bianco e lo 0,98% apparteneva a due o pi\u00f9 razze. La popolazione di ogni razza ispanica corrispondeva al 5,88% degli abitanti.\nPer quanto riguarda la suddivisione della popolazione in fasce d'et\u00e0, il 33,3% era al di sotto dei 18, il 3,9% fra i 18 e i 24, il 32,4% fra i 25 e i 44, il 24,5% fra i 45 e i 64, mentre infine il 5,9% era al di sopra dei 65 anni di et\u00e0. L'et\u00e0 media della popolazione era di 33 anni. Per ogni 100 donne residenti vivevano 100,0 uomini."}
{"id": "3028011", "revid": "178076", "url": "https://it.wikipedia.org/wiki?curid=3028011", "title": "Lago di Castello", "text": ""}
{"id": "3028015", "revid": "439868", "url": "https://it.wikipedia.org/wiki?curid=3028015", "title": "Smoot (Wyoming)", "text": "Smoot \u00e8 un census-designated place della Contea di Lincoln nello stato del Wyoming, Stati Uniti d'America. Nel censimento del 2000 la popolazione era di 182 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Smoot si estende su una superficie di 4,4 km\u00b2, tutti occupati da terre.\nPopolazione.\nSecondo il censimento del 2000, a Smoot vivevano 182 persone, ed erano presenti 44 gruppi familiari. La densit\u00e0 di popolazione era di 41,1 ab./km\u00b2. Nel territorio comunale si trovavano 63 unit\u00e0 edificate. Per quanto riguarda la composizione etnica degli abitanti, il 95,60% era bianco, lo 0,55% era nativo, l'1,10% apparteneva ad altre razze e il 2,75% a due o pi\u00f9. La popolazione di ogni razza ispanica corrispondeva al 4,95% degli abitanti.\nPer quanto riguarda la suddivisione della popolazione in fasce d'et\u00e0, il 35,2% era al di sotto dei 18, il 9,3% fra i 18 e i 24, il 23,1% fra i 25 e i 44, il 22,0% fra i 45 e i 64, mentre infine il 10,4% era al di sopra dei 65 anni di et\u00e0. L'et\u00e0 media della popolazione era di 31 anni. Per ogni 100 donne residenti vivevano 95,7 uomini."}
{"id": "3028017", "revid": "104458", "url": "https://it.wikipedia.org/wiki?curid=3028017", "title": "Adrien Duvillard junior", "text": ""}
{"id": "3028018", "revid": "104458", "url": "https://it.wikipedia.org/wiki?curid=3028018", "title": "Adrien Duvillard jr.", "text": ""}
{"id": "3028019", "revid": "599013", "url": "https://it.wikipedia.org/wiki?curid=3028019", "title": "Cristian Grabinski", "text": "Carriera.\nClub.\nDurante la sua carriera ha vestito le maglie di Newell's Old Boys, Racing Avellaneda, Col\u00f3n, AEK Larnaca, Emelec e Chacarita Juniors.\nNazionale.\nCon la maglie di nazionali argentine minori ha preso parte al mondiale Under-17 del 1997 e al mondiale Under-20 del 1999."}
{"id": "3028020", "revid": "118158142", "url": "https://it.wikipedia.org/wiki?curid=3028020", "title": "Myriam Kloster", "text": "Carriera.\nClub.\nLa carriera di Myriam Kloster inizia nel 2003 quando entra a far parte dell' di Tolosa, dove resta fino al 2007.\nNella stagione 2007-08 esordisce in Pro A ingaggiata dal , mentre nell'annata successiva passa all', sempre nella massima divisione, a cui resta legata per tre annate. Dopo un breve periodo di inattivit\u00e0, torna sui campi da gioco a met\u00e0 stagione 2011-12 con il .\nNella stagione 2013-14 veste la maglia de , dove resta per due annate e con cui si aggiudica la Coppa di Francia 2014-15.\nPer il campionato 2015-16 viene ingaggiata dal , conquistando due Coppe di Francia e lo scudetto 2018-19, mentre nell'annata 2020-21 si accasa nuovamente al Venelles, sempre in Ligue A, conquistando l'edizione 2019-20 della Coppa di Francia, originariamente sospesa a causa della diffusione in Francia della pandemia di Covid-19.\nNazionale.\nNel 2007 ottiene le prime convocazioni nella nazionale francese."}
{"id": "3028025", "revid": "599013", "url": "https://it.wikipedia.org/wiki?curid=3028025", "title": "Star Valley Ranch", "text": "Star Valley Ranch \u00e8 un centro abitato \"(town)\" degli Stati Uniti d'America, situato nella Contea di Lincoln nello Stato del Wyoming. Nel censimento del 2000 la popolazione era di 776 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Star Valley Ranch si estende su una superficie di 32,9 km\u00b2, tutti occupati da terre.\nPopolazione.\nSecondo il censimento del 2000, a Star Valley Ranch vivevano 776 persone, ed erano presenti 292 gruppi familiari. La densit\u00e0 di popolazione era di 23,6 ab./km\u00b2. Nel territorio comunale si trovavano 856 unit\u00e0 edificate. Per quanto riguarda la composizione etnica degli abitanti, il 97,68% era bianco, lo 0,13% era afroamericano, lo 0,77% era nativo, lo 0,26% apparteneva ad altre razze e l'1,16% a due o pi\u00f9. La popolazione di ogni razza ispanica corrispondeva allo 0,39% degli abitanti.\nPer quanto riguarda la suddivisione della popolazione in fasce d'et\u00e0, l'11,5% era al di sotto dei 18, il 2,4% fra i 18 e i 24, il 12,4% fra i 25 e i 44, il 36,1% fra i 45 e i 64, mentre infine il 37,6% era al di sopra dei 65 anni di et\u00e0. L'et\u00e0 media della popolazione era di 61 anni. Per ogni 100 donne residenti vivevano 101,0 uomini."}
{"id": "3028027", "revid": "767487", "url": "https://it.wikipedia.org/wiki?curid=3028027", "title": "The Spoilers (film 1914)", "text": "The Spoilers \u00e8 un film western muto del 1914 diretto da Colin Campbell e interpretato da William Farnum, Kathlyn Williams e Tom Santschi. Prodotto dalla Selig Polyscope Company, il film - distribuito da The Film Market in una riedizione nel 1916 - usc\u00ec in prima mondiale il 25 marzo 1914.\nLa sceneggiatura si basa sul romanzo omonimo e su \"The Spoilers\", il lavoro teatrale di Rex Beach che, prodotto da Daniel Frohman, aveva debuttato a Broadway l'11 marzo 1907.\nTrama.\nRoy Glenister e il suo socio Dextry, proprietari della pi\u00f9 ricca miniera in Alaska, si recano nel periodo invernale negli Stati Uniti. A Washington, Alex McNamara sta intrallazzando con il corrotto giudice Stillman che vuole inviare a Nome per derubare dei loro diritti minerari tutti i legittimi proprietari. Il giudice, per\u00f2, cade malato e invia in sua vece in Alaska la nipote Helen Chester che deve portare con s\u00e9 i documenti. Durante il viaggio, Helen incontra Glenister da cui si sente subito attratta. A Nome, i piani di McNamara sembrano aver successo, ma Glenister e Dextry ricorrono all'avvocato Bill Wheaton che li aiuta a svelare il complotto e a far arrestare i responsabili. Si scopre anche che Bronco Kid, un giovane che, insieme a Cherry Malotte, una ballerina amante di Glenister, aveva tentato di separare il minatore da Helen, \u00e8 in realt\u00e0 proprio il fratello della ragazza, perduto da anni. Alla fine, Glenister e Helen si confessano il loro amore reciproco.\nProduzione.\nProdotto dalla Selig Polyscope Company\nDistribuzione.\nIl film fu presentato in prima mondiale il 25 marzo 1914 all'Orchestral Hall di Chicago; usc\u00ec poi nelle sale statunitensi l'11 aprile. Nel 1916, The Film Market ne present\u00f2 una riedizione ampliata in dodici rulli comprendente anche una breve apparizione di Rex Beach (l'autore del romanzo da cui era stata tratta la storia) al lavoro. Questa versione sembra perduta.\nUna copia incompleta della pellicola (un rullo in positivo a 35\u00a0mm) \u00e8 conservata negli archivi della Cohen Media Group (Raymond Rohauer collection).\nIl film \u00e8 stato distribuito in VHS dalla Grapevine Video.\nDifferenti versioni.\nLa storia - tratta dal libro di Rex Beach - fu utilizzata pi\u00f9 volte al cinema, in varie versioni: "}
{"id": "3028030", "revid": "599013", "url": "https://it.wikipedia.org/wiki?curid=3028030", "title": "Adrien Duvillard (sciatore 1934)", "text": "Era padre di Adrien, fratello di Henri e suocero di Sophie Lefranc, a loro volta sciatori alpini di alto livello. Per evitare l'omonimia con il figlio, a volte \u00e8 indicato come Adrien Duvillard senior.\n\u00c8 scomparso nel 2017 all'et\u00e0 di 82 anni, a seguito di un arresto cardiaco occorsogli dopo una caduta mentre stava sciando sulle piste di Meg\u00e8ve.\nBiografia.\nSciatore polivalente, , prese parte a due edizioni dei Giochi olimpici invernali: (non classificato in discesa libera, 4\u00b0 in slalom gigante, 38\u00b0 in slalom speciale, con il secondo tempo nella prima manche) e (non classificato in discesa e slalom, 10\u00b0 in gigante). Ai Mondiali di Bad Gastein 1958 ottenne il sesto posto in discesa.\nNel 1960 vinse la discesa libera sulla Streif di Kitzb\u00fchel."}
{"id": "3028033", "revid": "104458", "url": "https://it.wikipedia.org/wiki?curid=3028033", "title": "Adrien Duvillard senior", "text": ""}
{"id": "3028035", "revid": "104458", "url": "https://it.wikipedia.org/wiki?curid=3028035", "title": "Adrien Duvillard sr.", "text": ""}
{"id": "3028036", "revid": "1872303", "url": "https://it.wikipedia.org/wiki?curid=3028036", "title": "Bendigo", "text": "Bendigo \u00e8 una citt\u00e0 situata nel centro dello Stato di Victoria, Australia, ubicata approssimativamente a 131 chilometri da Melbourne. Bendigo ha una popolazione urbana di 76.051 abitanti. \nLa citt\u00e0 \u00e8 sede del campus regionale della La Trobe University."}
{"id": "3028037", "revid": "767487", "url": "https://it.wikipedia.org/wiki?curid=3028037", "title": "L'infernale avventura", "text": "L'infernale avventura (\"Angel on My Shoulder\") \u00e8 un film del 1946 diretto da Archie Mayo.\nCommedia fantastica, \u00e8 l'ultimo film del regista, distribuito, come il precedente (\"Una notte a Casablanca\"), dalla United Artists.\nTrama.\nNon appena uscito di prigione, Eddie Kagle \u00e8 eliminato a sangue freddo dal socio Smiley, il quale non ha alcuna intenzione di spartire il frutto delle loro attivit\u00e0 illegali. La tappa successiva, per Eddie, \u00e8 l'inferno. Qui, egli apprende di essere straordinariamente rassomigliante al giudice Frederick Parker, figura non troppo apprezzata da Mefistofele, in quanto, con la sua opera, indirizzata al riscatto sociale della giovent\u00f9 a rischio, rappresenta una minaccia alla futura disponibilit\u00e0 della manodopera richiesta dalle attivit\u00e0 dei vari gironi infernali. Tra i due viene cos\u00ec siglato un contratto: Eddie si sostituir\u00e0 al giudice, allo scopo di distruggerne la reputazione e, come contropartita, durante la sua permanenza sulla terra, potr\u00e0 soddisfare la sua sete di vendetta nei confronti del socio traditore.\nPer Belzeb\u00f9 (familiarmente Nick) \u00e8 uno scherzo operare la sostituzione di persona, durante un lieve mancamento di Parker. Ma le cose non procedono come previsto. I piani predisposti per screditare il giudice, che \u00e8 candidato alla carica di governatore, ottengono il solo effetto di accrescerne la popolarit\u00e0. Barbara, promessa sposa di Frederick, per quanto sorpresa dal brusco mutamento del fidanzato, dal suo rozzo linguaggio, dai modi volgari, dall'improvvisa dedizione al bere e al fumo (per quanto il corpo preso a prestito da Eddie si riveli non collaborativo verso queste nuove esperienze), continua a riporre in lui un'incondizionata fede. Ed anzi, la sua influenza, la prospettiva di un sereno matrimonio con relativi pargoletti, cominciano a dar voce all'\"angelo sulla spalla\" di Eddie (\"Angel on My Shoulder\" \u00e8 il titolo originale del film) e a volgerlo al bene.\nE quindi, se il giudice, alias Eddie, accetta di affrontare Smiley, che i maneggi di Nick hanno, alfine, posto sul suo cammino, lo fa unicamente per sottrarre Barbara ad una possibile minaccia, non per desiderio di vendetta. L'ex socio, terrorizzato nel trovarsi dinanzi a un giudice cos\u00ec somigliante ad Eddie e che ne conosce in dettaglio le circostanze della morte, precipita nel vuoto da una finestra aperta. In conseguenza del mutamento in lui avvenuto, Eddie \u00e8 ormai inutilizzabile da Mefistofele, che decide di riportarselo all'inferno. Ma per scongiurare una caduta di popolarit\u00e0, conseguente alla diffusione negli abissi della notizia del suo fallimento, dovr\u00e0 comprare il silenzio di Eddie con un tranquillo posto di usciere presso Sua Maest\u00e0 e con la promessa di lasciare in pace, in futuro, il giudice, che ha ripreso le sue spoglie, e naturalmente Barbara.\nDistribuzione.\nLa pellicola \u00e8 entrata nel pubblico dominio negli Stati Uniti.\nCritica.\nNel film Mayo conferma le sue capacit\u00e0 di versatile artigiano hollywoodiano e di abile confezionatore di prodotti commerciali, caratterizzati da un'eccellente direzione di attori di primo livello (in questo caso Paul Muni, Anne Baxter e Claude Rains)."}
{"id": "3028038", "revid": "71433", "url": "https://it.wikipedia.org/wiki?curid=3028038", "title": "Santi White", "text": ""}
{"id": "3028040", "revid": "1924342", "url": "https://it.wikipedia.org/wiki?curid=3028040", "title": "Replay (album Iyaz)", "text": "Replay \u00e8 l'album di debutto del cantante britannico Iyaz, pubblicato nella prima met\u00e0 di giugno 2010 su scala internazionale dall'etichetta discografica Warner.\nL'album \u00e8 stato prodotto da J. R. Rotem ed \u00e8 stato promosso dal successo dell'omonimo singolo \"Replay\". La promozione \u00e8 proseguita con la pubblicazione come singoli dei brani \"Solo\" e \"So Big\"."}
{"id": "3028042", "revid": "399", "url": "https://it.wikipedia.org/wiki?curid=3028042", "title": "Gianpiero", "text": "Origine e diffusione.\nSi tratta di un nome composto, formato dall'unione di Gianni e Piero (ipocoristici rispettivamente di Giovanni e Pietro). La variante \"Giampiero\" si \u00e8 diffusa grazie alla maggior spontaneit\u00e0 della pronuncia, dovuta all'assimilazione della N con la P, come avviene anche con Gianpietro e Gianpaolo.\nSecondo dati raccolti negli anni '70, \u00e8 il terzo pi\u00f9 diffuso fra i composti di Gianni, con 31.000 occorrenze (pi\u00f9 altre 1.8000 per le forme femminili), seguito Gianluigi (22.000) e Gianbattista (21.000); notevole \u00e8 comunque il distacco dai primi due pi\u00f9 diffusi, Giancarlo e Gianfranco (rispettivamente con 186.000 e 131.000 occorrenze, pi\u00f9 i femminili).\nOnomastico.\nL'onomastico si pu\u00f2 festeggiare lo stesso giorno dei nomi Giovanni e Pietro, di cui Gianni e Piero sono derivati."}
{"id": "3028043", "revid": "287204", "url": "https://it.wikipedia.org/wiki?curid=3028043", "title": "Ibn Sa'd", "text": "Ab\u016b \u02bfAbd All\u0101h Mu\u1e25ammad b. Sa\u02bfd b. Man\u012b\u02bf al-Ba\u1e63r\u012b al-H\u0101shim\u012b al-Baghd\u0101d\u012b () o Ibn Sa\u02bfd (), spesso indicato come K\u0101tib al-W\u0101qid\u012b, \"Segretario di al-W\u0101qid\u012b\".\nBiografia.\nIbn Sa\u02bfd nacque a Bassora nel 784 e mor\u00ec nella capitale abbaside nell'845.\nSunnita, studioso di \"\u1e25ad\u012bth\" ed esperto biografo, si form\u00f2 sotto la guida di al-W\u0101qid\u012b e di altri famosi maestri tradizionisti, studiando genealogia con Hish\u0101m b. al-Kalb\u012b.\nVisse la maggior parte della sua vita a Baghdad e si guadagn\u00f2 una reputazione di affidabile e preciso redattore di opere storiche e giuridiche, tanto da essere chiamato dal califfo abbaside al-Ma\u02bem\u016bn (assieme a Ya\u1e25y\u0101 b. Ma\u02bf\u012bn e ad altri quattro famosi dotti della sua epoca a certificare (sotto forti pressioni) la creazione nel tempo del Corano.\nCi\u00f2 malgrado, la sua fama nelle successive generazioni, non ne risent\u00ec e Ibn Sa'd \u00e8 rimasto sempre un irrinunciabile punto di riferimento per chi intenda studiare il primo periodo della storia islamica.\nIbn Sa\u02bfd era originario di Bassora (attuale Iraq), ma si trasfer\u00ec presto nella Baghdad del IX secolo. Si dice sia morto a 62 anni e che sia stato inumato nel cimitero che sorgeva nei pressi della Porta di Damasco.\nLe classi principali.\nLe \"\u1e6cabaq\u0101t al-kubr\u0101\" (Le classi principali), considerato il suo capolavoro, \u00e8 un compendio delle informazioni riguardanti le 4250 pi\u00f9 famose personalit\u00e0 del mondo islamico, comprese 600 donne. Articolato in 8 volumi, tale libro contiene la vita di Maometto, dei suoi Compagni e Seguaci, inclusi quanti combatterono a Badr (costituenti una \"classe\" a s\u00e9 stante) e le successive generazioni di Seguaci, che ricevettero le loro tradizioni direttamente dai \u1e62a\u1e25\u0101ba.\nL'attribuzione a Ibn Sa\u02bfd di tale opera \u00e8 attestata da un copista in epigrafe al volume conclusivo. Egli viene qui descritto come un \"cliente di al-\u1e24usayn ibn \u02bfAbd All\u0101h, della famiglia abbaside\".\nTraduzione.\nI volumi 5, 7 e 8 sono stati tradotti da Aisha Bewley e pubblicati sotto il titolo \"Men of Madina\" e \"Women of Madina\"."}
{"id": "3028045", "revid": "152625", "url": "https://it.wikipedia.org/wiki?curid=3028045", "title": "Replay (album)", "text": ""}
{"id": "3028050", "revid": "336956", "url": "https://it.wikipedia.org/wiki?curid=3028050", "title": "Bomba ad ananas", "text": ""}
{"id": "3028053", "revid": "287204", "url": "https://it.wikipedia.org/wiki?curid=3028053", "title": "Wodonga", "text": "Wodonga \u00e8 una citt\u00e0 dello Stato di Victoria, in Australia situata al confine con il Nuovo Galles del Sud, sul fiume Murry sulla sponda opposta della citt\u00e0 di Albury.\nLa citt\u00e0 \u00e8 sede del campus regionale della La Trobe University ospitando circa un migliaio di studenti."}
{"id": "3028068", "revid": "1346043", "url": "https://it.wikipedia.org/wiki?curid=3028068", "title": "Jessica (personaggio)", "text": ""}
{"id": "3028074", "revid": "287204", "url": "https://it.wikipedia.org/wiki?curid=3028074", "title": "Paranoid Park (romanzo)", "text": "Paranoid Park \u00e8 un romanzo dello scrittore statunitense Blake Nelson edito per la prima volta nel 2006.\nIl testo \u00e8 composto da una serie di lettere che il protagonista Alex scrive, allo scopo di confessare il terribile segreto che lui tiene nascosto. Alla fine del romanzo Alex decider\u00e0 cosa fare di tutte queste lettere.\nL'autore ha affermato che questo libro si ispira a Delitto e castigo.\nTrama.\nPortland. Alex \u00e8 un adolescente comune: trascorre le sue giornate frequentando il liceo e andando in skateboard con gli amici, attivit\u00e0 che lo aiutano a non pensare al divorzio dei genitori.\nUna sera Alex decide di recarsi al Paranoid Park, uno skatepark illegale frequentato da tipi poco raccomandabili. Qui viene avvicinato da Scratch, che lo convince a saltare su un treno in corsa per recarsi a un supermercato e comprare della birra.\nNel tentativo di saltare sul treno, Alex e Scratch vengono scoperti da un guardiano notturno che li aggredisce: inizia una colluttazione e Alex si difende colpendo con il suo skateboard il guardiano. Quest'ultimo cade a terra e rimane tranciato a met\u00e0 dalle ruote del treno in movimento.\nScratch si dilegua sparendo definitivamente dalla citt\u00e0, mentre per Alex comincia un vero calvario: da un lato non vuole confessare l'accaduto perch\u00e9 teme di rovinare per sempre la sua vita e quella della sua famiglia, dall'altro quel segreto lo logora, rendendogli impossibile vivere un'esistenza serena.\nAlex viene anche interrogato dall'ispettore Brady, che sta seguendo il caso del guardiano morto sui binari, ma non confessa le sue colpe e riesce a farla franca.\nL'unica persona che sembra essere vicina ad Alex in questo momento di difficolt\u00e0 \u00e8 Macy, una ragazza che vive nel suo quartiere. Macy capisce che il suo amico ha un segreto terribile che non pu\u00f2 rivelare, e lo convince a scrivere delle lettere per sfogarsi, per liberarsi dal peso che lo opprime.\nAlex accetta il consiglio e scrive delle lettere in cui rivela tutta la vicenda. \u00c8 questo il modo per esorcizzare la sua sofferenza e cercare di continuare a vivere una vita accettabile, pur sapendo di aver causato la morte di un uomo. Quel ricordo non lo lascer\u00e0 mai, Alex lo sa bene, ma pu\u00f2 farcela ad essere di nuovo un ragazzo quasi normale.\nNell'ultima lettera, Alex ringrazia Macy per il supporto, ma poi brucia tutto ci\u00f2 che ha scritto: ha deciso, non riveler\u00e0 mai a nessuno ci\u00f2 che successe quella notte al Paranoid Park.\nAdattamenti.\nIl regista Gus Van Sant ha portato questo romanzo sul grande schermo: il film, anch'esso intitolato \"Paranoid Park\", ha vinto il premio speciale al Festival di Cannes del 2007."}
{"id": "3028082", "revid": "767487", "url": "https://it.wikipedia.org/wiki?curid=3028082", "title": "I predatori (film 1923)", "text": "I predatori (\"The Spoilers\") \u00e8 un film western muto del 1923 diretto da Lambert Hillyer e interpretato da Milton Sills, Anna Q. Nilsson e Barbara Bedford.\nGli attori William Farnum e Tom Santschi, che avevano interpretato rispettivamente le parti di Glennister e di McNamara nella precedente versione del 1914, appaiono nei credits come consulenti tecnici.\nProduzione.\nProdotto dalla Goldwyn Pictures Corporation\nDistribuzione.\nDistribuito dalla Goldwyn Pictures Corporation, il film usc\u00ec in sala il 5 agosto 1923.\nDate di uscita.\nAlias\nVersioni cinematografiche di The Spoilers.\nLa storia - tratta dal libro di Rex Beach - fu utilizzata pi\u00f9 volte al cinema, in varie versioni: "}
{"id": "3028083", "revid": "287204", "url": "https://it.wikipedia.org/wiki?curid=3028083", "title": "Lenny (Asimov)", "text": "Lenny \u00e8 un racconto di fantascienza del 1958 dello scrittore Isaac Asimov, facente parte del ciclo dei Robot.\nFu pubblicato per la prima volta sulla rivista \"Infinity Science Fiction\" nel 1958. \u00c8 presente anche in altre antologie di racconti, quali \"Il secondo libro dei robot\" (1964), \"Tutti i miei robot\" (1982) e \"Visioni di robot\" (1990).\nTrama.\nLa U.S. Robots organizza visite guidate nei suoi stabilimenti sperando di liberare il grande pubblico dal cosiddetto \"complesso di Frankenstein\" che impediva la proliferazione dei robot fra la popolazione. Ma durante una di queste visite, un ragazzo, attardatosi in una sala dei computer di programmazione dei cervelli positronici, comincia, per noia, a giocare con i tasti di un computer incustodito, cambiando un codice per la produzione di uno di tali cervelli.\nQuel codice in particolare, doveva generare il cervello di un robot della serie LNE, prototipo studiato per lavorare nelle miniere di boro sugli asteroidi della cintura interna. Questa anomalia provoca ovviamente problemi, e la robopsicologa Susan Calvin viene convocata per occuparsene. La dottoressa quindi scopre che all'uomo meccanico erano state soppresse parecchie funzioni superiori e si trovava in uno stato molto simile a quello dell'infanzia umana. Cos\u00ec decide di battezzarlo Lenny, e di tenerlo con s\u00e9 per studiarlo. \nCos\u00ec, Charles Randow, tecnico di computer, viene sfidato dai suoi colleghi a scoprire se quel robot aveva imparato a parlare sotto i segreti insegnamenti della Calvin, ma qualcosa va storto e il robot gli rompe un braccio (fatto sconcertante date le tre leggi della robotica). La robopsicologa \u00e8 infuriata e si fa dire dal tecnico che cosa avesse fatto questo, poco prima dell'incidente. Quindi, risolve il mistero.\nRandow, irritato, aveva fatto il gesto di voler sferrare un pugno, non ottenendo alcuna risposta dal robot alle sue domande, e per questo l'automa si era difeso. Pur sembrando un'infrazione alla I e alla III Legge, la Calvin spiega che l'atto di difesa non era stato abolito in quanto Lenny non conosceva ancora bene la propria forza (proprio come nei bambini). Quindi per non farlo rottamare, la robopsicologa racconta che proprio perch\u00e9 quel robot non era ancora specializzato in qualcosa (come lo erano tutti gli altri esseri positronici di quel tempo), aveva la possibilit\u00e0 di imparare, permettendo quindi, un avanzamento nella scienza della robotica.\nMa dietro questa ragione, c'era in parte anche un suo intento egoistico di tenere il robot per s\u00e9 come se fosse un figlio. Infatti, uscendo dal suo ufficio, dopo aver dato le giuste spiegazioni ai dirigenti dell'U.S. Robots, Lenny la segue a ruota chiamandola mamma."}
{"id": "3028086", "revid": "767487", "url": "https://it.wikipedia.org/wiki?curid=3028086", "title": "Serie A 2010-2011 (calcio a 5)", "text": "Il campionato di Serie A 2010-2011 \u00e8 stato il 22\u00ba campionato di Serie A e la 28\u00aa manifestazione nazionale che assegnasse il titolo di campione d'Italia. La stagione regolare ha preso avvio il 2 ottobre 2010 e si \u00e8 conclusa il 16 aprile 2011, prolungandosi fino 13 giugno seguente con la disputa delle partite di spareggio. La formula di Play-off e play-out \u00e8 rimasta invariata: le prime otto classificate accedono direttamente agli spareggi-scudetto mentre l'undicesima e la dodicesima classificata si scontreranno nello spareggio salvezza, per decretare la terza squadra che sar\u00e0 retrocessa in A2. Le ultime due classificate, esattamente la tredicesima e la quattordicesima scendono direttamente. L'unica novit\u00e0 concessa quest'anno \u00e8 rappresentata dalla finale play-off che vale l'assegnazione dello Scudetto: non si decider\u00e0 pi\u00f9 al meglio delle 3 gare, ma come in altri sport (vedi basket) sar\u00e0 ottenuto solo al meglio delle 5 partite. Sono nove le regioni rappresentate in questo torneo. La regione maggiormente presente \u00e8 l'Abruzzo con ben tre squadre. Seguono Puglia, Sardegna e Veneto con 2 squadre a testa mentre le restanti Campania, Emilia Romagna, Lazio e Sicilia sono rappresentate da una sola squadra ciascuna, assieme al Piemonte, che dopo nove anni d'assenza vede la presenza di una nuova compagine, ovvero il neopromosso Asti.\nLa squadra campione in carica \u00e8 il Montesilvano, vincitrice del suo primo scudetto. A prendere il posto di Napoli ed Arzignano retrocesse in Serie A2, sono stati l'Asti, l'Acqua e Sapone (vincitori dei due gironi di Serie A2) e lo Sport Five Putignano, promosso tramite i play-off. Per tutte le neopromosse si tratta del debutto nella massima serie. Al posto della Barrese, esclusa dal campionato e quindi confluita nel nuovo Marigliano-Marcianise, \u00e8 stato ripescato l'Atiesse, sconfitto nei play-out dal Cagliari.\nAvvenimenti.\nSorteggio calendari.\nIl sorteggio del campionato di calcio 2010-2011 \u00e8 avvenuto a Roma il 6 agosto.\nStagione regolare.\nStatistiche e record.\nClassifica marcatori.\nRodolfo Fortino vince il titolo di capocannoniere della stagione regolare 2010-2011.\nPlay-off.\nFormula.\nAi play-off valevoli per lo scudetto sono qualificate d'ufficio le societ\u00e0 classificatesi ai primi otto posti al termine della stagione regolare. Gli incontri dei quarti di finale e delle semifinali sono a eliminazione diretta con gare di andata e ritorno. Gli incontri di ritorno saranno effettuati in casa delle squadre meglio classificate al termine della \"stagione regolare\". Al termine degli incontri saranno dichiarate vincenti le squadre, che nelle due partite di andata e di ritorno, avranno ottenuto il maggior punteggio. In caso di parit\u00e0 di punti tra le due squadre al termine delle due gare, indipendentemente dalla differenza reti, si disputer\u00e0 una terza gara di spareggio da giocarsi sempre sul campo della migliore classificata al termine della stagione regolare. In caso di parit\u00e0 al termine della terza gara si giocheranno due tempi supplementari di 5 minuti ciascuno. Qualora anche al termine di questi le squadre fossero in parit\u00e0 sar\u00e0 considerata vincente la squadra in migliore posizione di classifica al termine della \"stagione regolare\". A differenza delle precedenti edizioni, la finale si disputer\u00e0 al meglio delle cinque gare secondo l'ordine di seguito evidenziato: 1\u00aa gara in casa della squadra meglio classificata al termine della \"stagione regolare\"; 2\u00aa e 3\u00aa gara in casa della squadra peggio classificata al termine della \u201cstagione regolare\u201d; 4^ (eventuale) e 5\u00aa gara (eventuale) in casa della squadra meglio classificata al termine della \"stagione regolare\". Al termine degli incontri saranno dichiarate vincenti le squadre, che avranno ottenuto il maggior punteggio. In caso di parit\u00e0 al termine della prima gara, della seconda gara, della terza gara e della eventuale quarta gara, si proceder\u00e0 direttamente all'effettuazione dei tiri di rigore. In caso di parit\u00e0 al termine della (eventuale) quinta gara si giocheranno due tempi supplementari di 5 minuti ciascuno. Qualora anche al termine di questi le squadre fossero in parit\u00e0 si proceder\u00e0 all'effettuazione dei tiri di rigore.\nPlay-out.\nFormula.\nLe squadre che hanno concluso il campionato all'undicesima e alla dodicesima posizione si affronteranno in un doppio spareggio (andata e ritorno, la prima partita verr\u00e0 giocata in casa della peggio classificata) per determinare la terza retrocessione in serie A2. \nSupercoppa italiana.\nLa tredicesima Supercoppa italiana si \u00e8 svolta sabato 18 settembre alle ore 20:30 a Montesilvano nel Palazzetto dello Sport Corrado Roma tra i Campioni d'Italia del Montesilvano e i detentori della Coppa Italia della Marca Futsal.\nLa coppa \u00e8 stata vinta dalla squadra veneta per 3 a 0 e Fernando Wilhelm premiato come miglior giocatore."}
{"id": "3028088", "revid": "458786", "url": "https://it.wikipedia.org/wiki?curid=3028088", "title": "Diego Jim\u00e9nez", "text": ""}
{"id": "3028090", "revid": "287204", "url": "https://it.wikipedia.org/wiki?curid=3028090", "title": "Complesso nebuloso molecolare W51", "text": "Il complesso nebuloso molecolare di W51 \u00e8 un insieme di nubi molecolari giganti e regioni H II visibile nella costellazione dell'Aquila; la sua importanza a livello astronomico \u00e8 data dal fatto che viene spesso indicato come il punto in cui si origina il Braccio di Orione, distaccandosi dal Braccio del Sagittario.\nW51 possiede una struttura molto complessa e costituisce una delle regioni di formazione stellare pi\u00f9 estese ed importanti della Via Lattea; essa rappresenterebbe il primo stadio della formazione di una grande associazione OB.\nOsservazione.\nW51 si trova in direzione della parte settentrionale della costellazione dell'Aquila, in coincidenza di un tratto della Via Lattea fortemente oscurato dalla presenza di banchi di nubi oscure, qui note col nome di Fenditura dell'Aquila. La grande distanza e l'oscuramento di questa regione galattica fa s\u00ec che nessun oggetto associato al complesso sia visibile ad occhio nudo; l'unica componente del complesso individuabile e fotografabile nella banda della luce visibile \u00e8 la nebulosa diffusa Sh2-79, che pure appare molto debole e difficile da riprendere.\nW51 si trova nell'emisfero celeste boreale, ad una declinazione piuttosto bassa, pertanto la sua osservazione e il suo studio sono alla portata di tutti i telescopi della Terra, ad eccezione di quelli situati in Antartide, l'unico continente dove W51 non \u00e8 mai osservabile; gli osservatori posti nell'emisfero boreale sono comunque pi\u00f9 avvantaggiati. Il periodo pi\u00f9 indicato per la sua osservazione nel cielo serale \u00e8 compreso fra i mesi di giugno e novembre.\nCaratteristiche.\nLa regione di W51 rappresenta il primo stadio della formazione di un'associazione OB, com'\u00e8 indicato dalla presenza di numerose stelle di classe spettrale O situate all'interno di una nube molecolare, le cui emissioni sono ben visibili nelle onde radio; secondo gli scienziati, W51 costituisce in effetti una delle regioni galattiche in cui la formazione stellare \u00e8 maggiormente attiva ed estesa. Dal momento che le sorgenti attribuite a W51 si trovano in un punto in cui la linea di vista \u00e8 tangente alla direzione dei bracci di spirale galattici, \u00e8 difficile stimare l'estensione in profondit\u00e0 della nube molecolare, o se le sorgenti stesse si trovino a distanze differenti ma appaiano vicine solo per un effetto di prospettiva.\nL'importanza di W51 \u00e8 data, oltre dal fatto di essere una delle maggiori regioni di formazione stellare della Via Lattea, anche dal fatto che la sua posizione, secondo alcuni studi coinciderebbe col punto in cui il Braccio del Sagittario si biforca andando a originare il Braccio di Orione, in cui si trova anche il nostro sistema solare. Secondo altri studi invece il complesso W51 appartiene interamente al Braccio del Sagittario, mentre l'origine del Braccio di Orione sarebbe nei pressi della nube NGC 6820, posta pi\u00f9 vicina al Sole rispetto a W51.\nIn base a studi sulla parallasse trigonometrica e sulla velocit\u00e0 radiale di alcuni maser ad acqua e a metanolo, \u00e8 stato possibile determinare la distanza del complesso W51, in particolare per quanto riguarda la componente W51\u00a0IRS2, una delle maggiori sorgenti di radiazione infrarossa della regione; tale distanza \u00e8 stata indicata come compresa fra 5100 e 5800\u00a0parsec.\nLa massa totale del complesso risulta essere decine di volte superiore rispetto a molti altri complessi ben noti, come la regione di Gemini OB1. Alcune delle componenti nebulose possiedono diverse velocit\u00e0 radiali; in base a ci\u00f2 \u00e8 stato possibile individuare alcune componenti nebulose principali, come la stessa nube contenente la sorgente W51 propriamente detta, la cosiddetta \"Nube\u00a068km\u00a0s-1\", e la regione H II G49.5-0.4. Le prime due nubi appaiono in collisione fra loro, provocando cos\u00ec intensi fenomeni di formazione stellare, in cui si generano stelle supermassicce.\nFenomeni di formazione stellare.\nLa struttura di W51 \u00e8 articolata in diverse componenti principali, individuate tramite lo studio nelle emissioni nel continuum radio. La componente primaria, W51A, \u00e8 formata dalle due sorgenti G49.4-0.3 e G49.5-0.4, coincidenti con altrettante regioni\u00a0H\u00a0II; la seconda di queste regioni contiene la brillante sorgente infrarossa W51\u00a0IRS1 e i maser ad acqua W51Nord, W51Sud e W51MAIN. W51MAIN \u00e8 una sorgente coincidente con uno dei maser ad acqua pi\u00f9 forti della Via Lattea; a causa delle numerose componenti del maser, \u00e8 possibile determinare con accuratezza la sua distanza, tramite il controllo fra la velocit\u00e0 radiale e il moto proprio delle stesse componenti, e quindi la distanza dell'intera nube ospitante. A questi oggetti si aggiunge la sorgente W51\u00a0IRS2, al cui interno si cela un giovane ammasso di sorgenti infrarosse. Il numero totale delle sorgenti identificate in W51A \u00e8 116, fra le quali molte sono state individuate alla lunghezza d'onda delle onde radio; tutte queste sorgenti coincidono con oggetti stellari giovani di grande e media massa. Fra queste vi sono 27 maser, di cui 12 al metanolo, 8 a idrossido e 7 ad acqua.\nSecondo alcuni studi, i processi di formazione stellare nella regione di W51A paiono essere sequenziali, come \u00e8 testimoniato dal fatto che le regioni di gas ionizzato costituenti il complesso nebuloso mostrano differenti stadi di evoluzione, mentre le sorgenti infrarosse sembrano aumentare di dimensioni e diminuire in luminosit\u00e0 totale procedendo verso est rispetto a W51\u00a0IRS2.\nLa seconda componente maggiore del complesso \u00e8 nota come W51B; essa \u00e8 formata dalle tre sorgenti indicate con le sigle G48.9-0.3, G49.1-0.4 e G49.2-0.4 L'ultima componente, W51C, mostra uno spettro nel continuum non termale e si pensa che coincida con un resto di supernova. L'estremit\u00e0 meridionale del complesso W51 sembra ospitare la quasi totalit\u00e0 delle stelle supermassicce di classe O (giganti e supergiganti blu) immerse nella nebulosit\u00e0."}
{"id": "3028092", "revid": "287204", "url": "https://it.wikipedia.org/wiki?curid=3028092", "title": "Passaggio del Mar Rosso (Sistina)", "text": "Il Passaggio del Mar Rosso \u00e8 un affresco (350x572 cm) di attribuzione incerta (Domenico Ghirlandaio o Cosimo Rosselli o Biagio di Antonio Tucci), realizzato tra il 1481 e il 1482 e facente parte della decorazione del registro mediano della Cappella Sistina in Vaticano.\nStoria.\nIl ciclo di affreschi quattrocenteschi della Cappella Sistina venne in larga parte eseguito tra la fine del 1480 e il 1482 da un team di artisti fiorentini inviati appositamente da Lorenzo il Magnifico per sanare i conflitti col papa e confermare il primato artistico-culturale di Firenze nell'Italia dell'epoca. Parteciparono all'impresa Sandro Botticelli, Domenico Ghirlandaio e Cosimo Rosselli, che si unirono al fiorentino \"d'adozione\" Perugino, probabilmente gi\u00e0 a Roma. Ciascuno aveva al seguito numerosi assistenti, tra i quali si sarebbero poi distinti alcuni maestri di prim'ordine, tra cui Pinturicchio, Filippino Lippi, Piero di Cosimo. In seguito arriv\u00f2 anche Luca Signorelli, che sostitu\u00ec Perugino in partenza da Roma.\nLa decorazione stabiliva un parallelismo tra le \"Storie di Mos\u00e8\" (parete destra) e le \"Storie di Cristo\" (parete sinistra), narrando la trasposizione della legge divina dalle Tavole della Legge alla figura di Cristo e da questi, tramite l'episodio chiave della \"Consegna delle chiavi\" a san Pietro e i suoi discendenti, cio\u00e8 il pontefice stesso. Si trattava quindi di una riaffermazione del fondamento e della sacralit\u00e0 del potere papale, con espliciti richiami anche a chi osava contraddirlo (evidenti nella scena della \"Punizione dei ribelli\").\nLa scena del \"Passaggio del Mar Rosso\" \u00e8 una di quelle di maggior difficolt\u00e0 attributiva del ciclo: alcuni hanno fatto il nome del Ghirlandaio, attivo dopotutto in due sole scene, ma lo stile sembra rimandare piuttosto a Cosimo Rosselli e al suo assistente Biagio di Antonio Tucci.\nDescrizione e stile.\nLa scena fa parte delle \"Storie di Mos\u00e8\" e, come altre del ciclo, mostra pi\u00f9 episodi contemporaneamente. La sequenza comincia sullo sfondo a destra, dove Mos\u00e8 e Aronne stanno supplicando il faraone di liberare il popolo d'Israele. Dopo che Dio manda dieci piaghe contro l'Egitto, il faraone finalmente cede, ma decide anche di inseguire con il suo esercito gli stranieri in partenza. Arrivati al Mar Rosso gli Israeliti assistono al miracoloso aprirsi delle acque per il loro passaggio, ma quando l'esercito si appresta ad attraversare a sua volta esse si richiudono sui soldati, inghiottendoli. Questo episodio \u00e8 rappresentato in primo piano a destra, dove le acque \"rosse\" hanno avvolto i cavalieri, cogliendoli in vari atteggiamenti che esprimono con diversi gradi di intensit\u00e0 il loro sgomento: dall'urlo del faraone al centro, il pi\u00f9 esasperato della scena, al pi\u00f9 calmo tentativo di nuotare e raggiungere l'altra riva da parte delle teste in primo piano. La ricchezza di decorazioni e di linee curve crea un effetto confuso, frastagliato e mosso, che ben si lega con il carattere concitato delle scena, rendendo difficile distinguere chiaramente ciascun soggetto.\nDavanti all'esercito si vede una colonna misteriosamente sospesa sulle acque: si tratta della rappresentazione del pilastro di fuoco che Dio invi\u00f2 nell'esercito nemico per spaventarlo.\nIntanto Dio colpisce la citt\u00e0 egiziana con un diluvio, rappresentato come una rovinosa grandinata. La notazione atmosferica, rara nella produzione artistica del Quattrocento, \u00e8 resa con efficacia, ad esempio nelle cupe ombre proiettate dalle nubi sulla citt\u00e0 e nei gorghi dei nuvoloni in cui si proiettano gi\u00e0 al centro dei raggi di sole, preannunciando la fine del supplizio una volta che il popolo d'Israele \u00e8 messo in salvo. Infatti sulla sinistra compare anche un arcobaleno, oggi poco leggibile. Il modello pi\u00f9 diretto offerto nella realizzazione dell'effetto \u00e8 il \"Martirio di san Marco\" di Beato Angelico, dalla predella nel \"Tabernacolo dei Linaiuoli\" e alcune rappresentazioni di nubi nelle varie versioni di \"San Giorgio e il drago\" di Paolo Uccello.\nA sinistra il popolo d'Israele, guidato dal giovane Mos\u00e8 con la tipica veste gialla e mantello verde e col bastone del comando in mano, ha appena attraversato il Mar Rosso. La loro certezza della salvezza \u00e8 testimoniata da alcune attivit\u00e0 ludiche, come il suono di uno strumento a corda da parte della profetessa Miriam in primo piano, che alza un canto di ringraziamento a Dio. Essi continuano il loro viaggio scomparendo in lontananza verso sinistra, con una lenta processione punteggiata da dettagli naturalistici, come il cagnolino in primo piano, che sembra rimandare al corteo de Magi di Benozzo Gozzoli."}
{"id": "3028093", "revid": "281901", "url": "https://it.wikipedia.org/wiki?curid=3028093", "title": "Brachionittidi", "text": ""}
{"id": "3028095", "revid": "2184720", "url": "https://it.wikipedia.org/wiki?curid=3028095", "title": "Fire with Fire (singolo)", "text": "Fire with Fire \u00e8 una canzone della band statunitense Scissor Sisters, primo singolo estratto dal loro terzo album \"Night Work\". Il singolo \u00e8 stato pubblicato il 20 giugno 2010.\nLa canzone \u00e8 stata scritta da Babydaddy, Jake Shears e Stuart Price, e prodotta da quest'ultimo.\n\u00c8 stata utilizzata per la colonna sonora di FIFA 11.\nVideo.\nIl video del singolo \u00e8 stato diretto da Philip Andelman e girato di notte per le strade delle citt\u00e0 natale della band, New York City. Il video mostra il gruppo eseguire il brano su un palco montato sopra un camion, che si aggira per le strade di Manhattan sotto gli occhi dei passanti."}
{"id": "3028097", "revid": "33309695", "url": "https://it.wikipedia.org/wiki?curid=3028097", "title": "Duca di Polonia", "text": ""}
{"id": "3028098", "revid": "1005847", "url": "https://it.wikipedia.org/wiki?curid=3028098", "title": "Persone pi\u00f9 potenti del mondo secondo Forbes", "text": "Ogni anno (dal 2009) la rivista statunitense \"Forbes\" compila una lista delle persone pi\u00f9 potenti del mondo. La lista ha un nome per ogni 100 milioni di abitanti sulla Terra, ed era composta quindi da 67 diversi nomi nel 2009, da 68 nel 2010, da 70 nel 2011 e da 71 nel 2012. L'elenco \u00e8 stato stilato tenendo conto, oltre delle risorse finanziarie disponibili, anche del grado d'influenza sulle vicende globali.\n2009.\nLista per nazioni.\nDei 193 Stati sovrani riconosciuti, 24 sono rappresentati nella lista stilata dalla rivista \"Forbes\", insieme a due organizzazioni internazionali (Unione europea e ONU) e due territori contesi (Palestina e Tibet)."}
{"id": "3028102", "revid": "767487", "url": "https://it.wikipedia.org/wiki?curid=3028102", "title": "Lupo mannaro (film)", "text": "Lupo mannaro \u00e8 un film italiano del 2000 diretto da Antonio Tibaldi.\nDistribuzione.\nIl film \u00e8 uscito in Italia il 7 giugno 2000."}
{"id": "3028104", "revid": "486946", "url": "https://it.wikipedia.org/wiki?curid=3028104", "title": "Mills Bomb", "text": ""}
{"id": "3028108", "revid": "287204", "url": "https://it.wikipedia.org/wiki?curid=3028108", "title": "Frederic Protat", "text": ""}
{"id": "3028110", "revid": "182396", "url": "https://it.wikipedia.org/wiki?curid=3028110", "title": "Legio II Britannica", "text": ""}
{"id": "3028127", "revid": "182396", "url": "https://it.wikipedia.org/wiki?curid=3028127", "title": "Legio II Flavia Constantia Thebaeorum", "text": ""}
{"id": "3028130", "revid": "200568", "url": "https://it.wikipedia.org/wiki?curid=3028130", "title": "Saggio di Bellier-Carocci Buzi", "text": "Il saggio di Bellier-Carocci Buzi \u00e8 un saggio che permette di individuare la presenza di olio di arachide e olio di sansa in un campione di olio d'oliva.\nIl metodo \u00e8 stato introdotto da Bellier nel 1899 per l'analisi del solo olio di arachide, la modifica proposta da Carocci Buzi nel 1929 permette di individuare anche l'olio di sansa.\nProcedura.\nSu 1 grammo di campione si procede con una saponificazione con idrossido di potassio in soluzione idroalcolica utilizzando una beuta. Successivamente si lascia raffreddare e si aggiunge acido acetico per liberare gli acidi grassi. A questo punto si aggiungono 50 mL di etanolo a 70\u00b0 scaldato alla temperatura di 45\u00a0\u00b0C, si inserisce un termometro e si tappa la beuta. Durante il raffreddamento la soluzione si intorbida e si forma un precipitato.\nInterpretazione del saggio.\nA seconda della temperatura alla quale avviene l'intorbidamento e dalla forma del precipitato si pu\u00f2 individuare la presenza e la quantit\u00e0 di olio di arachide e la presenza di olio di sansa (solo qualitativa). Un campione di olio di oliva puro deve intorbidarsi ad una temperatura inferiore ai 16\u00a0\u00b0C. La temperatura di intorbidamento prende il nome di \"indice di Bellier\".\nCon l'aggiunta di etanolo caldo vengono separati per estrazione dal campione saponificato gli acidi grassi arachico e lignocerico e delle cere (e/o i corrispondenti alcoli di idrolisi).\nPresenza di olio di sansa.\nLa soluzione si intorbita al momento dell'aggiunta dell'alcol e col tempo si formano dei fiocchi voluminosi che rimangono in sospensione. I fiocchi sono composti principalmente da alcoli alifatici ad alto peso molecolare.\nPresenza di olio di arachide.\nL'intorbidamento avviene durante il raffreddamento ed in seguito si avr\u00e0 un precipitato cristallino. A seconda della temperatura di inizio dell'intorbidamento si pu\u00f2 misurare la quantit\u00e0 di olio di arachide. La presenza di olio di sansa inficia notevolmente il riconoscimento dell'olio di arachide in quanto, se presenti entrambi, si ottiene sia un precipitato cristallino che una sospensione floccolosa. In assenza di olio di sansa il saggio positivo \u00e8 comunque un dato sicuro\ndella presenza di olio di arachide e d\u00e0 una valutazione quantitativa accurata.\nSpecularmente il saggio pu\u00f2 essere utilizzato per l'analisi della purezza dell'olio di arachide, in questo caso la temperatura di intorbidamento deve essere pari a 40\u00a0\u00b0C.\nUtilizzo attuale.\nAttualmente questo metodo non viene pi\u00f9 utilizzato. Le moderne tecniche di rettifica dell'olio di oliva eliminano anche le cere ottenute con l'estrazione rendendo il saggio per l'olio di sansa inutile. Inoltre le moderne tecniche strumentali hanno reso questa metodica obsoleta."}
{"id": "3028132", "revid": "1698050", "url": "https://it.wikipedia.org/wiki?curid=3028132", "title": "HDI Assicurazioni", "text": "HDI Assicurazioni \u00e8 una compagnia assicurativa italiana, nata nel 2001 a seguito della fusione tra BNC Assicurazioni e La Mannheim AG. La societ\u00e0 \u00e8 controllata dal gruppo assicurativo Talanx AG di Hannover ed opera in oltre 150 paesi. Al 2016 risulta al 30\u00ba posto per raccolta premi del lavoro diretto italiano.\nStoria.\nLe origini del gruppo.\nHDI Assicurazioni nasce nel 1903 ad Hannover come mutua assicuratrice specializzata nel ramo industriale (da cui l'acronimo \"Haftpflichtverband der Deutschen Industrie\" - assicurazione della responsabilit\u00e0 civile dell'industria tedesca).\nTra i soci costituenti dell'epoca figuravano alcuni industriali tedeschi.\nDopo alcuni decenni di crescita, nel 1996 la societ\u00e0 decide di effettuare una riorganizzazione interna ponendo come capogruppo una finanziaria chiamata Talanx (il cui nome deriva dalla combinazione dei termini tedeschi \"Talent\" e \"Phalanx\").\nA febbraio 2006 la Talanx AG incorpora tutte le filiali operative dell'impresa Gerling mediante acquisto di azioni o quote.\nIn Italia.\nLa trasformazione da BNC Assicurazioni a HDI Assicurazioni \u00e8 segnata da alcune tappe fondamentali:\nNel 1992 l'ente pubblico denominato \"Banca Nazionale delle Comunicazioni\", costituito dalla sezione credito per le attivit\u00e0 bancarie e previdenza per quelle assicurative, viene trasformato in due distinte e separate societ\u00e0 per azioni. BNC Assicurazioni inizia la sua attivit\u00e0 e cede il 100% del pacchetto azionario al gruppo Sanpaolo IMI di Torino.\nNel 1997 la HDI di Hannover acquisisce il 71,68% del pacchetto azionario della BNC Assicurazioni.\nNel 2001, dalla fusione tra BNC Assicurazioni e La Mannheim nasce HDI Assicurazioni.\nNel 2004 il Gruppo Talanx rileva la quota residua del 28,32% detenuta dal Sanpaolo IMI, diventando pertanto azionista unico.\nNel 2008 grazie alla partnership con Banca Sella nasce InChiaro Assicurazioni, societ\u00e0 del gruppo HDI Assicurazioni, partecipata al 51% da HDI Assicurazioni e al 49% dal gruppo Banca Sella.\nA luglio 2016 HDI Assicurazioni rileva il restante 49% di InChiaro Assicurazioni e il 100% di CBA Vita SpA (inclusa Sella Life LTD, ora InChiaro Life dac), di propriet\u00e0 di Banca Sella.\nA giugno 2017, HDI Assicurazioni acquisisce, mediante fusione per incorporazione, le societ\u00e0 InChiaro Assicurazioni e CBA Vita SpA.\nA ottobre 2020, la societ\u00e0 comunica l\u2019acquisizione del 100% del pacchetto azionario di Amissima Assicurazioni.\nAltre societ\u00e0 del gruppo.\nIn Italia, il gruppo opera mediante altre societ\u00e0: \nStoricamente InLinea era un canale distributivo commerciale interno alla HDI Assicurazioni dedicato ai dipendenti e pensionati delle Ferrovie dello Stato."}
{"id": "3028134", "revid": "33310407", "url": "https://it.wikipedia.org/wiki?curid=3028134", "title": "Calcio alle Olimpiadi", "text": ""}
{"id": "3028140", "revid": "73831", "url": "https://it.wikipedia.org/wiki?curid=3028140", "title": "CAN A", "text": ""}
{"id": "3028141", "revid": "73831", "url": "https://it.wikipedia.org/wiki?curid=3028141", "title": "CAN B", "text": ""}
{"id": "3028142", "revid": "729019", "url": "https://it.wikipedia.org/wiki?curid=3028142", "title": "M67 (granata)", "text": "La M67 \u00e8 una bomba a mano a frammentazione offensiva antiuomo attualmente in uso nell'United States Army e nel Canadian Army, dove si chiama C13.\nLa granata sostituisce la M61 usata nella Guerra del Vietnam, che a sua volta sostituiva la bomba ad ananas Mk2.\nDescrizione.\nLa M67 ha un corpo rotondo, riempito di 180 g di Composition B, ed \u00e8 relativamente leggera, facilitandone l'uso ed il lancio. \u00e8 dotata di leva di sicura (o \"cucchiaio\") tenuto in posto da uno spinotto ad anello.\nUso.\nUn normale soldato pu\u00f2 lanciare questa granata a 30\u201340 m, ed ha una area letale effettiva di circa 15 m, ma i frammenti possono volare fino a 25 m, anche se a distanze superiori ai 20 ma hanno basse probabilit\u00e0 di ferire. Per questo possono essere lanciate da un soldato privo di copertura, senza che venga notevolmente investito di frammenti (anche se \u00e8 meglio lanciarle da dietro protezione)."}
{"id": "3028143", "revid": "124123", "url": "https://it.wikipedia.org/wiki?curid=3028143", "title": "Espido Freire", "text": "\u00c8 stata la pi\u00f9 giovane vincitrice del Premio Planeta, nel 1999 a soli 25 anni con il romanzo \"Pesche gelate\".\nBiografia.\nLaureata in Filologia inglese all'Universit\u00e0 di Deusto, nel 1998 ha pubblicato \"Irlanda\", il suo primo romanzo. Nel giro di pochi mesi s'impegna nella pubblicazione di altri due romanzi, il secondo dei quali \u00e8 insignito del Premio Planeta dalla casa editrice spagnola. Nel 2000 e nel 2001 inizia ad occuparsi di saggistica e poesia, con lavori su Jane Austen, sulle sorelle Bront\u00eb e sulla sua generazione, definita dei \"mileuristas\". Nel 2001 ha vinto il Premio NH de Relatos con la raccolta di racconti \"El Tiempo Huye\", nel 2007 ha ottenuto il Premio Ateneo de Sevilla con \"Soria Moria\".\nParallelamente, \u00e8 traduttrice e ha collaborato con alcuni giornali iberici, tra cui \"Publico\", \"ADN\" ed \"El Mundo\". Infine, ha collaborato con la radio, la televisione e le universit\u00e0 spagnole con corsi di scrittura creativa. Le sue opere sono state tradotte in varie lingue europee e hanno riscosso successo anche in Francia, dove le \u00e8 stato assegnato il Premio Millepage per il suo romanzo d'esordio."}
{"id": "3028152", "revid": "486946", "url": "https://it.wikipedia.org/wiki?curid=3028152", "title": "Tekkai", "text": ""}
{"id": "3028162", "revid": "125140833", "url": "https://it.wikipedia.org/wiki?curid=3028162", "title": "Televiziunea Rom\u00e2n\u0103", "text": "La Televiziunea Rom\u00e2n\u0103 (TVR), formalmente Societatea Rom\u00e2n\u01ce de Televiziune, \u00e8 l'ente televisivo pubblico della Romania.\n\u00c8 membro dell'Unione europea di radiodiffusione (UER) dal 1993, anno in cui la nazione ha cominciato a partecipare all'Eurovision Song Contest.\nDall'ottobre 2021 la SRTV - Societ\u00e0 rumena di televisione \u00e8 guidata da Dan Turturic\u0103.\nStoria.\nNascita e primi anni.\nTVR \u00e8 nata nel 1956 e ha iniziato le trasmissioni il 31 dicembre dello stesso anno, in un edificio di Bucarest.\nNel 1968 TVR si trasfer\u00ec in un nuovo edificio e nacque Programul 2 (oggi TVR 2), e il canale preesistente venne ribattezzato Programul 1 (oggi TVR 1).\nNel 1983 TVR inizi\u00f2 le trasmissioni a colori con il sistema tedesco PAL.\nSebbene il resto dei paesi del blocco orientale avessero adottato il sistema S\u00c9CAM sostenuto dai sovietici, TVR scelse di implementare il sistema PAL.\nFin dal lontano 1968, TVR prevedette di introdurre la trasmissione televisiva a colori testando la tecnologia del colore stesso; tuttavia, all'epoca, fu ritenuto troppo costoso imporre la stessa trasmissione a colori e i piani furono accantonati fino al 1983.\nPur avendo iniziato tale tecnica trasmissiva nel 1983, nel 1990, solo alcune trasmissioni venivano emesse a colori e solo poche persone possedevano in casa un apparecchio televisivo in PAL per poterle seguire.\nA causa del programma di risparmio energetico, introdotto dal regime comunista nel 1985, TVR 2 venne sospeso e TVR 1 venne limitato a due ore al giorno (dalle 20.00 alle 22.00 con un'eccezione il sabato, dalle 13:00 alle 15:00 e dalle 19:00 alle 22:30, e la domenica con lo stesso programma del sabato con l'orario dedicato ai bambini tra le 11:30 e le 12:30).\nTali orari di programmazione erano dovuti al fatto che la stessa TVR doveva concentrare i suoi sforzi sulla vita personale di Nicolae Ceau\u0219escu e della moglie Elena quindi, in realt\u00e0, codesta programmazione giornaliera veniva suddivisa in met\u00e0 propaganda e met\u00e0 intrattenimento generale; inoltre TVR rimase l'unica emittente televisiva attiva in Romania fino al 1989.\nLa programmazione di due ore al giorno veniva cos\u00ec suddivisa:\nNel 1988 i programmi aumentarono a tre ore al giorno nei giorni feriali (dalle 19:00 alle 22:00).\nLa serie TV americana \"Dallas\", introdotta a met\u00e0 degli anni '80, divenne l'unico programma televisivo occidentale trasmesso sul canale a colori.\nDopo la rivoluzione del 1989.\nDurante la rivoluzione romena del 1989, TVR fu occupata dai manifestanti cambiandone il nome in Televiziunea Rom\u00e2n\u0103 Liber\u0103 (TVRL).\nIn quell'anno, la sede centrale della televisione romena fu un riferimento importante per il Fronte di Salvezza Nazionale in quanto utilizzata dai ribelli per diffondere qualsiasi notizia alla popolazione come, ad esempio, la diffusione che, nel pomeriggio del 22 dicembre, l'ex dittatore Ceau\u0219escu era fuggito.\nIl 17 febbraio 1990 fu la data in cui, molto semplicemente, venne eliminata la L dall'acronimo pertanto TVR 2 (ex TVRL 2) riprese le sue regolari trasmissioni e TVRL 1 divenne TVR 1.\nDopo il 1990, senza alcuna strategia, TVR cadde in una profonda crisi di identit\u00e0; essa, infatti, cambi\u00f2 identit\u00e0 pi\u00f9 volte senza alcun motivo particolare (tale crisi si intensific\u00f2 anche dopo il 1996).\nAl 1\u00ba gennaio 1993, come parte di Radioteleviziunea Rom\u00e2na (RTVR), TVR entra a far parte dell'Unione europea di radiodiffusione (UER), e l'anno successivo il paese debutta all'Eurovision Song Contest.\nAl 1\u00ba dicembre 1995, giorno di festa dell'unit\u00e0 nazionale, viene lanciata TVR International mentre nel 1998 essa viene ribattezzata in TV Romania International con un'identit\u00e0 completamente diversa dalla precedente.\nNel 2001, TVR 2 ha cambiato anch'essa identit\u00e0, logo e presentazione per la quarta volta; nello stesso anno, dopo tre \"rebranding\", TVR 1 diviene \"TV Romania 1\".\nCon la nuova denominazione \"Romania 1\" ivi incluso il logo del canale, essa ha cambiato tre volte la sua identit\u00e0 in soli due anni.\nNel 2002 viene lanciata TVR Cultural.\nNel 2003 il management ha avviato un controverso rebranding (una nuova identit\u00e0 \u00e8 stata creata dall'agenzia britannica English &amp; Pockett).\nAlla data dell'11 giugno 2004, tutti i canali sono stati rinominati \"TVR\" e hanno ricevuto la stessa identit\u00e0.\nNel 2006 TVR si occupa di ospitare, presso la Sala Polivalent\u0103 di Bucarest, lo Junior Eurovision Song Contest 2006, vinto dalla Russia con Anastasija e Maria Tolma\u010d\u00ebvy.\nNell'agosto 2008, TVR ha acquisito i diritti di trasmissione della UEFA Champions League in Romania, per le tre stagioni successive (tra la stagione 2009-2010 e la stagione 2011-2012) mentre dalla stagione 2012-2013, ha acquisito la seconda opzione.\nIl 1\u00ba giugno 2008, TVR HD ha iniziato a trasmettere in HD dando anche visione, ai telespettatori romeni, di Euro 2008 e delle Olimpiadi estive dello stesso anno.\nCon il 10 ottobre 2008 viene lanciata TVR 3 dando l'impronta di canale dedicato alla programmazione locale, all'intrattenimento ed alle notizie prodotte nelle varie regioni della Romania.\nAl 31 dicembre 2008 viene lanciato TVR Info, un canale \"must-carry\" per tutti gli operatori via cavo.\nTale canale trasmette informazioni sul traffico, notizie e feed in diretta da telecamere dislocate in varie citt\u00e0 della Romania.\nNel 2016 la Romania viene squalificata dall'Eurovision Song Contest 2016, a causa del debito di TVR verso l'UER di 14,5 milioni di franchi svizzeri, inoltre \u00e8 stata preclusa all'emittente la possibilit\u00e0 di trasmettere altri programmi in Eurovisione. Dopo il pagamento del debito il paese ha partecipato alle successive edizioni dell'Eurovision Song Contest.\nDal 3 novembre 2019 TVR 1 e TVR 2 sono passati all'HD e TVR HD ha terminato la sua trasmissione dopo 11 anni. Il notiziario viene ora trasmesso dal vecchio Studio 2 modernizzato. \nDue eventi verranno celebrati nel 2021 con il progetto speciale \"Noi siamo TVR\", la miniserie di documentari sul patrimonio della Romania, coprodotta da TVR-UNESCO per i 65 anni di Televisione in Romania e 65 anni dall'adesione della Romania all'UNESCO, la cui doppia celebrazione ha dato vita a progetti unici. \"Noi siamo TVR\" mette al centro le persone che danno vita alla Televisione pubblica tutti i giorni, 24 ore su 24, i dipendenti che lavorano rispettivamente negli studi di Bucarest, Cluj, Craiova, Ia\u015fi, Timi\u015foara, T\u00eergu-Mure\u015f e TVR MOLDOVA. \n\"2x65\" \u00e8 una serie di mini-documentari sul patrimonio della Romania, 65 storie raccontate dai dipendenti, trasmesse in 65 giorni.\nOrganizzazione.\nL'emittente gestisce attualmente 5 canali: TVR1, TVR2, TVR3, TVRi e TVR MOLDOVA. In passato ha gestito altri tre canali televisivi, che tuttavia sono stati soppressi in seguito alla crisi economica di TVR nel 2012: TVR Cultural e TVR Info, che in seguito \u00e8 stato sostituito da TVR News che \u00e8 stato soppresso a sua volta nel 2015.\nTVR gestisce inoltre 6 \"studiouri teritoriale\" (studi regionali): TVR Bucure\u0219ti, TVR Cluj, TVR Craiova, TVR Ia\u0219i, TVR T\u00eergu-Mure\u0219 e TVR Timi\u0219oara.\nFinanziamento ed accuse.\nFino al 2017 TVR era finanziata con una tassa di licenza televisiva obbligatoria per tutti i possessori di televisori ed anche dalla pubblicit\u00e0.\nCi\u00f2 \u00e8 stata considerata come concorrenza sleale da parte delle emittenti televisive commerciali dato che, quest'ultime, devono basarsi esclusivamente sulle entrate derivanti dalla pubblicit\u00e0 e dagli operatori via cavo.\nDopo aver rimosso la tassa di 6,5 lei, TVR \u00e8 adesso totalmente finanziata direttamente dal governo.\nIl consiglio di amministrazione di TVR \u00e8 nominato dal governo e dal parlamento.\nNella sua storia post-comunista, TVR \u00e8 stata quasi costantemente sospettata di sottomettersi al controllo e alla censura del governo."}
{"id": "3028164", "revid": "115445559", "url": "https://it.wikipedia.org/wiki?curid=3028164", "title": "Auditorium Oscar Niemeyer", "text": "L'Auditorium Oscar Niemeyer di Ravello in Costiera Amalfitana e ha una capacit\u00e0 di 320 posti.\nStoria.\nL'idea di costruire un auditorium a Ravello fu presa per prolungarne la stagione musicale e per potenziare il richiamo turistico della citt\u00e0 oltre la stagione estiva, fornendo una sede stabile e coperta alle annuali manifestazioni ravellesi di musica classica.\nSulla scia di questa intenzione, in data 4 agosto 2003, fu stipulato un Accordo di programma tra Comune di Ravello, Regione Campania e Comunit\u00e0 Montana Penisola Amalfitana finalizzato alla realizzazione dell\u2019auditorium. \nUna serie di casi favorevoli, come l\u2019amicizia dell'allora presidente della Fondazione Ravello, Domenico De Masi con l\u2019architetto brasiliano Niemeyer, consent\u00ec di chiedere a quest\u2019ultimo il progetto dell\u2019auditorium.\nIl progetto.\nIl bozzetto \u00e8 il 23 settembre 2000 nello studio di Oscar Niemeyer a Rio de Janeiro (Brasile). Local architect che ha eseguito il progetto effettivo \u00e8 lo studio italiano Alvisi Kirimoto + Partners.\nLa costruzione.\nI lavori sono incominciati a ottobre 2008 e si sono conclusi nel gennaio 2010, ed \u00e8 stato inaugurato il 29 gennaio 2010 alla presenza del presidente della regione Campania Antonio Bassolino.\nIl 31 gennaio si \u00e8 svolto il primo concerto nell'auditorium, aperto da Lucio Dalla.\nOspiti.\nPer la sua inaugurazione, oltre a Lucio Dalla, sono stati ospiti dell'Auditorium l\"'Escola do Teatro Bolshoi no Brasil\", il \"coro del teatro San Carlo\" di Napoli, il sassofonista Nicola Alesini e il violinista Salvatore Accardo. \n&lt;br&gt;A settembre dello stesso anno 2010 prima sono stati ospiti molti magistrati italiani per il \"Convegno degli Avvocati e Magistrati Italiani\", organizzato dalla La.P.E.C. e in seguito il direttore d'orchestra Roman Vlad vi ha ricevuto il premio Wagner. Il 12 e il 13 si \u00e8 esibito Toni Servillo con lo spettacolo \"Sconcerto\".\nCritiche.\nL'architetto brasiliano Niemayer non \u00e8 mai stato a Ravelloe ha quindi immaginato le dimensioni e l'inserimento stesso dell'edificio senza conoscere il contesto ambientale di questo mirabile luogo.\nLa costruzione dell'auditorium \u00e8 stata criticata dall'associazione ONLUS per la difesa dei beni culturali, artistici e ambientali Italia Nostra che definisce l'auditorium un \"abuso edilizio\".\nPochi mesi dopo l'apertura nel maggio 2010 l'auditorium \u00e8 stato a rischio chiusura a causa di una controversia gestionale che ha portato all'interrogazione parlamentare di due deputati del PD, Ermete Realacci e Tino Iannuzzi al ministro per i Beni e le Attivit\u00e0 Culturali, Sandro Bondi e al ministro per le Politiche Europee, Andrea Ronchi.\nAnche il senatore del PDL Franco Cardiello ha chiesto un'interrogazione parlamentare al ministro per i Beni e le Attivit\u00e0 Culturali, Sandro Bondi e al presidente del consiglio Silvio Berlusconi.\nIl 20 dicembre 2010 l'Unione europea ha chiesto spiegazioni, dopo aver gi\u00e0 elargito 5 milioni di euro sui 16 totali, dato che nell'auditorium si sono svolti solo due concerti e poi, nel 2010, \u00e8 stato quasi sempre chiuso.\nNel 2011 sono stati riscontrate crepe ed infiltrazioni di umidit\u00e0 nella struttura."}
{"id": "3028165", "revid": "228587", "url": "https://it.wikipedia.org/wiki?curid=3028165", "title": "Biryani", "text": "Nella cucina persiana il biryani , biriani, o beriani (: \u0628\u0631\u06cc\u0627\u0646\u06cc) \u00e8 una pietanza a base di riso (solitamente basmati), preparato assieme a spezie, carne, pesce, uova o verdure. Il nome deriva dalla parola persiana \"bery\u0101(n)\" (: \u0628\u0631\u06cc\u0627\u0646) che significa \"fritto\" o \"arrostito\".\nIl Biryani venne portato nel subcontinente indiano da viaggiatori e mercanti musulmani. Varianti locali di questo piatto sono popolari non soltanto nell'Asia meridionale ma anche in Arabia e varie comunit\u00e0 arabe ed asiatiche occidentali.\nIngredienti.\nLe spezie e i condimenti con cui \u00e8 preparato il Biryani sono vari, tra cui: burro indiano (ghi), piselli, fagioli, cumino, chiodi di garofano, cardamomo, cannella, coriandolo, foglie di menta, foglie di alloro, zenzero, cipolle e aglio. Il Biryani \u00e8 generalmente non vegetariano includendo quindi vari tipi di carni, tra cui: carne di manzo, carne di pollo, carne di capra, carne di agnello, pesce o gamberi. Il piatto viene poi accompagnato e servito con salsa Chutney, Raita o Korma, curry, uova sode o un tipico piatto acido a base di melanzane chiamato \"brinjal\".\nLa differenza sostanziale tra il Biryani ed il Pilaf, altra comune pietanza indiana a base di riso, sta nella cottura. Il primo, a differenza del secondo, cuoce tutti gli ingredienti separatamente e non tutti insieme. Il riso viene infatti cotto da solo, saltato in un Kayvan, detto anche \"BA-K\", padella simile al wok cinese. Solo successivamente vengono aggiunti gli altri ingredienti in modo tale da creare un contrasto netto tra i sapori degli altri ingredienti e il sapore del riso, rimasto pressoch\u00e9 insipido.\nTipi.\nIl Biryani, come detto, \u00e8 parte della cucina tipica di molte culture orientali, dall'estrema Asia ai confini con l'Europa.\nHyderabadi Biryani.\nL\"'Hyderabadi biryani\" o \"Biryani di Hyderabad\" non vegetariani sono serviti e cucinati in tutte le zone dell'India e costituiscono una grossa parte della cucina indiana. La cucina del Nizam comprende quasi 50 tipi di Biryani, preparati con pesce, gamberi, carne di quaglia, di daino e di lepre. Il pi\u00f9 famoso, il Biryani di Hyderabad appunto, \u00e8 chiamato anche \"\"Kachi Akhni\" Biryani\", per la marinatura e la cottura simultanea di carne e riso.\nLucknowi Biryani.\nIl \"Lucknowi Biryani\" detto anche \"Biryani di Lucknow\" o \"Biryani dell'Awadh\" \u00e8 la base di molti Biryani, tramandata dai musulmani dell'impero Moghul nella parte pi\u00f9 a nord dell'India, l'Awad. Ebbe origine nel villaggio oggi chiamato \"Bare Next\", raccogliendo sapori del sud e divenendo l'odierno \"Virani Biryani\". Il Biryani dell'Awadh, conosciuto anche come \"\"Pukka\" Biryani\" viene preparato cuocendo carne e riso separatamente, mescolandoli poi successivamente.\nCalcutta Biryani.\nIl \"Calcutta Biryani\", \"Kolkata Biryani\" o \"Biryani di Calcutta\" nasce come evoluzione del Biryani di Lucknow, quando Wajid Ali Shah, ultimo nababbo di Awadh venne esiliato a Calcutta nel 1856 Quando il biryani entr\u00f2 nelle case dei pi\u00f9 poveri della citt\u00e0, che non potevano permettersi la carne (perlomeno regolarmente), la carne fu rimpiazzata dalle patate. Ora l'uso delle patate \u00e8 diventato un tratto distintivo del Calcutta Kiryani, come ingrediente aggiuntivo oltre alla carne.\nIranian Biryani.\nL\"'Iranian Biriani\" o \"Biryani Iraniano\" viene servito nella provincia iraniana di Isfahan, a sud di Teheran, ed \u00e8 a base di montone al forno. Viene utilizzato principalmente il polmone dell'animale, che viene stufato e poi macinato e grigliato in speciali piccole pentole poco profonde, nel forno o sulla fiamma. Questa sorta di hamburger di montone vengono poi serviti con della cannella in polvere e arrotolati nel pane locale, il \"naan\", simile nella preparazione e nell'aspetto alla pita greca. Nell'aspetto pu\u00f2 quindi diventare simile ad un kebab, motivo per cui a volte viene scambiato con il \"Biryani Kebab\" (kebab con Biryani generico) o il \"D\u00fcr\u00fcm Kebab\" o \"roll kebab\" (kebab arrotolato nel \"naan\", ma senza riso o Biryani).\nNella forma pi\u00f9 originale, il piatto \u00e8 conosciuto con il generico nome di \"Dam Pukht\" o \"Dan-pukhtak\". Tradotto dal persiano, significa \"cotto al vapore\", in riferimento al metodo di cottura del riso, che \u00e8 alla base del piatto. In Iran \u00e8 tuttora molto pi\u00f9 comune \"Dam Pukht\" piuttosto che \"Biryani\" per indicare la pietanza. In alcune aree del sudest asiatico, come nel Myanmar (ex \"Birmania\") ad esempio, il termine a prevalere nel linguaggio comune \u00e8 il persiano \"Danbauk\".\nBurmese Biryani.\nIl \"Burmese Biryani\" o \"Biryani Birmano\" \u00e8 conosciuto nel Myanmar (ex \"Birmania\") come \"danpauk\"/\"danbauk\" o \"danpauk htamin\". Popolari ingredienti sono le noci d'anacardo, yogurt, uva passa e piselli, carne di pollo, chiodi di garofano, cannella, zafferano e alloro. Nel \"Biryani Birmano\" il pollo \u00e8 cotto assieme al riso, e pu\u00f2 essere consumato assieme a cipolle affettate e cetrioli. Nello Yangon vi sono parecchie catene di ristoranti che servono esclusivamente Biryani. Viene anche servito durante cerimonie religiose e pranzi. Il Biryani nel Myanmar viene preparato utilizzando una particolare qualit\u00e0 di riso locale, piuttosto che il classico riso basmati.\nSindhi Biryani.\nIl \"Sindhi Biryani\", \"Biryani dello Sindh\" o \"Biryani Pakistano\" \u00e8 la variante pakistana del Biryani, cucinato e servito in tutto il Pakistan, prende il nome dalla seconda regione pi\u00f9 popolosa dello stato, lo Shind. In Pakistan il Biryani gode di un'alta popolarit\u00e0, soprattutto nei distretti di Karachi e di Hyderabad, dove la variante pi\u00f9 comune \u00e8 quella con il pollo: il \"Cicken Biryani\" o \"Biryani al pollo\". Il \"Chiken Biryani\" pakistano \u00e8 molto simile al \"Bombay Biryani\" o \"Biryani di Bombay\" indiano, ma a differenza di quest'ultimo combina elementi del \"Sindhi biryani\" includendo ad esempio le patate. La compagnia aerea di bandiera Pakistan International Airlines (PIA) spesso serve questo tipo di cucina sui propri voli dall'occidente, per dare ai passeggeri stranieri un assaggio della cucina pakistana.\nEsiste anche un'altra variante, vegetariana, preparata nella regione pakistana del Punjab e nelle relative zone nord, rivelatasi molto popolare incontrando le esigenze dietetiche. Il piatto offre piante e verdure locali, anzich\u00e9 lo yogurt acido, per placare il bruciore dovuto alle spezie piccanti.\nKozhikode Biryani.\nIl \"Kozhikode Biryani\", \"Biriani del Kozhikode\" o \"Thalasseri biriyani\" (dalla citt\u00e0 indiana di Thalassery) \u00e8 una variante molto popolare nella cucina dello stato federale indiano di Kerala, soprattutto sulla costa, nella regione del Malabar. I principali ingredienti sono carne di pollo, di montone o pesce. In questa variante, leggermente differente dalle altre indiane come il \"Memoni Biryani\", il riso viene preparato assieme al ghee, tipico burro indiano, per ottenere un sapore molto pi\u00f9 ricco. Vengono aggiunte anche altre spezie locali, come la noce moscata, anacardi, chiodi di garofano e cannella, mentre la quantit\u00e0 di peperoncino in polvere \u00e8 molto ridotta, per ottenere un piatto molto meno speziato rispetto agli altri Biryani indiano, tipicamente molto piccanti.\nMemoni Biryani.\nIl \"Memoni Biryani\" o \"Biryani Memoniano\" \u00e8 una variante derivata dal gruppo etnico indiano Memon, ed \u00e8 molto simile al \"Sindhi Biryani\". Esistono molte varianti nella comunit\u00e0, ma la maggior parte delle famiglie cucina questa variante, alla cui base vi \u00e8 la carne di agnello, yogurt, cipolle fritte, patate e meno pomodori rispetto al \"Sindhi Biryani\". Nel \"Memoni Biryani\" \u00e8 inoltre quasi assente la colorazione del cibo tramite le spezie, al contrario degli altri Biryani in cui il riso \u00e8 solitamente tendente all'arancione, in modo tale da aumentare il contrasto di colore tra le varie carni e verdure, e il pallore del riso. A causa della somiglianza con il \"Sindhi Biryani\" \u00e8 molto diffuso anche nella regione pakistana di Karachi.\nKacchi Biryani.\nIl \"Kacchi Biryani\", \"Biryani di Kachi\" o \"Biryani del Bangladesh\" \u00e8 preparato principalmente con la carne di montone ma \u00e8 possibile trovarlo, anche se molto raramente, cucinato con carne di pollo. Il piatto viene preparato cuocendo la carne e la salsa, a volte anche patate, posti sul fondo di una pentola coperti da uno strato di riso. Il riso e la carne vengono cos\u00ec cotti separati anche se a contatto, per poi venire mescolati assieme appena prima di essere serviti. Uova sode e insalate miste possono essere aggiunte come contorno al piatto. Questa variante del Biryani \u00e8 uno dei pi\u00f9 popolari piatti della zona vecchia della citt\u00e0 di Dacca, in Bangladesh.\nTahari.\nIl \"Tahari\", \"Tahari Biryani\" o \"Biryani vegetariano\" \u00e8 la variante appunto vegetariana del piatto, diffuso tra Pakistan e India. In Bangladesh la variante della parola, \"Tehri\", si riferisce non al Biryani vegetariano, ma a una tipologia di Biryani preparato aggiungendo la carne al riso, e non come nel Biryani tradizionale in cui \u00e8 il riso ad essere aggiunto alla carne.\nThai Biryani.\nIl \"Thai Biryani\" o \"Biryani thailandese\" \u00e8 la variante appunto thailandese del Biryani. I musulmani thailandesi hanno reso molto popolare questa variante, chiamandola anche \"Khao mok\", alla cui base vi \u00e8 carne di pollo o manzo. Viene anche preparato con carne di pecora, consumata esclusivamente dalla popolazione musulmana. Assieme al curry massaman e al satay il \"Thai Biryani\" \u00e8 una delle pietanze pi\u00f9 conosciute.\nSri Lankan Biryani.\nLo \"Sri Lankan Biryani\" o \"Biryani dello Sri Lanka\" \u00e8 la variante singalese pi\u00f9 popolare tra i musulmani che solitamente la servono con pollo, manzo o montone. Molte volte lo \"Sri Lankan Biryani\" risulta essere molto pi\u00f9 speziato e piccante rispetto alle altre preparazioni indiane. Altri piatti popolari locali con cui \u00e8 possibile trovarlo accostato sono l\"'acchar\", il \"malay pickle\", il \"cashew curry\" o il \"ground mint sambol\".\nDi frequente \u00e8 possibile trovare l\"'appam\", una sorta di pancake di riso, al posto del riso basmati, servito con uova strapazzate o verdure.\nMalaysia's Nasi Beriani.\nIl \"Malaysia's Nasi Beriani\", \"Malay Biryani\", \"Biryani malese\" o \"Biryani indonesiano\" \u00e8 diffuso nella Malaysia e a Singapore. \u00c8 spesso anche conosciuto come \"Nasi Beriani\", \"Nasi Beryani\", \"Nasi Briani\" o \"Nasi Minyak\". Viene solitamente servito con il rendang, piatto indonesiano a base di carne di agnello, e il sirap bandung, bevanda a base di latte e sciroppo di rose. Il \"Nasi Beriani Gam\" \u00e8 una speciale variante del piatto molto popolare nel Johor, stato dell'estremo sud della Malesia, in particolare nelle citt\u00e0 di Muar e Batu Pahat.\nNasi Beriani.\nIl \"Nasi Beriani\" o \"Biryani filippino\" \u00e8 diffuso nelle Filippine, ma soltanto nella Pampanga, regione a nord dell'isola di Luzon, nella regione a sud dell'isola di Mindanao, a prevalenza musulmana, e nelle isole Sulu. Le popolazioni di etnia Kapampangan lo chiamano \"Nasing Biringyi\". Nel sud dell'isola di Mindanao i piatti a base di Biryani vengono solitamente serviti in occasione di grosse celebrazioni.\nPrawn Biryani.\nIl \"Prawn Biryani\", \"Shrimp Biryani\" o \"Biryani ai gamberi\" \u00e8 una variante molto diffusa in India e Pakistan. I gamberi sono un ingrediente comune nei Biryani, ma questa ricetta \u00e8 nata per esaltarne il delicato sapore. Diversamente dagli altri il \"Prawn Biryani\" \u00e8 molto veloce e semplice da preparare e non richiede le solitamente molte ore di complessa preparazione e marinatura degli ingredienti. \u00c8 solitamente servito con baingan masaledar, una variante locale della melanzana, simile alla nostra violetta nana precoce a frutto piccolo."}
{"id": "3028168", "revid": "1573940", "url": "https://it.wikipedia.org/wiki?curid=3028168", "title": "Torqabeh", "text": "Torqabeh (farsi \u0637\u0631\u0642\u0628\u0647) \u00e8 una citt\u00e0 dello shahrest\u0101n di Torqabeh e Shandiz, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 13.158 abitanti. Si trova a poca distanza da Mashhad in direzione ovest."}
{"id": "3028172", "revid": "1806780", "url": "https://it.wikipedia.org/wiki?curid=3028172", "title": "Autokrator", "text": "Autokrat\u014dr (, lett. \u00abcolui che comanda secondo la sua volont\u00e0\u00bb) \u00e8 un epiteto greco applicato ad un soggetto politico che esercita potere assoluto, non limitato da forze superiori. In contesti storici, \u00e8 stato applicato ai comandanti militari, in ambito greco-romano agli imperatori. I suoi legami con la connotazione bizantina del termine, utilizzato in un contesto cesaropapistico, hanno dato luogo alle espressioni moderne di autocrate e autocrazia. Nel greco moderno il termine designa l'imperatore, nel genere femminile detta autokrateira (\u03b1\u1f50\u03c4\u03bf\u03ba\u03c1\u03ac\u03c4\u03b5\u03b9\u03c1\u03b1, \u00abimperatrice\u00bb).\nAntica Grecia.\nIl titolo apparve per la prima volta nella Grecia classica, nel tardo V secolo a.C., designando generali dotati di poteri assoluti in tempo di guerra (strat\u0113gos autokrat\u014dr). Nell'Atene Classica gli strat\u0113goi autokratores erano in genere svincolati dall'approvazione dell'Assemblea nelle loro decisioni diplomatiche e militari, ci\u00f2 anche per motivi di praticit\u00e0, dal momento che spesso si trovavano ad operare lontano dalla madrepatria. Tuttavia erano comunque tenuti a rendere conto del loro operato al ritorno. Simili consuetudini erano comuni a numerosi altri stati greci tra questi Siracusa, dove la carica di autokrat\u014dr serv\u00ec come mezzo per raggiungere il potere a numerosi tiranni. Gli strat\u0113goi autokratores erano anche nominati collegialmente dalle leghe di citt\u00e0 stato per guidare le loro armate coalizzate: Filippo II fu nominato h\u0113gem\u014dn e strat\u0113gos autokrat\u014dr degli stati greci del sud dalla Lega di Corinto, una posizione che avrebbe occupato anche il figlio Alessandro.\nRoma e Bisanzio.\nIn epoche successive, con l'ascesa della Repubblica romana, il termine \"strat\u0113gos autokrat\u014dr\" fu utilizzato dagli storici greci per tradurre cariche del mondo romano: Polibio lo utilizza per definire il dictator, mentre Plutarco lo utilizza per designare il generale in trionfo e l'imperatore. L'associazione autokrat\u014dr-imperator venne mantenuta durante tutto l'Impero romano, fino al 629 quando venne sostituito dal titolo imperiale di basileus. Nell'Impero Bizantino venne utilizzata in alcune cerimonie come appellativo dell'Imperatore, venendo poi attribuita nella forma di basileus [kai] autokrat\u014dr (\u03b2\u03b1\u03c3\u03b9\u03bb\u03b5\u03cd\u03c2 [\u03ba\u03b1\u1f76] \u03b1\u1f50\u03c4\u03bf\u03ba\u03c1\u03ac\u03c4\u03c9\u03c1) per designare il pi\u00f9 forte tra due co-imperatori (ad esempio Romano I Lecapeno rispetto a Costantino VII). Nel periodo dei Paleologi era attribuito all'erede designato. In alcuni casi era conferito a generali posti a capo di aree strategiche di vaste dimensioni (\u00e8 il caso di David Arianites in Bulgaria, nominato tale da Basilio II, con autorit\u00e0 militare sugli altri strat\u0113goi regionali del nord dei Balcani).\nPopoli slavi.\nLa formula imperiale bizantina fu imitata presso numerosi regni slavi, in primis il nascente Regno di Russia. I regnanti del Secondo Impero bulgaro usarono il titolo di imperatore dei bulgari e successivamente imperatore dei bulgari e dei valacchi, ma Ivan Asen II (regno 1218\u20131241), che dopo la battaglia di Klokotnica del 1230 allarg\u00f2 il dominio del suo regno sulla maggior parte dei precedenti possedimenti europei dell'Impero bizantino, adott\u00f2 il titolo di \u00abImperatore e Autocrate di bulgari e greci\u00bb, titolo che per primo era stato rivendicato da Simeone I il Grande che aveva regnato dall'anno 893 al 927. Anche Stefan Du\u0161an rivendic\u00f2 per s\u00e9 il grado di \u00abbasileus e autokrat\u014dr dei Serbi e dei Romani\u00bb, mentre gli Zar russi utilizzarono comunemente fino al 1917 il titolo di \u00abImperatore e Autocrate di tutte le Russie\u00bb."}
{"id": "3028176", "revid": "767487", "url": "https://it.wikipedia.org/wiki?curid=3028176", "title": "Shandiz", "text": "Sh\u0101nd\u012bz (farsi \u0634\u0627\u0646\u062f\u06cc\u0632) \u00e8 una citt\u00e0 dello shahrest\u0101n di Torqabeh e Shandiz, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 6.402 abitanti."}
{"id": "3028178", "revid": "339392", "url": "https://it.wikipedia.org/wiki?curid=3028178", "title": "Associazione Calcio Portogruaro", "text": ""}
{"id": "3028182", "revid": "324090", "url": "https://it.wikipedia.org/wiki?curid=3028182", "title": "Casa natale di William Shakespeare", "text": "La casa natale di William Shakespeare \u00e8 un edificio, ricostruito secondo lo stile del XVI secolo, della citt\u00e0 inglese di Stratford-upon-Avon, nel Warwickshire (Midlands, Inghilterra centrale), edificio dove sarebbe nato ed avrebbe trascorso la propria infanzia il celebre scrittore William Shakespeare (1564 - 1616). \nLa casa appartiene allo Stato dal 1847 ed \u00e8 ora adibita a museo.\nUbicazione.\nLa casa natale di William Shakespeare si trova in Henley Street, a fianco dell'edificio che ospita lo Shakespeare Birthplace Trust.\nCaratteristiche.\nL'edificio \u00e8 in legno, in stile Tudor, con facciata a graticcio ed era un tempo diviso in due abitazioni.\nAll'interno della casa, riammobiliata, sono esposti gli oggetti di lavoro del padre di William Shakespeare, John, che di professione faceva il guantaio e il commerciante di lana. Vi si trova anche una copia del primo scritto di Shakespeare.\nTra i punti d'interesse dell'abitazione, vi sono la cosiddetta \"stanza della nascita\" e il giardino.\nStoria.\nL'abitazione fu acquistata da John Shakespeare, padre di William, tra il 1556 e il 1575.\nAlla morte di John Shakespeare, ne divenne proprietario il figlio William.\nAlla morte di quest'ultimo, la casa fu dapprima abitata dalla sorella dello scrittore, Joan, vedova Hart, e in seguito ereditata la figlia di Shakespeare, Susanna Shakespeare Hall.\nFu in seguito ereditata dalla figlia di Susann, Elizabeth, e, alla morte di quest'ultima, nel 1670 da Thomas Hart, discendente di Joan Shakespeare Hart. La famiglia Hart ne rimase proprietaria fino al 1806.\nNel corso del XIX secolo, l'edificio fu adibito, tra l'altro, a pub, finch\u00e9 non venne rilevato dallo Stato nel 1847.\nTra il 1857 e il 1864, la casa fu ricostruita ed ammobiliata secondo quello che doveva essere lo stile originale della seconda met\u00e0 del XVI secolo.\nPunti d'interesse.\nCamera della nascita.\nDovrebbe essere la camera dove lo scrittore \u00e8 stato partorito: in realt\u00e0, la scelta della stanza dove avrebbe avuto luogo l'evento \u00e8 assolutamente arbitraria. A sceglierla, in modo del tutto casuale, fu l'attore David Garrick nel 1769.\nNella finestra della camera, celebri personalit\u00e0 della letteratura e del teatro che hanno visitato la casa (tra questi: Charles Dickens, Sir Walter Scott, Isaac Watts, ecc.) hanno inciso la propria firma."}
{"id": "3028186", "revid": "106456", "url": "https://it.wikipedia.org/wiki?curid=3028186", "title": "Sant'Elesmo", "text": ""}
{"id": "3028191", "revid": "547034", "url": "https://it.wikipedia.org/wiki?curid=3028191", "title": "Dawlatabad", "text": "Dawlat\u0101b\u0101d, Daulat\u0101b\u0101d o Dowlat\u0101b\u0101d () \u00e8 il capoluogo dello shahrest\u0101n di Zaveh, circoscrizione Centrale, nella provincia del Razavi Khorasan in Iran. Aveva, nel 2006, una popolazione di 8.740 abitanti. \nUn'omonima citt\u00e0 indiana, per alcuni anni, a met\u00e0 del XIV secolo, fu capitale del Sultanato di Delhi."}
{"id": "3028193", "revid": "309289", "url": "https://it.wikipedia.org/wiki?curid=3028193", "title": "Daulatabad", "text": ""}
{"id": "3028207", "revid": "455046", "url": "https://it.wikipedia.org/wiki?curid=3028207", "title": "Commissario europeo per l'agenda digitale", "text": "Il commissario europeo per l'agenda digitale \u00e8 un membro della Commissione europea. Attualmente la competenza su questo portafoglio \u00e8 attribuita alla danese Margrethe Vestager, vicepresidente esecutivo per un'Europa pronta per l'era digitale.\nCompetenze.\nIl commissario per l'agenda digitale si occupa dei mezzi di comunicazione e dell'informazione.\nAl commissario fa capo la Direzione generale per la societ\u00e0 dell'informazione e i mezzi di comunicazione, attualmente diretta dal britannico Paul Robert Madelin.\nIl commissario attuale.\nAttualmente la competenza su questo portafoglio \u00e8 attribuita alla danese Margrethe Vestager, vicepresidente esecutivo per un'Europa pronta per l'era digitale; la responsabilit\u00e0 sulla Direzione generale per le reti, i contenuti e la tecnologia della comunicazione \u00e8 per\u00f2 affidata al Commissario europeo per il mercato interno Thierry Breton."}
{"id": "3028208", "revid": "647919", "url": "https://it.wikipedia.org/wiki?curid=3028208", "title": "Commissario europeo per la Societ\u00e0 dell'Informazione e i Mezzi di Comunicazione", "text": ""}
{"id": "3028210", "revid": "647919", "url": "https://it.wikipedia.org/wiki?curid=3028210", "title": "Commissario europeo per la Societ\u00e0 dell'Informazione ed i Mezzi di Comunicazione", "text": ""}
{"id": "3028213", "revid": "2093951", "url": "https://it.wikipedia.org/wiki?curid=3028213", "title": "Porphyrogenn\u0113tos", "text": "Porfirogenito (dal greco \"\u03a0\u03bf\u03c1\u03c6\u03c5\u03c1\u03bf\u03b3\u03ad\u03bd\u03bd\u03b7\u03c4\u03bf\u03c2\", \"Porphyrog\u00e9nn\u0113tos\", e latinizzato in \"Porphyrogenitus\" o \"Porphyrogenitos\") era un titolo onorifico dal significato letterale di \"nato nella porpora\" conferito al figlio o alla figlia (\"\u03a0\u03bf\u03c1\u03c6\u03c5\u03c1\u03bf\u03b3\u03ad\u03bd\u03bd\u03b7\u03c4\u03b7\", \"Porphyrog\u00e9nn\u0113t\u0113\", latinizzato in \"Porphyrogenita\") dell'imperatore regnante dell'Impero bizantino.\nInquadramento storico.\nSebbene il termine \"porfirogenito\" sia stato usato principalmente nell'Impero bizantino, esso fu coniato per l'imperatore d'occidente Onorio in un panegirico a lui dedicato da Claudio Claudiano in occasione delle nozze con Maria figlia del generale Stilicone.\nNel corso della storia, i Bizantini non limitarono mai la successione ai primogeniti: il concetto di legittimit\u00e0 dinastica si ebbe infatti soltanto in determinati periodi storici dominati da forti dinastie come quelle Macedone, Comnena e Paleologa, mentre la prima attestazione dell'utilizzo del termine risale all'846. Costantino VII Porfirogenito, nel suo libro \"De Ceremoniis\", descrive le celebrazioni seguenti alla nascita del \"Porphyrog\u00e9nn\u0113tos\".\nCondizioni.\nLa condizione primaria per ottenere questo titolo era il luogo di nascita, che doveva essere la \"Porph\u00fdra\" (in greco \"\u03a0\u03bf\u03c1\u03c6\u03cd\u03c1\u03b1\"), cio\u00e8 la camera di porpora situata in un'ala del Grande Palazzo di Costantinopoli. Secondo la descrizione di Anna Comnena, la sala si trovava su una delle terrazze del palazzo con vista sul Mar di Marmara e sul Bosforo, era di forma perfettamente quadrata con il soffitto piramidale ed era interamente rivestita di porfido purpureo picchiettato con puntini bianchi.\nL'altra condizione per ottenere il rango di \"Porphyrog\u00e9nn\u0113tos\" era lo status paterno di \"Basileus\" (\"\u03b2\u03b1\u03c3\u03b9\u03bb\u03b5\u03cd\u03c2\"), che doveva essere sposato con l'imperatrice consacrata come Basilissa (\"\u0392\u03b1\u03c3\u03af\u03bb\u03b9\u03c3\u03c3\u03b1\"). Il colore porpora, tratto dalla lavorazione di un piccolo mollusco con cui colorare la stoffa, era riservato alle vesti imperiali: solo i sovrani e i loro familiari potevano indossarle. Allo stesso modo il porfido, la pietra rossa che proveniva dall'Egitto ed estratto da un'antica miniera, era destinato alla costruzione del sarcofago che avrebbe custodito il corpo dell'imperatore defunto.\nUtilizzo.\nAnche le imperatrici bizantine ricevettero questo appellativo; tra i casi pi\u00f9 celebri quello delle imperatrici Zoe e Teodora, che regnarono da sole per alcuni anni sul trono di Bisanzio. Gli imperatori bizantini erano in ogni caso percepiti come entit\u00e0 divine in quanto vicari di Dio sulla terra e l'importanza dello status di \"Porphyrog\u00e9nn\u0113tos\" era connessa proprio all'idea di trasmissione di questo ruolo, in una sorta di riedizione della Nativit\u00e0. Nelle missioni diplomatiche la concessione della mano di una principessa porfirogenita era l'onore massimo cui potesse aspirare un re straniero: tant'\u00e8 che Giovanni I Zimisce non concesse mai all'imperatore Ottone II la mano di una porfirogenita, in quanto avrebbe equiparato con questo gesto l'Impero bizantino a quello germanico. Analogamente, al momento dell'ascesa al trono, Romano I Lecapeno fece sposare Costantino VII con una delle sue figlie, al fine di conferire legittimit\u00e0 alla sua dinastia legandola a quella legittima."}
{"id": "3028214", "revid": "120971011", "url": "https://it.wikipedia.org/wiki?curid=3028214", "title": "Emanuel Leutze", "text": "Fece parte della cosiddetta Scuola di pittura di D\u00fcsseldorf. Specializzato in particolare nella pittura storica, il suo dipinto pi\u00f9 conosciuto \u00e8 \"Washington attraversa il fiume Delaware\", attualmente esposto al Metropolitan Museum of Art di New York.\nBiografia.\nLeutze nacque in Germania a Schw\u00e4bisch Gm\u00fcnd, W\u00fcrttemberg, ma a nove anni emigr\u00f2 con la famiglia negli Stati Uniti. I suoi genitori si stabilirono prima a Fredericksburg (Virginia), e poi a Filadelfia. Il suo talento artistico si manifest\u00f2 per la prima volta mentre accudiva il padre malato, occupando le varie ore di attesa disegnando. A 14 anni dipingeva ritratti per $ 5 l'uno e con questo lavoro si sostenne dopo la morte del padre avvenuta nel 1831. Nel 1834, ricevette la prima istruzione artistica da John Rubens Smith (1775\u20131849), un ritrattista di origine inglese attivo a Philadelphia. Si dimostr\u00f2 subito molto capace e cerc\u00f2 di promuovere a Washington un progetto per la pubblicazione di ritratti di importanti uomini di Stato ma trov\u00f2 poco seguito.\nEuropa.\nNel 1840, un suo dipinto attir\u00f2 l'attenzione e gli procur\u00f2 numerose richieste, che gli permisero di entrare nell'Accademia di Belle Arti di D\u00fcsseldorf. A causa del suo atteggiamento anti-accademico, studi\u00f2 solo un anno nella classe di Friedrich Wilhelm Schadow. Lo stile di Leutze venne influenzato dal pittore Karl Friedrich Lessing. Nel 1842 and\u00f2 a Monaco di Baviera per studiare le opere di Peter von Cornelius e Wilhelm von Kaulbach. Negli anni successivi visit\u00f2 Venezia e Roma, studiando le opere di Tiziano e Michelangelo. Ispirandosi al libro \"Storia della vita e dei viaggi di Cristoforo Colombo\" di Washington Irving, esegu\u00ec una serie di dipinti su Cristoforo Colombo. \nLa sua prima opera, \"Colombo davanti al Consiglio di Salamanca\" fu acquistata dalla D\u00fcsseldorf Art Union. Un dipinto simile, \"Ritorno di Cristoforo Colombo in catene, a Cadice\", gli valse la medaglia d'oro alla Brussels Art Exhibition, e venne acquistato dalla Art Union di New York. Nel 1843 realizz\u00f2 a Monaco il quadro \"Cristoforo Colombo dai re Cattolici in Granada\". Nel 1845, torn\u00f2 a D\u00fcsseldorf dove spos\u00f2 Juliane Lottner e l\u00ec visse per 14 anni.\nDurante la sua permanenza a D\u00fcsseldorf, fu un punto di riferimento per gli Americani di passaggio: trovava loro un posto dove vivere ed un lavoro e a volte sostegno economico. Fece parte della Scuola di pittura di D\u00fcsseldorf; nel 1848, fu tra i promotori dell'associazione artistica Malkasten; nel 1857, chiam\u00f2 a raccolta un gruppo di artisti che port\u00f2 alla fondazione della \"Allgemeine deutsche Kunstgenossenschaft\".\nForte sostenitore dei moti rivoluzionari europei del 1848, Leutze decise di dipingere un'immagine che avrebbe incoraggiato i riformatori liberali in Europa con l'esempio della rivoluzione americana. Utilizzando turisti e studenti d'arte statunitensi come modelli ed assistenti, Leutze esegu\u00ec una prima versione di \"Washington attraversa il fiume Delaware\" nel 1850. Poco dopo esser stata terminata, l'opera venne danneggiata da un incendio; restaurata fu acquistata dalla Kunsthalle di Brema. Il 5 settembre 1942, durante la seconda guerra mondiale, and\u00f2 distrutta in un bombardamento delle forze alleate. \nUn secondo dipinto, copia del primo, solo un po' pi\u00f9 grande, fu ordinato nel 1850 dal mercante d'arte parigino Adolphe Goupil per la sua filiale di New York e venne esposto a Broadway nell'ottobre del 1851. Il quadro si trova oggi al Metropolitan Museum of Art di New York. \nNel 1854, Leutze termin\u00f2 la rappresentazione della battaglia di Monmouth, \"Washington Rallying the Troops at Monmouth\", commissionata da un suo importante committente, il banchiere David Leavitt (1791\u20131879) di New York e Great Barrington (Massachusetts).\nNew York e Washington.\nNel 1859, Leutze ritorn\u00f2 negli Stati Uniti ed apr\u00ec uno studio a New York. In questo periodo si divise tra New York e Washington. Nel 1859, realizz\u00f2 il ritratto del presidente della Corte suprema Roger Brooke Taney, pochissimi anni dopo la scandalosa sentenza sul caso \"Dred Scott contro Sandford\". Il quadro si trova presso la Harvard Law School. Leutze esegu\u00ec anche altri ritratti, incluso quello del collega William Morris Hunt.\nNel 1860 Leutze ricevette dal Congresso degli Stati Uniti l'incarico di decorare uno degli scaloni del Campidoglio a Washington, per il quale dipinse l'ampia composizione \"Westward the Course of Empire Takes Its Way\".\nSuccessivamente divenne membro della National Academy of Design e dell'Union League Club di New York, che possiede un gran numero di sue opere. Mor\u00ec a Washington, a 52 anni, per un colpo di calore. Fu seppellito nel Glenwood Cemetery di Washington.\nI ritratti di Leutze sono pi\u00f9 conosciuti per il loro spirito patriottico che per la loro qualit\u00e0 artistica. \"Washington attraversa il fiume Delaware\" ha una posizione di rilievo nell'iconografia nazionale degli Stati Uniti."}
{"id": "3028215", "revid": "339392", "url": "https://it.wikipedia.org/wiki?curid=3028215", "title": "Protospatharios", "text": ""}
{"id": "3028217", "revid": "171091", "url": "https://it.wikipedia.org/wiki?curid=3028217", "title": "Monveso di Forzo", "text": "Il Monveso di Forzo (in francese, \"Monvezo de Forzo\" - 3.322 ) \u00e8 una montagna del Massiccio del Gran Paradiso nelle Alpi Graie. Si trova tra il Piemonte e la Valle d'Aosta.\nDescrizione.\nDal versante valdostano la montagna \u00e8 collocata sopra la \"Valeille\" (laterale della Val di Cogne) e sopra il Ghiacciaio delle Sengie. Dal versante piemontese sovrasta il \"Vallone di Forzo\" (laterale della Val Soana). La montagna costituisce l'elevazione pi\u00f9 importante tra la Punta delle Sengie (ad occidente) e la Punta Lavina (ad oriente).\nDal versante piemontese si pu\u00f2 salire sulla vetta partendo dal Bivacco Gino Revelli. Si tratta di salire fino all'intaglio tra il Monveso e la Roccia Azzurra (intaglio denominato \"Colle Monveso\" - 3186\u00a0m) e poi risalirne la cresta occidentale."}
{"id": "3028225", "revid": "339392", "url": "https://it.wikipedia.org/wiki?curid=3028225", "title": "Sennaya Ploschad", "text": ""}
{"id": "3028232", "revid": "251304", "url": "https://it.wikipedia.org/wiki?curid=3028232", "title": "Ploshchad Vosstaniya", "text": ""}
{"id": "3028234", "revid": "1833487", "url": "https://it.wikipedia.org/wiki?curid=3028234", "title": "Porciano (Lamporecchio)", "text": "Porciano \u00e8 una frazione del comune di Lamporecchio in provincia di Pistoia. Il borgo, di origini medioevali, si trova sulle pendici occidentali del Montalbano a circa 300 m slm, affacciato sulla Valdinievole.\nOrigini del nome.\nUna delle ipotesi pi\u00f9 accreditate sull'origine del nome di Porciano \u00e8 riportata dal linguista Silvio Pieri che lo deriva dalla gens Porcia, antica famiglia romana che aveva degli insediamenti in questa zona\nMonumenti e luoghi d'interesse.\nIl borgo \u00e8 caratterizzato da due torri medioevali e dalla chiesa di San Giorgio.\nLe due Torri a pianta quadrata, dette \"Torre di sopra\" e \"Torre di sotto\", costituiscono il simbolo identificativo della frazione. Risalgono al 1200 e si ritiene che, insieme alla torre Vitoni di Collececioli e alla fortificazione del Colle di Montefiori (nella frazione di San Baronto), fossero parte integrante di un sistema difensivo a protezione della Valdinievole. Di esse \u00e8 rimasta in piedi solo una parte stimata in circa il 50% dell'originale.\nLa chiesa di San Giorgio, risalente al XIII secolo, ospita al suo interno vari interessanti dipinti, fra cui una Madonna col Bambino del 1520 attribuita al pittore pistoiese Gerino Gerini.\nNell'area verde di Porciano si pu\u00f2 vedere una interessante meridiana progettata e realizzata nel 2002."}
{"id": "3028236", "revid": "1310927", "url": "https://it.wikipedia.org/wiki?curid=3028236", "title": "Christian Ribeiro", "text": "Carriera.\nClub.\nDurante la sua carriera ha giocato con Bristol City, Stockport County e Colchester United.\nNazionale.\nDebutta con la maglia della nazionale gallese il 23 maggio 2010 in una partita contro la Croatia terminata 2-0 a Osijek."}
{"id": "3028238", "revid": "1186766", "url": "https://it.wikipedia.org/wiki?curid=3028238", "title": "N\u014dbelissimos", "text": "Nobilissimus (Latino \"il pi\u00f9 nobile\"), presso i greci bizantini n\u014dbelissimos (\u03bd\u03c9\u03b2\u03b5\u03bb\u03af\u03c3\u03c3\u03b9\u03bc\u03bf\u03c2) era uno dei titoli imperiali pi\u00f9 elevati del tardo impero romano e dell'impero bizantino. Il suo corrispondente femminile era \"nobilissima\".\nOriginatosi come epiteto al titolo di Cesare (detenuto dall'erede apparente dell'imperatore), venne da questo separato da Costantino I e attribuito ad alcuni suoi parenti privi di diritti sovrani. In generale il titolo venne dato a membri della famiglia imperiale di grado inferiore al Cesare, rimanendo tale fino all'XI secolo. Nel Kl\u0113torologion di Philotheos, scritto nell'899, i simboli distintivi della carica erano una tunica purpurea, con mantello e cintura.\nIn seguito il titolo fu dato ai generali pi\u00f9 anziani (Alessio Comneno fu il primo ad essere onorato in tal modo prima di diventare imperatore). L'inflazione delle onorificenze tipica del periodo Comneno port\u00f2 alla scomparsa del titolo, che fu sostituito da nuovi appositamente creati quali \"pr\u014dton\u014dbelissimos\" e \"pr\u014dton\u014dbelissimohypertatos\". "}
{"id": "3028239", "revid": "339392", "url": "https://it.wikipedia.org/wiki?curid=3028239", "title": "Ploshchad Muzhestva", "text": ""}
{"id": "3028251", "revid": "767487", "url": "https://it.wikipedia.org/wiki?curid=3028251", "title": "Macchina di Galton", "text": "La macchina di Galton (detta anche \"scatola di Galton\", o \"quinconce\" ) \u00e8 un dispositivo inventato da Sir Francis Galton per fornire una dimostrazione pratica del teorema del limite centrale e della distribuzione normale.\nCaratteristiche.\nConsiste in un piano verticale, sul quale sono piantati perpendicolarmente dei chiodi (o pioli) posizionati secondo la configurazione del quinconce (ossia come la rappresentazione del numero 5 sulla faccia di un comune dado da gioco). Da una fessura, posta in cima a tale piano, vengono fatte cadere delle palline (le quali, urtando i chiodi, si dirigono verso destra o verso sinistra). Sul fondo sono collocati dei contenitori cilindrici, dove le palline si depositano l'una sull'altra, formando delle pile. Al termine dell'esperimento, le altezze di queste pile assumono approssimativamente la forma di una curva a campana, tipica delle variabili casuali normali.\nSovrapponendo un triangolo di Tartaglia alle teste dei chiodi, si pu\u00f2 intuire la probabilit\u00e0 con cui una pallina pu\u00f2 seguire i diversi percorsi per passare attraverso i chiodi. Esistono vari giochi il cui funzionamento \u00e8 simile a quello della macchina di Galton, tra cui il bagatelle e il pachinko.\nDistribuzione delle palline.\nSe una pallina devia a destra per formula_1 volte durante la sua caduta (e a sinistra per i restanti chiodi), allora finir\u00e0 nel formula_1-esimo contenitore a partire da sinistra se il primo contenitore \u00e8 denotato col numero 0. Denotando con formula_3 il numero di righe di chiodi in una macchina di Galton, il numero di percorsi verso il formula_1-esimo contenitore sul fondo \u00e8 dato dal coefficiente binomiale formula_5. Se la probabilit\u00e0 delle deviazioni verso destra su un chiodo \u00e8 formula_6 (che vale 0,5 in caso di equiprobabilit\u00e0), la probabilit\u00e0 che la pallina finisca nel formula_1-esimo contenitore \u00e8 pari a formula_8, che \u00e8 la funzione di probabilit\u00e0 della distribuzione binomiale.\nPer il teorema del limite centrale la distribuzione binomiale approssima quella normale nell'ipotesi che formula_3 sia grande a piacere."}
{"id": "3028252", "revid": "251304", "url": "https://it.wikipedia.org/wiki?curid=3028252", "title": "Ploschad Vosstania", "text": ""}
{"id": "3028254", "revid": "400694", "url": "https://it.wikipedia.org/wiki?curid=3028254", "title": "Vodka Moskovskaya", "text": ""}
{"id": "3028257", "revid": "28592", "url": "https://it.wikipedia.org/wiki?curid=3028257", "title": "Pushkinskaya", "text": ""}
{"id": "3028258", "revid": "251304", "url": "https://it.wikipedia.org/wiki?curid=3028258", "title": "Grazhdansky Prospect", "text": ""}
{"id": "3028260", "revid": "287204", "url": "https://it.wikipedia.org/wiki?curid=3028260", "title": "Violare il cielo", "text": "Violare il cielo (\"To Open the Sky\") \u00e8 un romanzo di fantascienza del 1967 dello scrittore statunitense Robert Silverberg.\nIl libro deriva da una serie di racconti pubblicati sulla rivista \"Galaxy\" e poi riuniti in un unico romanzo. \nTrama.\nNella Terra sovrappopolata del XXI secolo, le religioni tradizionali sono soppiantate dalla nuova religione il cui fondatore \u00e8 Noel Vorst; lo scopo finale \u00e8 molto semplice, raggiungere l'immortalit\u00e0 e raggiungere nuovi pianeti extrasolari.\nLa religione di Vorst con il passare del tempo acquisisce sempre pi\u00f9 seguito sulla Terra, mentre gli abitanti dell'ormai terraformato Marte sono totalmente scettici e quelli di Venere le si oppongono: su Venere invece ha presa la religione nata dallo scisma di Davide Lazzaro.\nLa presenza di potenti esperiani telecinetici su Venere, unita alla potenza tecnologica della Terra, spinge i rappresentanti delle due religioni a trovare un accordo per arrivare ad esplorare l'universo, cos\u00ec da violare il cielo.\nEdizioni.\nIn Italia il romanzo fu pubblicato nel 1972 dalla casa Fanucci, nel numero 1 della collana Futuro e successivamente nel 1982 nella collana Sidera. La Arnoldo Mondadori Editore ha ristampato il volume nel marzo 1993 nel numero 192 della collana Classici Fantascienza, con copertina di Eggleton (Agenzia Vega)."}
{"id": "3028266", "revid": "767487", "url": "https://it.wikipedia.org/wiki?curid=3028266", "title": "Mark Bradley", "text": "Carriera.\nClub.\nDebutta nel 2005 con la maglia del Walsall, squadra in cui militer\u00e0 fino al 2010, quando verr\u00e0 svincolato al termine della stagione\nNazionale.\nDebutta con la maglia della nazionale gallese il 23 maggio 2010 in una partita contro la Croatia terminata 2-0 a Osijek."}
{"id": "3028270", "revid": "3115", "url": "https://it.wikipedia.org/wiki?curid=3028270", "title": "China War Medal (1900)", "text": "La China War Medal 1900 \u00e8 una delle onorificenze per le campagne di guerra britanniche, fu approvata nel 1901 per essere conferita alle truppe di terra e di mare, britanniche ed imperiali, che avevano combattuto nella Ribellione dei Boxer del 1900.\nLa medaglia fu coniata in argento per i combattenti ed in bronzo per i \"native\" (vale a dire indiani), i portatori, i conducenti ed i servitori.\nNe furono assegnate 555, senza barretta, al personale navale della marina militare coloniale dell'Australia: 256 a uomini appartenenti al \"New South Wales Contingent\", 197 al \"Victorian\" e 102 per la cannoniera \"Protector\" del South Australia.\nInsegne.\nMedaglia.\nLa medaglia \u00e8 costituita da un disco di argento o bronzo di 36\u00a0mm. di diametro recante:\nNastro.\nIl nastro della medaglia \u00e8 rosso con bordi gialli, largo 32 millimetri.\nBarrette.\nLa medaglia poteva essere rilasciata con una o pi\u00f9 delle seguenti barrette:\nAssegnata al personale di marina del contingente britannico della flotta internazionale impegnato nell'attacco alle Fortezze di Taku lungo il fiume Peiho.\nAssegnata ad 80 Royal Marines ed a molti \"irregolari\" della \"British Legation Guard\", che contribuirono alla difesa del Quartiere delle legazioni di Pechino per 55 giorni.\nAssegnata al personale britannico ed indiano dell'esercito ed agli uomini della Royal Navy che fecero parte delle forze internazionali di soccorso comandate dal Conte Alfred von Waldersee o della Brigata di marina di Edward Seymour coinvolte nelle operazioni di soccorso alle Legazioni di Pechino."}
{"id": "3028275", "revid": "287204", "url": "https://it.wikipedia.org/wiki?curid=3028275", "title": "Kletorologion", "text": ""}
{"id": "3028276", "revid": "1144479", "url": "https://it.wikipedia.org/wiki?curid=3028276", "title": "Al-Bazuriyya", "text": "al-B\u0101z\u016briyya () \u00e8 un villaggio libanese del Governatorato del Sud Libano.\n\u00c8 il luogo natale dell'ayatollah Hassan Nasrallah."}
{"id": "3028278", "revid": "1605525", "url": "https://it.wikipedia.org/wiki?curid=3028278", "title": "Mezio Agostini", "text": "Dal 1909 al 1940 direttore del liceo musicale di Venezia, ha composto musica teatrale, sinfonica e da camera."}
{"id": "3028281", "revid": "1687355", "url": "https://it.wikipedia.org/wiki?curid=3028281", "title": "Paula Ormaechea", "text": "Biografia.\nFiglia di Mirna e Marcelo Ormaechea, ha anche due sorelle: Valentina e Sof\u00eda. Il padre le fa da allenatore. La Ormaechea cita Roger Federer, Serena e Venus Williams come i suoi punti di riferimento e modelli principali, accanto ad Andre Agassi e Pete Sampras. Appassionata anche di calcio, \u00e8 tifosa del Boca Juniors.\nCarriera.\nVincitrice di otto titoli ITF, Paula Ormaechea \u00e8 anche membro della squadra argentina di Fed Cup con cui, nel 2010, ha sub\u00ecto la retrocessione dal World Group II alla Zona Americana.\nIl 24 febbraio 2013 ha disputato la prima finale WTA della carriera a Bogot\u00e0 contro Jelena Jankovi\u0107, ma finendo per perdere 6-1, 6-2.\nVita privata.\nPaula Ormaechea \u00e8 sposata dal 3 aprile 2018 con Luciano De Cecco. Il rito civile \u00e8 avvenuto presso Palazzo dei Priori nel Comune di Perugia.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "3028283", "revid": "726373", "url": "https://it.wikipedia.org/wiki?curid=3028283", "title": "Futuro. I Pocket di Fantascienza", "text": "Futuro. I Pocket di Fantascienza \u00e8 stata una collana editoriale di romanzi di fantascienza edita dalla Ubaldo Fanucci Editore fra il giugno 1972 e il febbraio 1973. La serie \u00e8 stata curata da Gianfranco De Turris e da Sebastiano Fusco.\nHa pubblicato per la prima volta le traduzioni di opere importanti di autori di primo piano quali Robert Silverberg, Philip Jos\u00e9 Farmer, Gordon R. Dickson, Cordwainer Smith, Poul Anderson e Clifford D. Simak.\nLa serie \u00e8 stata poi ristampata integralmente, sempre dalla Fanucci, nella collana Sidera."}
{"id": "3028284", "revid": "767487", "url": "https://it.wikipedia.org/wiki?curid=3028284", "title": "STRIPS", "text": "Nell'intelligenza artificiale, STRIPS (STanford Research Institute Problem Solver) \u00e8 un pianificatore automatico sviluppato nel 1971 da Richard Fikes e Nils Nilsson dell'universit\u00e0 di Stanford . Il sistema sfrutta la logica delle proposizioni espansa con i predicati ed il meccanismo di ricerca nello spazio degli stati, per ottenere una possibile sequenza di azioni che, se eseguite, provocano il raggiungimento di uno stato finale del mondo a partire da uno iniziale.\nFunzionamento.\nOgni stato del sistema manipolato dall'agente intelligente, compreso quello attuale e quello finale che si desidera ottenere, \u00e8 rappresentato da una stringa di simboli nella logica STRIPS.\nLo stato del sistema \u00e8 descritto da una serie di predicati che possono essere veri o falsi, come previsto dalla logica proposizionale, ma \u00e8 aggiunta la possibilit\u00e0 di definire insiemi di oggetti e funzioni che diano un risultato booleano in base a quali oggetti ricevono in input.\nTale aggiunta comunque non aumenta il potere espressivo della logica, poich\u00e9 sarebbe bastato esprimere tali funzioni utilizzando gli operatori operatori AND, NOT e OR. Si tratta quindi di un metodo per semplificare la formalizzazione dei problemi.\nL'agente intelligente \u00e8 in grado di compiere un certo numero di operazioni che manipolano lo stato del sistema. Ognuna di queste operazioni ha dei prerequisiti e degli effetti sul sistema, che sono noti a priori e codificati nel linguaggio di STRIPS.\nIl risolutore STRIPS esplora lo spazio degli stati possibili, esplorando quali configurazioni si otterrebbero applicando a un certo stato le operazioni possibili per quello stato, applicandole al modello e ripetendo in modo ricorsivo l'operazione per tutti gli stati trovati, finch\u00e9 uno di essi non corrisponde allo stato finale.\nIn questo modo STRIPS calcola la catena di operazioni da fare per raggiungere lo stato finale da quello iniziale passando eventualmente per degli stati intermedi, altrimenti dimostra che lo stato finale \u00e8 irraggiungibile. Il calcolo \u00e8 effettuato con complessit\u00e0 spaziale polinomiale, ma complessit\u00e0 temporale esponenziale. In particolare il problema di decidere se un piano per una istanza proposizionale di STRIPS esiste \u00e8 PSPACE-completo.\nApplicazioni.\nSTRIPS \u00e8 efficace in tutti quei casi in cui il problema e l'ambiente siano noti a priori con certezza ma ha alcune limitazioni:"}
{"id": "3028287", "revid": "599013", "url": "https://it.wikipedia.org/wiki?curid=3028287", "title": "Provincia di Poltava", "text": ""}
{"id": "3028288", "revid": "1543377", "url": "https://it.wikipedia.org/wiki?curid=3028288", "title": "Olivio da Rosa", "text": "Carriera.\nClub.\nDurante la sua carriera ha vestito la maglia della Juventude, per poi trasferirsi al Palmeiras il 21 febbraio 2010."}
{"id": "3028290", "revid": "251304", "url": "https://it.wikipedia.org/wiki?curid=3028290", "title": "Ploshchad Vosstanija", "text": ""}
{"id": "3028292", "revid": "216401", "url": "https://it.wikipedia.org/wiki?curid=3028292", "title": "Cantagrillo", "text": ""}
{"id": "3028294", "revid": "28592", "url": "https://it.wikipedia.org/wiki?curid=3028294", "title": "Nevsky Prospekt", "text": ""}
{"id": "3028295", "revid": "726373", "url": "https://it.wikipedia.org/wiki?curid=3028295", "title": "Sidera", "text": "Sidera nello spazio e nel tempo \u00e8 stata una collana editoriale di romanzi di fantascienza edita dalla Fanucci fra il 1982 e il 1983. La serie \u00e8 stata curata da Gianni Pilo, ed ebbe una durata complessiva di 11 numeri, i cui primi 6 erano una ristampa integrale dei libri della collana Futuro. I Pocket di Fantascienza."}
{"id": "3028296", "revid": "599013", "url": "https://it.wikipedia.org/wiki?curid=3028296", "title": "Tara Cross", "text": "Giocava nel ruolo di schiacciatrice.\nCarriera.\nLa carriera di Tara Cross inizia nel 1986, tra le file della CSU Long Beach. Nel 1989, al suo ultimo anno alla Long Beach, vince la NCAA Division I. Come segno di riconoscimento, il suo numero di maglia viene anche ritirato.\nTerminata l'universit\u00e0, dal 1990 entra a far parte della nazionale USA, con vince la medaglia di bronzo al Campionato mondiale 1990 e la medaglia d'argento al Campionato nordamericano 1991 e dove resta ad allenarsi fino alle olimpiadi di Barcellona 1992, dove vince la medaglia di bronzo.\nDal 1992 al 1995 gioca ad Ancona in Italia. In questo periodo vince diversi medaglie con la nazionale: l'oro al World Grand Prix 1995, dove viene premiata anche come MVP e miglior realizzatrice, il secondo argento consecutivo al Campionato nordamericano, l'argento ai Giochi panamericani 1995.\nDal 1996 gioca in Brasile. Per tre stagioni gioca nel Leites Nestl\u00e9, con cui vince il campionato brasiliano nella stagione 1996-97. Nel 1999 va a giocare nel Paran\u00e0, con cui rivince il campionato brasiliano. Un anno dopo cambia nuovamente maglia, andando a giocare nel Flamengo e vincendo il suo terzo campionato. Torna anche in nazionale, con cui vince la medaglia d'oro al World Grand Prix e al Campionato nordamericano 2001, dove riceve il premio di MVP.\nDalla stagione 2001-02 \u00e8 nuovamente in Italia, questa volta al Volley Bergamo, con cui vince per la prima volta il campionato italiano. Nel 2002 gioca la finale del Campionato mondiale, perdendo contro la nazionale italiana. Per la stagione 2002-03 si trasferisce a Reggio Emilia, con cui riesce ad ottenere la salvezza a fine stagione.\nDurante il 2003 vince l'oro ai Giochi panamericani e il bronzo al World Grand Prix. Proprio durante il World Grand Prix si procura un infortunio al ginocchio destro, che le fa saltare diverse competizioni e partite con la nazionale, ma torna in tempo per dusputare la Coppa del Mondo, dove vince la medaglia di bronzo. Resta ad allenarsi con la nazionale per disputare le Olimpiadi di Atene 2004, la quarta dopo Barcellona 1992, Atlanta 1996 e Sidney 2000. Poco dopo annuncia il suo ritiro dalla pallavolo giocata."}
{"id": "3028299", "revid": "61051", "url": "https://it.wikipedia.org/wiki?curid=3028299", "title": "Esercito Popolare Vietnamita", "text": ""}
{"id": "3028301", "revid": "61051", "url": "https://it.wikipedia.org/wiki?curid=3028301", "title": "Vietnamese People's Army", "text": ""}
{"id": "3028304", "revid": "2039709", "url": "https://it.wikipedia.org/wiki?curid=3028304", "title": "Economia dei Paesi Bassi", "text": "L'economia dei Paesi Bassi \u00e8 la sedicesima al mondo in termini di Pil nominale e la sesta in Europa.\nCrescita economica.\nI Paesi Bassi godono di un elevato livello di benessere, con un PIL pro-capite pari al 130% della media dell'Unione europea. Inoltre, sono decimi al mondo per Indice di sviluppo umano, con un valore di 0,931 su un massimo di 1 nel 2018.\nStruttura economica.\nCome in gran parte delle economie pi\u00f9 sviluppate, il principale settore economico \u00e8 quello dei servizi, che contribuisce per molto pi\u00f9 della met\u00e0 al PIL. In particolare sono importanti le imprese di trasporto e distribuzione, le banche e le assicurazioni.\nIl settore agricolo contribuisce per circa il 4% al PIL, ed impiega il 4% della manodopera attiva. Grazie all'elevata meccanizzazione, l'agricoltura olandese fornisce grandi \"surplus\" che possono essere destinati all'industria alimentare ed esportati. I Paesi Bassi sono al terzo posto al mondo per valore delle loro esportazioni agricole.\nEconomia.\nAgricoltura.\nNonostante il piccolo territorio, i Paesi Bassi vantano un settore agricolo tra i pi\u00f9 sviluppati al mondo con un altissimo livello di meccanizzazione.\nNonostante l'agricoltura venga praticata con i metodi d'avanguardia, essa non pu\u00f2 produrre a sufficienza per il fabbisogno degli abitanti: i cereali, ad esempio, devono essere importati in grandi quantit\u00e0 dall'estero.\nIl motivo dell'insufficiente produzione agricola \u00e8 il fatto che i Paesi Bassi hanno un deficit di suolo agricolo pari a circa 30 milioni di ettari, ponendo al sesto posto tra i paesi nell'Unione Europea per deficit di suolo agricolo, dietro a Spagna, Francia, Italia, Regno Unito e Germania.\nMa grazie alla competitivit\u00e0 del paese sui mercati mondiali dovuta ai prezzi relativamente bassi dei prodotti agricoli olandesi, i Paesi Bassi hanno saputo comunque raggiungere l'attivo della bilancia agricola. Questo per i tre seguenti motivi del successo dell'agricoltura olandese:\nNel biennio 2018-2019, le importazioni dei prodotti alimentari oscillavano tra 34 e 36 miliardi di euro, mentre le relative esportazioni oscillavano tra i 54 e i 58 miliardi di euro. Sempre in questo biennio, le importazioni dei prodotti dell'agricoltura, pesca e silvicoltura oscillavano tra i 23 e i 25 miliardi di euro, mentre le relative esportazioni oscillavano tra i 30 e i 32 miliardi di euro.\nI Paesi Bassi sono il secondo paese al mondo per esportazione di prodotti alimentari dopo gli Stati Uniti, primeggiando nell'export di alcuni prodotti agricoli. \n\u00c8 il primo esportatore al mondo di fiori e bulbi con oltre il 60% dell'export mondiale; \u00e8 il secondo esportatore al mondo di pomodori e peperoni, con i quali occupa la quota, rispettivamente del 23% e 17% del mercato mondiale. \u00c8 il terzo esportatore al mondo di cetrioli.\nI fiori sono un prodotto tradizionale del paese: il settore pi\u00f9 noto \u00e8 sicuramente quello di fiori da bulbo e principalmente tulipani che, a partire dal XVII secolo, sono diventati una sorta di simbolo nazionale. Tra gli altri fiori a bulbo sono molto diffusi il narciso e il giacinto.\nRicerca.\nI Paesi Bassi hanno investito enormemente nel settore della ricerca. Con un sistema detto di \"rulling\", viene riconosciuto, ad un lavoratore straniero che \u201cimporta\u201d conoscenza, un incentivo del 30% dello stipendio lordo annuo, senza tassazione alcuna, ed indicato come un rimborso delle spese di rilocazione: un beneficio concesso per 8 anni e con una verifica intermedia di sussistenza delle condizioni dopo 4 anni, riferibile a profili professionali difficilmente rintracciabili nel territorio olandese\nCommercio internazionale.\nNel 2009 i Paesi Bassi hanno esportato beni per un valore di 499 miliardi di dollari, risultando i quinti esportatori al mondo, a fronte di importazioni per 446 miliardi (7\u00ba al mondo).\nSempre nel 2009 il surplus del conto corrente \u00e8 stato pari a 42,7 miliardi di dollari, il sesto al mondo in valore assoluto: uno risultato notevole per un'economia relativamente piccola.\nTradizionalmente, come si pu\u00f2 osservare nel grafico, il Paese ha sempre goduto di ampi surplus, che sono andati crescendo negli anni fino a raggiungere valori intorno al 9% del PIL negli anni immediatamente precedenti la crisi del 2009.\nLe merci esportate sono prevalentemente macchinari, prodotti chimici, carburanti e prodotti alimentari. Le esportazioni si rivolgono prevalentemente all'Europa ed in particolare alla Germania (25,4%), al Belgio (13,7%), alla Francia (8,9%), al Regno Unito (8,8%) ed all'Italia (5,2%). Le importazioni, invece, riguardano soprattutto il settore della meccanica, dei mezzi di trasporto, della chimica, dell'alimentare e del tessile e provengono in gran parte da Germania (16,6%), Cina (10,1%), Belgio (8,7%), Stati Uniti (7,5%) e Regno Unito (5,8%).\nForza lavoro.\nI Paesi Bassi dispongono di una forza lavoro di oltre 8 milioni e mezzo di persone, che corrispondono ad un tasso di occupazione estremamente alto (77% nel 2009), il pi\u00f9 alto dell'Unione europea.\nIl tasso di disoccupazione, invece, che nel 2005 era salito fino al 4,7%, ha da allora cominciato a scendere fino a toccare il 2,8% nel 2008. Tuttavia, nel 2009, con la crisi la disoccupazione \u00e8 tornata al 3,4%. Il dato resta comunque largamente al di sotto della media europea.\nIl settore che assorbe la maggior parte dei lavoratori \u00e8 quello dei servizi (80%), contro il 18% dell'industria ed appena il 2% dell'agricoltura.\nFinanza pubblica.\nNel 1998 i Paesi Bassi avevano un debito pubblico di oltre il 65% del PIL. Negli anni successivi, tuttavia, le politiche messe in atto avevano fatto scendere il rapporto debito/PIL al 45,5% del 2007. Con la crisi economica, tuttavia, il debito pubblico \u00e8 tornato a salire rapidamente fino al 60,9% nel 2009, anno nel quale il rapporto deficit/PIL \u00e8 risultato essere -5,3%, il dato peggiore da quando il Paese fa parte dell'Unione monetaria europea.\nLa spesa pubblica \u00e8 stata in media, nel decennio, intorno al 45-46% del PIL, leggermente inferiore alla media europea.\nLa pressione fiscale \u00e8 intorno al 35-39%, meno del 40% fatto registrare nella seconda met\u00e0 degli anni novanta e meno della media degli altri Stati dell'Unione europea.\nInflazione.\nI Paesi Bassi sono stati storicamente un Paese a bassa inflazione. Il secondo shock petrolifero (1979) spinse verso l'alto il tasso di inflazione, che tocc\u00f2 il 6,8% nel 1981, un valore inferiore a quello di gran parte degli altri Paesi europei. Anche il processo di disinflazione fu piuttosto rapido, tanto che nel 1987 i Paesi Bassi erano addirittura in deflazione (-1%). Dopo una nuova ripresa dell'inflazione nei primi anni novanta (+2,8% annuo in media), a partire dal 1995 la dinamica dei prezzi \u00e8 sempre stata molto contenuta, oscillando tra l'1 ed il 2% circa, con l'eccezione del 2001."}
{"id": "3028305", "revid": "61051", "url": "https://it.wikipedia.org/wiki?curid=3028305", "title": "People's Army of Vietnam", "text": ""}
{"id": "3028307", "revid": "7969", "url": "https://it.wikipedia.org/wiki?curid=3028307", "title": "Amorium", "text": ""}
{"id": "3028309", "revid": "88740", "url": "https://it.wikipedia.org/wiki?curid=3028309", "title": "Luigi Ragno", "text": "Biografia.\nLuigi Ragno inizi\u00f2 la sua carriera politica nei primissimi anni '20 nel Partito Nazionale Fascista, diventando segretario particolare dell'on. Michele Crisafulli Mond\u00eco. Non molto tempo dopo spos\u00f2 Aldea Righetti-Crisafulli figlia adottiva del succitato on. Crisafulli. Giovanissimo divenne Commissario prefettizio di Santa Teresa di Riva dal 1924 al 1926; dal 1926 al 1929 ricopr\u00ec la carica di podest\u00e0 nel suddetto comune.. Nel 1927 \u00e8 vice segretario federale del PNF messinese.\nNell'agosto 1943, subito dopo la caduta del fascismo, venne arrestato dalle truppe anglo-americane, che avevano appena occupato Messina, e rinchiuso nel campo di concentramento di Padula. Venne liberato alcuni mesi dopo e fece ritorno a Santa Teresa di Riva.\nNel 1946 ader\u00ec al Movimento Sociale Italiano, per il quale fu eletto per due legislature senatore della Repubblica (1953-1963) .\nEsercit\u00f2 la professione di avvocato penalista. \nRitiratosi a vita privata si stabil\u00ec definitivamente a Santa Teresa di Riva ove mor\u00ec nel 1984.\nTra i suoi congiunti si contano vari esponenti della destra politica italiana: il suocero Michele Crisafulli Mond\u00eco, deputato al Parlamento in epoca fascista; il figlio Salvatore Ragno, senatore della Repubblica per tre legislature nelle file di Alleanza Nazionale e il nipote Luigi, rappresentante messinese del suddetto partito."}
{"id": "3028310", "revid": "1100311", "url": "https://it.wikipedia.org/wiki?curid=3028310", "title": "Hal Robson-Kanu", "text": "Biografia.\nPossiede origini nigeriane (da parte del padre) gallesi, in quanto sua nonna \u00e8 nata a Caerphilly.\nCaratteristiche.\nAgisce prevalentemente da ala sinistra, avvalendosi della propria velocit\u00e0 lungo la fascia per mettersi a disposizione dei compagni di reparto.\nPur non essendo particolarmente prolifico sotto rete, in nazionale \u00e8 stato impiegato dal CT Coleman anche come prima punta, in modo da sacrificarsi dando profondit\u00e0 alla manovra, favorendo gli inserimenti di Bale e Ramsey.\nCarriera.\nClub.\nMuove i suoi primi passi nel settore giovanile dell'Arsenal, per poi approdare, all'et\u00e0 di 15 anni, al Reading. Poco dopo il suo arrivo subisce un grave infortunio ai legamenti del ginocchio - a cui seguir\u00e0 una ricaduta una volta ristabilitosi - passando tre anni lontano dal terreno di gioco.\nIl 6 luglio 2007 firma il suo primo contratto da professionista con i \"Royals\", legandosi alla societ\u00e0 biancoblu per due anni. Passa quindi in prestito al e allo Swindon Town in terza serie per fare esperienza.\nAggregato in prima squadra, dopo aver trascorso una prima stagione da riserva, riesce a ritagliarsi un posto da titolare sotto la guida di Brian McDermott.\nNel 2011, il tecnico lo adatta a terminale offensivo della manovra d'attacco in seguito alla partenza di Shane Long con ottimi risultati, salvo poi utilizzarlo nuovamente lungo la fascia.\nEsordisce in Premier League il 18 agosto 2012 contro lo Stoke City. Nonostante passi la stagione - conclusasi con la retrocessione - relegato in panchina a causa della presenza in rosa di Garath McCleary, Jimmy K\u00e9b\u00e9 e Jobi McAnuff, riesce a segnare 7 reti, di cui una nel 3-4 subito da parte del Manchester United.\nIl 9 maggio 2016 la societ\u00e0 comunica che il calciatore lascer\u00e0 la squadra al termine della scadenza del contratto. Il 31 agosto 2016 passa a parametro zero al West Bromwich Albion, legandosi alla societ\u00e0 inglese per due stagioni, con opzione di rinnovo per il terzo anno.\nNazionale.\nDopo aver indossato la divisa dell'Inghilterra a livello giovanile, nel 2010 - grazie alle origini della nonna, nata a Caerphilly - decide di rappresentare il Galles. Esordisce con la selezione gallese il 23 maggio 2010 in Croazia-Galles (2-0), sostituendo Robert Earnshaw al 27' della ripresa.\nDiviene poi un convocato in pianta stabile dei gallesi, da cui viene poi convocato per gli Europei 2016 in Francia, a cui non era sicura la sua partecipazione a causa di un infortunio. Esordisce nella competizione l'11 giugno contro la Slovacchia, subentrando a 20' dal termine al posto di Jonathan Williams. Una sua rete allo scadere dell'incontro regala il primo successo storico della nazionale gallese nella rassegna europea. Risulter\u00e0 nuovamente decisivo contro il Belgio ai quarti di finale, segnando una delle tre reti che consentiranno ai gallesi di accedere in semifinale.\nIl 29 agosto 2018 annuncia il proprio ritiro dalla nazionale, salvo poi ritornare sui suoi passi nel gennaio 2020.\nStatistiche.\nPresenze e reti nei club.\n\"Statistiche aggiornate al 25 febbraio 2020.\""}
{"id": "3028311", "revid": "56620", "url": "https://it.wikipedia.org/wiki?curid=3028311", "title": "Lega nazionale per la difesa del cane", "text": "La Lega Nazionale per la Difesa del Cane, costituita a Milano nel 1950 e riconosciuta come ente giuridico nel 1964, nasce con l\u2019obiettivo primario di tutelare la vita e il benessere di cani e gatti e da tempo ha esteso il proprio impegno alla difesa degli animali di ogni specie e razza.\nNel 2017 l'associazione crea un nuovo logo , che riporta la dicitura LNDC Animal Protection, per esprimere tutta la missione e le potenzialit\u00e0 in campo. \nSvolge inoltre campagne di sensibilizzazione nei confronti di problemi come l'abbandono, il randagismo e il controllo delle nascite.\nL'attuale presidente della LNDC \u00e8 Piera Rosati.\nLNDC ha numerose sezioni presenti su tutto il territorio nazionale, ognuna di essa, fa capo alla segreteria nazionale.\nNel 2011 ha collaborato con De Agostini per un programma, \"Missione cuccioli\".\nNel 2005 l'associazione nomina Giorgio Panariello presidente onorario."}
{"id": "3028312", "revid": "73843", "url": "https://it.wikipedia.org/wiki?curid=3028312", "title": "Ludovico Agostini", "text": "Biografia.\nLudovico Agostini nacque a Pesaro il 6 gennaio 1536 da Gian Giacomo e da Pantesilea degli Alessandri. Discendeva da una ricca famiglia aristocratica di origine umbra. Nel 1563 il padre assurse alla carica di Gonfaloniere di Pesaro. La madre, anch'essa nobile, era dama d'onore della duchessa d'Urbino.\nEducato con cura dai genitori, Ludovico venne avviato fin da piccolo alle pratiche del culto e della disciplina cristiana ma, allo stesso tempo, fu influenzato dal clima brillante e cavalleresco che si respirava nel ducato. Ricevuta una buona formazione umanistica, si iscrisse all'Universit\u00e0 di Padova, per intraprendervi gli studi giuridici sulle orme dello zio Girolamo. Nel 1554 uccise in duello un compagno di studi, Giovan Battista Zannoni. Costretto a fuggire da Padova, fu bandito dalla citt\u00e0 e dovette arruolarsi nelle truppe imperiali. Al rientro in Italia, si iscrisse all'Universit\u00e0 di Bologna, dove, il 29 settembre del 1557 si laure\u00f2 \"in utroque iure\".\nNel 1559 fece rientro a Pesaro e si iscrisse all'ordine dei legisti della sua citt\u00e0, senza per\u00f2 esercitare la professione. In questi anni Ludovico frequenta la raffinata corte urbinate, al culmine del suo splendore, e compone il primo nucleo del suo \"Canzoniere\". Tra il 1560 e il 1562 la famiglia Agostini fu vittima degli inasprimenti fiscali imposti dal duca Guidobaldo II Della Rovere per rimpinguare le esauste casse del ducato. Impoverito, il giovane Ludovico cadde in uno stato di profonda depressione e interpret\u00f2 la spoliazione dei beni della sua famiglia come punizione per i suoi peccati. Ad Urbino si innamor\u00f2 della cantante Virginia Vagnoli, figlia del musicista senese Pietro, stabilitosi in citt\u00e0 tra il 1565 e il 1569. A Virginia Ludovico offr\u00ec una raccolta di ben 200 composizioni poetiche chiedendone la mano ed il consenso alle nozze. Ottenne il consenso del padre, ma, dopo pochi mesi, il fidanzamento fu rotto (forse per questioni economiche) Nel 1570 i Vagnoli lasciarono definitivamente Urbino per recarsi alla corte di Massimiliano II d'Asburgo, prima di tornare in Toscana presso Cosimo II de' Medici che accas\u00f2 Virginia con il celebre musicista mantovano Alessandro Striggio. Distrutto dal dolore Ludovico si dedic\u00f2 alle lettere e complet\u00f2 la stesura delle \"giornate soriane\". Fra il 1570 e il 1582, visse a Pesaro una vita sregolata e complicata dalle ristrettezze economiche. Ebbe due figli illegittimi (uno morir\u00e0 in giovane et\u00e0, l'altro, Giulio Cesare, legittimato, gli sopravviver\u00e0).\nCon l'ascesa di Francesco Maria II Della Rovere (1574) la vita di corte sub\u00ec un brusco cambiamento sotto l'influenza della cultura spagnola e della Controriforma. Ludovico, divenne l'uomo di fiducia di Paolo Maria Della Rovere, agente diplomatico del duca e futuro vescovo di Cagli. Abbandonata definitivamente l'idea di contrarre matrimonio, e occupato dalle cure dedicate agli anziani genitori (la madre morir\u00e0 nel 1579, il padre nel 1582), Ludovico si lasci\u00f2 sempre pi\u00f9 andare ad un esasperato rigorismo etico, frutto di un profondo e sincero sentimento religioso. Nel 1582 alla morte del padre, chiuse il palazzo di famiglia per ritirarsi nella villa del San Bartolo, dove condusse una vita semplice e dedita agli studi. Il 18 aprile 1584, Ludovico part\u00ec per Venezia, da dove il 18 agosto si imbarc\u00f2 per la Terra Santa insieme ad alcuni nobili veneziani. Come scrisse lui stesso nel suo epistolario (lettera 72), Ludovico avrebbe voluto stabilirsi in Palestina ma i Turchi, credendolo una spia, lo costrinsero a tornare in patria. Nel febbraio del 1585 fu quindi costretto a intraprendere il viaggio di ritorno. Dopo un'avventurosa traversata sbarc\u00f2 a Messina e di l\u00ec si diresse, via terra, a Roma dove il 3 aprile del 1585 consegn\u00f2 un memoriale del suo viaggio al papa Gregorio XIII. Di questo viaggio Ludovico scrisse anche un vivace e fresco resoconto intitolato: \"Viaggio di Terra Santa e di Gerusalemme\".\nTornato alla villa di Soria sul monte San Bartolo, continu\u00f2 la sua vita solitaria allietata dalle visite degli amici Guidobaldo Del Monte, Ippolito e Giuliano Della Rovere, e dalle rare soste della Corte nella vicina Villa Imperiale. Continu\u00f2 a lavorare a \"L'Infinito\" un dialogo tra due simbolici interlocutori che trae spunto dalla lettura della Genesi e dell'Esodo. La quarta parte di quest'opera \u00e8 la celebre \"Repubblica Immaginaria\", proposta di un utopico stato che \u00abattui con rigorosa coerenza le istanze etiche e sociali della Controriforma\u00bb. Nell'ottobre del 1604 il duca gli affid\u00f2 il governo dell'antica Rocca di Gradara. Ludovico restaur\u00f2 le fortificazioni si occup\u00f2 dell'amministrazione della cittadina. Mor\u00ec a Gradara, il 29 luglio del 1612 all'et\u00e0 di 76 anni.\nNelle sue opere, per la maggior parte edite postume, Agostini rivela \u00abun'interiorit\u00e0 complessa, umbratile, tesa a ideali rigidi e assoluti, intrisa di religiosit\u00e0 profonda e assetata di riforme pratiche concrete, una personalit\u00e0 tutt'altro che comune anche in un'et\u00e0 come la sua pur cos\u00ec ricca di individualit\u00e0 spiccate e di contrasti.\u00bb\n\"La repubblica immaginaria\".\nAgostini \u00e8 noto soprattutto per il dialogo \"La repubblica immaginaria\", scritto verso la fine degli anni '80 del '500 ed ispirato sia nella forma che nello spirito all'Utopia di Thomas More. L\u2019opera rimase manoscritta a Pesaro fino alla met\u00e0 del XX secolo, quando lo storico Luigi Firpo la riscatt\u00f2 dall'oblio, riscoprendola \"nelle pagine confuse e stente d'un suo zibaldone di considerazioni sul Genesi e l'Esodo stese in forma dialogica\". Firpo defin\u00ec \"La repubblica immaginaria\" un \"compiuto progetto di Stato ideale, che assicura a buon diritto [ad Agostini] un suo luogo non trascurabile nella storia dell'utopia politica e sociale\". L'opera occupa un ruolo importante nella fase di transizione dalla cultura rinascimentale alla Controriforma."}
{"id": "3028313", "revid": "287204", "url": "https://it.wikipedia.org/wiki?curid=3028313", "title": "Edmund Cooper", "text": "Biografia.\nNato a Marple nei pressi di Stockport, Cheshire, nel Regno Unito, cominci\u00f2 a lavorare sin da adolescente. Imbarcatosi nel 1944 su una nave mercantile, dopo la seconda guerra mondiale inizi\u00f2 l'attivit\u00e0 di insegnante e a pubblicare i suoi racconti. Il suo primo racconto fu \"Deadly Image\", ristampato anche come \"The Uncertain Midnight\" (in Italia: \"Uomini e androidi\", su Urania 227, completato nel 1957 e pubblicato nel 1958. Sotto diversi pseudonimi, tra cui Richard Avery, continu\u00f2 a pubblicare libri fino alla sua morte, avvenuta nel 1982.\nAdattamenti.\nVarie opere di Edmund Cooper sono state adattate per lo schermo.\nIl suo racconto \"O.B.N. in arrivo\" fu adattato per la televisione italiana nel 1979 all'interno della miniserie \"Racconti di fantascienza\"."}
{"id": "3028314", "revid": "245306", "url": "https://it.wikipedia.org/wiki?curid=3028314", "title": "Richard Avery", "text": ""}
{"id": "3028324", "revid": "1149807", "url": "https://it.wikipedia.org/wiki?curid=3028324", "title": "Dance in the Vampire Bund", "text": " \u00e8 un manga giapponese scritto e illustrato da Nozomu Tamaki. La serie \u00e8 stata serializzata sulla rivista \"Monthly Comic Flapper\" di Media Factory dal 2005 al 2012 e i capitoli sono stati raccolti a partire dal 23 giugno 2006 in 14 volumi. \nIn Italia il manga \u00e8 stato pubblicato da Kappa Edizioni sotto l'etichetta Ronin Manga dal 2010 al 2011 per i primi 10 volumi senza concludere la pubblicazione dei restanti quattro. Una nuova edizione curata da Edizioni BD sotto l'etichetta J-Pop \u00e8 stata pubblicata dal 21 febbraio al 10 ottobre 2018, la quale presenta dei volumi pi\u00f9 grandi, ognuno di essi corrisponde a due numeri originali. \nTre manga spin-off della serie scritti dallo stesso autore sono stati pubblicati da Media Factory.\nUn anime basato sul manga \u00e8 stato prodotto in 12 episodi dallo studio Shaft. La serie anime \u00e8 stata trasmessa in Giappone a partire dal 7 gennaio 2010 ed in Italia \u00e8 stata distribuita in versione sottotitolata dalla Dynit in contemporanea con la trasmissione giapponese sul suo canale ufficiale di YouTube.\nTrama.\nLa protagonista della storia \u00e8 Mina Tepes, che nonostante sembri solo una bambina, in realt\u00e0 \u00e8 la centenaria principessa dei vampiri. Dopo che da millenni i vampiri si sono nascosti al genere umano, Mina decide che \u00e8 giunto il momento che si palesino al mondo e che le due razze si uniscano. I vampiri decidono di pagarsi l'integrazione razziale: in cambio del saldo totale del debito pubblico del Giappone, lo Stato dovr\u00e0 consentire al nuovo distretto creato dai vampiri l'accoglienza di qualsiasi vampiro nel mondo che chieda asilo.\nPersonaggi.\nVampiri.\nI vampiri possono essere entrambi nati o creati da esseri umani. Nel primo caso, i vampiri \"Purosangue\" discendono da una figura paterna progenitrice che continua attraverso la linea femminile, attualmente rappresentata da Mina. Nell'ultimo caso, il vampirismo sembra avere un'eziologia infettiva, possibilmente una forma di retrovirus. A differenza delle molte storie sui vampiri, la trasformazione in un vampiro non \u00e8 una decisione consapevole, bens\u00ec \u00e8 causata da un vampiro che si nutre di sangue di un essere umano. Negli ultimi anni \u00e8 stato sviluppato un \"vaccino\" per prevenire la trasformazione, ma \u00e8 efficace solo fino a 48 ore dal momento dell'infezione. \nRispetto agli esseri umani, le emozioni vampiriche sono molto pi\u00f9 potenti, difatti molti vampiri diventano violenti, golosi di sangue, e molto spesso hanno delle deviazioni sessuali, nel tentativo di saziare quelle potenti pulsioni, tuttavia ci sono anche i vampiri - soprattutto coloro che lo sono diventati contro la loro volont\u00e0 - che invece scelgono di diventare \"SenzaZanne\", strappandosi via le proprie zanne, al fine di non perdere nulla di quello che erano quando erano ancora umani. Questi vampiri affrontano la persecuzione da entrambe le parti, per\u00f2, umani e simili vampiri; si scopre presto che la creazione del Bund era in gran parte per fornire un rifugio per i SenzaZanne cosicch\u00e9 potessero vivere serenamente. \nTutti i vampiri hanno una 'vera forma', che \u00e8 una rappresentazione fisica del loro io pi\u00f9 profondo, ed \u00e8 una trasformazione molto simile a quella dei licantropi. Questa forma pu\u00f2 essere quasi qualsiasi cosa, da un pipistrello gigante ad una lucertola, da un ragno a, nel caso di Mina, una figura simile ad un succubus. Pochissimi vampiri della storia hanno mostrato la loro vera forma. \nOltre ai vampiri di derivazione umana, ci sono anche i Purosangue: le famiglie di vampiri che possiedono stirpe vampirica \"pura\", non diluita da sangue umano, sia per l'accoppiamento con gli esseri umani o per la trasformazione. Questi sono i pi\u00f9 potenti di tutti i vampiri del mondo, ma sono limitati dalla tradizione e dai codici di condotta quando si tratta di trattare con l'altro. \nNella trama, attualmente il mondo dei vampiri \u00e8 governato dalla famiglia reale, i \u0162epe\u015f, rappresentati da Mina. Ci sono solo tre nobiluomini Purosangue: Rozenmann, Ivanovic, e Li. \nI vampiri della serie sono meglio classificati come \"vampiri viventi\" in quanto possono invecchiare, si riproducono sessualmente e vivono comunque pur subendo gli infortuni normalmente mortali per l'uomo. In un notevole esempio, tratto dall'episodio 4, un vampiro si era estratto gli organi interni per nascondere una bomba all'interno del suo corpo.\nFamiglia Reale.\nI \u0162epe\u015f sono la famiglia reale che governa il mondo dei vampiri. Attualmente, vi \u00e8 un solo membro rimasto della famiglia reale.\nI tre clan.\nI tre clan sono i pi\u00f9 potenti clan di vampiri, salvo per la famiglia reale stessa, e sono guidati da Rozenmann, Ivanovic e Li. \u00c8 emerso che molti anni prima della storia, i tre signori eliminarono gli altri clan nobili e perseguitarono la famiglia reale. Sono riusciti nel loro scopo con la conseguente estinzione degli altri \"Purosangue\" e con la morte della regina Lucrezia. Tuttavia, per mantenere la Vera Linea di Sangue, uno di loro dovrebbe sposarsi e fare un bambino con Mina. Nell'anime, \u00e8 fortemente suggerito che uno di loro o tutti controllano la Telomere, il gruppo terroristico creato per uccidere Mina. Anche nell'anime, tutti sono costretti a giurarle fedelt\u00e0 una volta che i loro assassini sono stati tutti sconfitti da Akira. \nMedia.\nManga.\nIl manga scritto e disegnato da Nozomu Tamaki, \u00e8 stato serializzato dal 5 dicembre 2005 al 5 settembre 2012 sulla rivista \"Monthly Comic Flapper\" edita da Media Factory. I vari capitoli sono stati poi raccolti in quattordici volumi \"tank\u014dbon\" pubblicati dal 23 giugno 2006 al 23 ottobre 2012.\nIn Italia la serie \u00e8 stata inizialmente pubblicata da Kappa Edizioni sotto l'etichetta Ronin Manga dal 27 giugno 2010 al 30 settembre 2011, interrompendosi al decimo volume. Successivamente Edizioni BD ha ridistribuito la serie integralmente sotto l'etichetta J-Pop dal 21 febbraio al 10 ottobre 2018, dove ogni volume corrispondeva a due di quella originale giapponese, portando cos\u00ec il numero da 14 a 7.\nAnime.\nUn adattamento anime venne annunciato nel numero di agosto 2009 della rivista \"Monthly Comic Flapper\" uscito il 4 luglio 2009. La serie animata \u00e8 stata diretta da Masahiro Sonoda e Akiyuki Shinb\u014d, sceneggiata da Hiroyuki Yoshino e prodotta dallo studio d'animazione Shaft. Il character design \u00e8 stato curato da Naoyuki Konno mentre la colonna sonora \u00e8 stata affidata a Akio Dobashi. Un video promozionale venne presentato al 76\u00ba Comiket tenutosi nell'ottobre 2009.\nL'anime, composto da dodici episodi, venne trasmesso dal 7 gennaio al 1\u00ba aprile 2010 su AT-X, Chiba TV, tvk, TV Saitama, Tokyo MX, TV Aichi e Sun TV. Un episodio riassuntivo \u00e8 andata in onda il 25 febbraio 2010, portando cos\u00ec a posticipare ognuna delle puntate successive di una settimana a testa, inoltre l'episodio 12 venne mandato in onda in una fascia oraria diversa dagli altri, dove sostitu\u00ec una replica di \"Kore ga watashi no goshujinsama\".\nIn Italia la serie \u00e8 stata distribuita in versione sottotitolata da Dynit in simulcast sul proprio canale YouTube."}
{"id": "3028328", "revid": "216401", "url": "https://it.wikipedia.org/wiki?curid=3028328", "title": "Vinaroz", "text": ""}
