{"id": "3064553", "revid": "416175", "url": "https://it.wikipedia.org/wiki?curid=3064553", "title": "Kia Carnival", "text": "La Kia Carnival \u00e8 una monovolume prodotta dalla casa automobilistica coreana Kia Motors dal 1998 in tre differenti generazioni. In alcuni paesi fino al 2020 la Carnival \u00e8 stata venduta come Kia Sedona.\nPrima serie (1998-2006).\nLa Carnival \u00e8 la prima grande monovolume realizzata dalla Kia Motors e nasce per andare a competere direttamente contro i grandi minivan giapponesi e americani quali la Toyota Previa e la Chrysler Voyager. Il modello concepito appositamente per l'America \u00e8 stato venduto in tutto il mondo ed anche in Europa ha riscosso un ottimo successo, nonostante le grandi dimensioni della carrozzeria lunga quasi 4,90 metri. Grazie al prezzo di listino non molto elevato, e rispetto alla concorrenza pi\u00f9 basso, la Carnival prima serie ha saputo ritagliarsi una fetta di mercato consistente andando a competere contro le Renault Espace e Ford Galaxy, i monovolumi pi\u00f9 affermati nel vecchio continente.\nIl progetto viene avviato nel 1997, la prima serie di Carnival viene identificata dalla sigla \"GQ\" e viene progettata adottando soluzioni specifiche e inedite non condivise con nessun altro modello: gi\u00e0 il telaio che funge da base \u00e8 stato sviluppando adottando lo schema a trazione anteriore con motore in posizione trasversale, la scocca in acciaio \u00e8 stata studiata in modo da deformarsi a strati in base al tipo di impatto, le sospensioni anteriori adottano lo schema a ruote indipendenti MacPherson con barra stabilizzatrice mentre per il retrotreno la casa ha adottato a seconda delle versioni differenti sospensioni: le Carnival pi\u00f9 economiche e destinate in prevalenza ai mercati emergenti possedevano un ponte rigido con balestre longitudinali e bracci trasversali mentre le versioni destinate all'Europa possedevano un pi\u00f9 raffinato e comodo Multilink in acciaio. Gli ammortizzatori sono a gas. La presentazione avviene al Salone dell'automobile di Ginevra nel marzo del 1998.\nIl design della Carnival era semplice e moderno per l'epoca, \u00e8 stato uno dei punti di forza che ha attirato molti clienti; le forme della carrozzeria erano tondeggianti prive di spigoli ed erano in grado di camuffare la grande mole della monovolume coreana. Riprendeva il family feeling della berlina Clarus: fascioni paraurti in rilievo, calandra anteriore di piccole dimensioni, prese d'aria inferiori, fanaleria orizzontale, cromature presenti solo sulle versioni di punta lungo le cornici della vetratura laterale, portiere posteriori scorrevoli. Le Carvival equipaggiate con motore diesel possedevano una vistosa presa d'aria sul cofano motore adottata per migliorare l'impianto di raffreddamento del propulsore diesel. Inoltre era disponibile anche la verniciatura per la carrozzeria bicolore con paraurti e fascioni paracolpi nella parte bassa delle portiere in tinta differente rispetto al resto della carrozzeria. Lo stile \u00e8 stato tutto elaborato presso il centro stile coreano della Kia Motors.\nLo spazio nell'abitacolo era elevato, sette erano i posti per le versioni destinate all'Europa e all'America disposti su tre fili di sedili (configurazione 2-2-3), il bagagliaio possedeva un volume minimo pari a 351 litri ampliabili fino a 3.616 litri con la seconda e la terza fila rimossa. La strumentazione della plancia era tutta orientata verso il guidatore, il cambio in posizione elevata si trovava vicino alla seduta, le bocchette d'aerazione del climatizzatore si trovavano accanto ai quadranti del cruscotto posizionate al di sopra del vano per l'autoradio. Le plastiche dell'abitacolo sui primi esemplari erano di qualit\u00e0 piuttosto modesta e l'assemblaggio non era soddisfacente tanto che la casa intervenne migliorando la qualit\u00e0 complessiva della plancia pochi mesi dopo il debutto. Per questo l'auto \u00e8 stata importata in Europa e negli Stati Uniti solo dal 1999, un anno dopo la messa in produzione e dopo l'inizio delle vendite per il mercato interno. Vennero introdotti anche i rivestimenti in finta radica, il climatizzatore automatico con schermo a cristalli liquidi e selleria in pelle. Successivamente, con il restyling del 2002, la plancia sar\u00e0 completamente riprogettata. Il quadro strumenti era di facile lettura grazie alla grafica nera con numeri bianchi. La bassa soglia di carico facilita il trasporto di oggetti pesanti e proprio in Europa molti esemplari sono stati utilizzati anche in veste di furgoncino tanto da far mettere a disposizione della casa madre per il mercato del vecchio continente la versione Van. Il serbatoio contiene 75 litri di carburante.\nSotto il punto di vista della sicurezza automobilistica erano presenti di serie il sistema anti bloccaggio delle ruote motrici (\"ABS\") insieme al ripartitore elettronico di frenata (\"EBD\"), i doppi airbag frontali e per le versioni i punta anche i fendinebbia. L'impianto frenante sfrutta sia per l'avantreno dei dischi autoventilati e al retrotreno dei classici tamburi. Nel 2003 viene sottoposta ai crash test dell'ente EuroNCAP totalizzando il punteggio complessivo di due stelle nell'urto frontale per la protezione degli adulti e solo una stella nell'investimento pedoni.\nAggiornamenti.\nNel settembre del 2001 la Kia presenta un importante restyling per la Carnival: le novit\u00e0 introdotte si concentrano sia sul piano estetico che meccanico. La precedente versione in Italia \u00e8 stata subito un successo e in trenta mesi \u00e8 stata venduta in oltre 10\u00a0000 esemplari e perci\u00f2 la casa ha voluto offrire nuove contenuti in modo da poter migliorare le vendite. Esteticamente il frontale subisce un aggiornamento grazie alla nuova calandra cromata di dimensioni maggiorate, nuovi gruppi ottici, paraurti ridisegnati e nuovo cofano motore con presa d'aria meno evidente (per le diesel). Nuovi nelle fiancate gli scudi paracolpi presente nella parte bassa delle portiere, ridisegnata la fanaleria posteriore che richiama la precedente forma ma presenta uno sfondo inedito. Inoltre la terza luce di stop viene aggiornata. Nell'abitacolo la plancia viene riprogettata, nuova disposizione dei comandi, i diffusori del clima stavolta si trovano in posizione elevata nella parte centrale, pi\u00f9 in basso si trovano l'autoradio e i quattro comandi circolari del climatizzatore mentre per il guidatore il quadro strumenti possiede una grafica tutta nuova ancora pi\u00f9 facile da leggere. La qualit\u00e0 delle plastiche \u00e8 migliorata insieme agli assemblaggi, nuove anche le rifiniture in plastica che imitano l'alluminio oppure la radica. I sette sedili ora sono asportabili indipendentemente con gli anteriore ruotabili. La gamma di allestimenti e versioni offre una dotazione di serie arricchita, debuttano nuovi cerchi in lega dall'inedito disegno. Dal punto di vista tecnico le sospensioni sono state modificate al fine di aumentare il comfort dell'autovettura, ma ci\u00f2 penalizza le doti stradali causando qualche ondeggiamento della carrozzeria soprattutto in curva o sullo sconnesso.\nNel settembre del 2004 debutta l'ultimo aggiornamento per la prima seri di Carvival: stavolta la Kia \u00e8 intervenuta esteticamente solo sulla calandra con marchio integrato da una banda cromata e nuovi gruppi ottici, stessa forma ma sfondo differente. La principale novit\u00e0 la si riscontra nella gamma allestimenti e nei prezzi di listino ribassati. Durante l'ultimo anno di vendite in Italia (intorno al 2006) l'auto viene commercializzata come Kia Carnival Classic restando invariata la gamma di allestimenti ma arricchendo la dotazione di accessori presente di serie.\nLa produzione.\nLa prima serie \"Carnival GQ\" \u00e8 stata prodotta fino al 2006 presso lo stabilimento Sohari a Gwangmyeong, in Corea del Sud e distribuita in tutto il mondo ad eccezione della Russia dove l'auto \u00e8 stata prodotta dal 2000 al 2006 dalla Avtotor presso lo stabilimento di Kaliningrad con gran parte dei componenti importati e commercializzata sul solo mercato locale. Il successo della prima serie di Carnival \u00e8 stato tale che le catene di montaggio sono state dislocate in Cina e in parte in Malaysia dove continua la produzione del modello. La seconda generazione viene introdotta nel 2006. \nIn Cina la Carnival gode di un discreto successo grazie al prezzo competitivo e viene assemblata per mezzo di una collaborazione tra la Kia e la Dongfeng Motor presso l'impianto di Jiangsu. La Carnival cinese non \u00e8 stata esportata in altri mercati.\nIn Malesia, attraverso una joint venture effettuata con la Naza, la monovolume viene prodotta dal 2003 a Serdang e continua ad essere venduta; le principali differenze rispetto al modello europeo si concentrano nella calandra con differente marchio, i paraurti sono pi\u00f9 bombati e la lunghezza complessiva dell'auto \u00e8 di 4,93 metri.\nAllestimenti.\nLa Canival \u00e8 stata venduta in tre differenti livelli di allestimenti: la versione base \"LX\", quella intermedia \"EX Comfort\" e quella di punta \"EX Top\". La \"LX\" possedeva di serie gli airbag frontali, il sistema anti bloccaggio con ripartitore elettronico di frenata, chiusura centralizzata, retrovisori ripiegabili elettricamente e riscaldabili, climatizzatore manuale, vetri elettrici e barre portapacchi al tetto. La \"EX Comfort\" aggiungeva la presa da 12 Volt, cerchi in lega leggera, pacchetto di rifiniture interne in plastiche cromate, sistema di attivazione automatica dei fari, fendinebbia, tavolini ripiegabili per i passeggeri posteriori e kit estetico cromato con calandra e maniglie delle portiere. Infine la versione \"EX Top\" aggiungeva alla dotazione della \"EX Comfort\" la verniciatura della carrozzeria bicolore, gli interni in pelle e i sedili regolabili elettricamente.\nCon l'aggiornamento del 2004 gli allestimenti vengono ribattezzati rispettivamente \"Family\", \"Harmony\" e \"Class\": la \"Family\" \u00e8 la versione base che ricalca la dotazione della precedente \"LX\", la \"Harmony\" presente di serie tutti gli accessori della vecchia \"EX Comfort\" aggiungendo il volante e pomello del cambio in pelle, vetri posteriori oscurati e vetri della terza fila apribili a compasso. Al top di gamma c'\u00e8 la \"Class\" che, rispetto alla precedente \"EX Top\", propone aggiunge i sensori di parcheggio posteriori e un nuovo climatizzatore automatico pi\u00f9 efficiente in grado di assorbire meno energia.\nMotorizzazioni.\nPer il mercato europeo la Carnival era disponibile con due sole motorizzazioni, una benzina e una turbodiesel. Il benzina era il classico 2,5 litri \"Rover KV6\" prodotto dalla Kia Motors su licenza presso lo stabilimento Asan Bay. Sfruttava una distribuzione a quattro valvole per cilindro (24 valvole totali) con iniezione elettronica Bosch. Inizialmente erogava la potenza massima di 165 cavalli per una coppia massima di 222 N\u00b7m a 4.100 giri al minuto, era omologato Euro 2 e garantiva una velocit\u00e0 di punta pari a 185 km/h con un consumo medio di carburante dichiarato in 8,8 km con un litro. Il 2.5 \"KV6 Rover\" \u00e8 stato molto apprezzato sul mercato asiatico mentre sul mercato europeo ed australiano ha ricevuto pochi consensi poich\u00e9 durante i primi anni di produzione la clientela riscontr\u00f2 numerosi difetti nella Carnival equipaggiata con questo propulsore. Il cambio era manuale a cinque rapporti oppure automatico a quattro rapporti.\nDal 2001 il KV6 viene omologato Euro 3 in seguito all'entrata in vigore della normativa ecologica anti inquinamento, di conseguenza il motore subisce numerose modifiche: la potenza cala di 15 cavalli fino a stabilizzarsi sulla soglia dei 150 cavalli, la coppia massima resta invariata. I benefici si ottengono da parte dei consumi sensibilmente pi\u00f9 bassi ma pur sempre elevati, le prestazioni restano inalterate. Il cambio offerto di serie \u00e8 il manuale cinque rapporti, tra gli optional l'automatico quattro marce. Per il mercato asiatico il 2.5 \u00e8 stato proposto anche in versione alimentata a gas GPL mentre in Australia il 2.5 \u00e8 stato proposto solo nella versione potenziata a 175 cavalli.\nIl motore diesel era un 2,9 litri a quattro cilindri dotato di turbocompressore e iniezione diretta ma privo di sistema common rail. Dotato di una distribuzione a due valvole per cilindro erogava 126 cavalli con una coppia motrice di 338 N\u00b7m disponibili a meno di 2.000 giri al minuto. Considerata la massa della Carnival la potenza a disposizione era solo sufficiente, pertanto le prestazioni erano modeste: 170\u00a0km/h, consumo medio di 12,0\u00a0km/l. Dal 2001 il motore 2.9 diesel \u00e8 stato completamente riprogettato, infatti viene adottata l'iniezione common rail (\"CRDI\") con turbina a geometria fissa e valvola Wastegate (\"WGT\"), distribuzione a quattro valvole per cilindro (16 valvole totali), potenza massima incrementata a 144 cavalli e coppia motrice di 315 N\u00b7m disponibili a 2.000 giri al minuto. La coppia risulta minore proprio perch\u00e9 il motore ha dovuto subire numerose modifiche per essere omologato Euro 3. Il cambio per il 2.9 diesel era il manuale cinque rapporti offerto di serie, a pagamento l'automatico a quattro rapporti.\nPer i mercati esteri, in particolare quello americano, la Carnival (dove era venduta come \"Kia Sedona\") \u00e8 stata offerta con il solo motore benzina da 3,5 litri V6 erogante 195 cavalli abbinato inizialmente ad una trasmissione automatica a quattro marce e successivamente ad un pi\u00f9 moderno cambio automatico sequenziale a cinque rapporti. Il 3.5 V6 non venne venduto in Europa ed Asia a causa dei consumi fin troppo elevati.\nSeconda serie (2006-2014).\nLa seconda generazione viene presentata in anteprima mondiale al Salone dell'automobile di Chicago nel 2005 mentre la prima europea avviene al Salone di Ginevra 2006. La nuova serie nasce dal progetto \"VQ\" e si distingue per la prima grazie all'impostazione della carrozzeria offerta in due versioni differenti: quella a passo corto destinata in prevalenza all'Europa e quella a passo lungo destinata all'America, Australia e Asia. Infatti con le due varianti la casa riesce ad andare incontro sia all'esigenze del mercato europeo che richiede delle monovolume spaziose ma dalle dimensioni non troppo elevate ed \u00e8 per questo che la lunghezza della variante a passo corto raggiunge i 4,81 metri, mentre per i mercati americani ed asiatici le monovolume oltre all'abitacolo spazioso devono poter offrire un vano bagagli sempre ottimale ed \u00e8 per questo che le versioni a passo lungo superano i 5,13 metri di lunghezza. Con questa strategia la casa coreana sperava di poter replicare il successo della prima serie.\nLa nuova Carnival VQ nasce su un telaio di base nuovo, derivato da quello della Hyundai Sonata e Kia Magentis, una struttura molto pi\u00f9 leggera e flessibile, la carrozzeria monoscocca risulta molto pi\u00f9 rigida e viene realizzata in gran parte con acciai alto resistenziali. Il motore viene disposto anteriormente in posizione trasversale, le sospensioni anteriori sono configurate secondo lo schema a ruote indipendenti con montante MacPherson in acciaio e barra stabilizzatrice; al retrotreno \u00e8 stato adottato lo schema sempre a ruote indipendenti con Multilink a cinque bracci in acciaio pi\u00f9 barra stabilizzatrice. Gli ammortizzatori sono a gas. Il telaio \u00e8 stato anche ribassato, in modo da migliorare le doti dinamiche su strada al fine di evitare i difetti di stabilit\u00e0 accusati dalla precedente serie. Il controllo elettronico della stabilit\u00e0 e della trazione vengono offerti di serie. La trazione \u00e8 anteriore, una versione integrale non \u00e8 stata mai prodotta.\nIl design \u00e8 stato elaborato in Corea presso il centro stile della casa e il family feeling riprende un po' lo stile comune tra le Cerato, Rio e Sportage, linea moderna senza inutili originalit\u00e0 che possono mettere in discussione lo stile essendo un'auto destinata ad essere venduta in tutto il mondo. La carrozzeria \u00e8 pi\u00f9 spigolosa rispetto al passato, il frontale \u00e8 basso con gruppi ottici trapezoidali in posizione verticale, la sottile calandra viene divisa da una banda del medesimo colore della carrozzeria ed incorpora il logo della casa. I fascioni paraurti anteriori, leggermente bombati, presentano una presa d'aria nella parte bassa ed incorporano i fendinebbia; la fiancata presentava le porte posteriori scorrevoli e infine la coda con fanaleria verticale e una banda cromata posta sul portatarga che dona un tocco di classe. Di serie le barre sul tetto bicolore con montante scuro e tubi in acciaio. La versione a passo lungo \u00e8 stata venduta sui mercati esteri come Kia Grand Carnival mentre la versione destinata all'Europa (lunga 4,81 metri) ha mantenuto la denominazione originale.\nNonostante le dimensioni minori la Canival VQ dispone di un abitacolo pi\u00f9 spazioso rispetto al passato grazie alla carrozzeria che utilizza materiali pi\u00f9 resistenti ma in grado di occupare meno spazio. Inoltre la nuova Carnival \u00e8 anche pi\u00f9 leggera della progenitrice. Sette i posti disposti su tre file (schema 2-3-2 con poltrone singole), il vano bagagli possiede un volume minimo di 214 litri e massimo pari a 3.423 litri con seconda e terza fila di sedili rimossa; la lunghezza del vano di carico \u00e8 di 1.842 mm con larghezza minima di 1.475\u00a0mm. I vetri posteriori sono apribili, quella della prima e seconda fila elettricamente, quelli della terza fila a compasso; inoltre l'apertura del vano bagagli e delle portiere laterali \u00e8 disponibile anche a comando elettronico sulle versioni di punta. La plancia possiede una impostazione pratica nei confronti del guidatore: il quadro strumenti \u00e8 di facile lettura, il cambio in posizione rialzata risulta pi\u00f9 comodo, i principali comandi audio e navigazione sono raggruppati al volante. Il mobiletto centrale della plancia possiede nella parte pi\u00f9 alta un cupolino che ospita l'orologio e i dati del computer di bordo, pi\u00f9 in basso \u00e8 alloggiata l'autoradio (sui mercati esteri era disponibile anche il navigatore satellitare touch screen) e infine, nella parte intermedia, sono presenti i comandi del climatizzatore automatico (a due o tre zone per i passeggeri posteriori) e il pacchetto fumatori. Le plastiche sono di buona qualit\u00e0 se paragonate al vecchio modello, notevole \u00e8 la rifinitura e la qualit\u00e0 dell'assemblaggio. La plancia \u00e8 disponibile anche in differenti colorazioni con elementi in plastica che imitano l'alluminio o la radica. \nNel 2010 la Carnival subisce un leggero restyling: nuova calandra in stile \"Tiger Nose\" (simile alla Kia Forte), nuovi cerchi in lega, frecce laterali integrate negli specchi retrovisori, nuove rifiniture interne per la plancia bicolore, qualit\u00e0 delle plastiche migliorata, nuovo navigatore satellitare per le auto destinate all'America e gamma motori rinnovata. La Carnival ristilizzata non sar\u00e0 per\u00f2 importata in Italia a causa delle magre vendite riscontrate dalla seconda generazione di questo modello.\nLa Carnival serie VQ viene prodotta presso lo stabilimento di Gwangmyeong in Corea del Sud mentre solo per il mercato russo la produzione avviene presso lo stabilimento di Kaliningrad di propriet\u00e0 della Avtotor. Sui mercati anglosassoni la Carnival ha mantenuto la denominazione Kia Sedona, in Cina viene importata sotto il nome Kia VQ per evitare confusione con la vecchia serie di Carnival rimasta in produzione, mentre in Corea del Sud dal 2010 l'auto nelle motorizzazioni diesel vengono vendute come Kia Carnival R.\nTecnologia e sicurezza.\nTra i principali dispositivi tecnologici della \"Carnival VQ\" figurano il sistema anti pattinamento su fondi bagnati o innevati \"VRS\" (\"Variable Rack Stroke\") in grado di ridurre anche il raggio di sterzata e migliorare l'aderenza al suolo, il nuovo controllo elettronico della stabilit\u00e0 evoluto (\"ESP-HECU\") regola e controlla la pressione del liquido dell'impianto frenante, migliora la trazione al fine di garantire maggiore sicurezza interviene anche sulla gestione del motore e del cambio. Oltre l'\"ESP-HECU\" sono di serie il controllo elettronico della trazione (\"TCS\"), il sistema anti bloccaggio delle ruote motrici (\"ABS\"), il ripartitore elettronico di frenata (\"EBD\") e la frenata assistita (\"BAS\"). Le versioni di punta possono disporre anche dell'apertura automatica delle portiere posteriori e del portellone tramite l'apposito pulsante presente sul telecomando. Il climatizzatore \u00e8 manuale o automatico a tre zone (per l'Europa, a due zone per l'estero) e sulle versioni al top della gamma integra anche il filtro dell'aria; i sensori di parcheggio posteriori aiutano il guidatore nel calcolo degli ingombri. Inoltre tra gli altri dispositivi elettronici \u00e8 presente il cruise control con comandi al volante e la pedaliera regolabile elettricamente insieme ai sedili anteriori.\nSei sono gli airbag di serie: due frontali, due laterali per i passeggeri anteriori e due a tendina per la testa che proteggono tutti gli occupanti (anche quelli della terza fila). Presenti di serie anche i poggiatesta anteriori attivi. L'impianto frenante sfrutta quattro dischi autoventilati sia per l'avantreno che per il retrotreno. Nel 2006 la Carnival VQ \u00e8 stata sottoposta ai crash test EuroNCAP totalizzando il punteggio di quattro stelle nella protezione degli adulti, tre nella protezione bambini e una stella nell'investimento pedoni.\nAllestimenti.\nLa \"Carnival VQ\" \u00e8 stata venduta in Italia in tre allestimenti disponibili per il motore 2.9 diesel e in versione unica col 2.7 benzina. \"Family\", \"Harmony\" e \"Class\" sono le denominazioni dei vari livelli di rifinitura: la base \"Family\" dispone di serie (oltre ai vari dispositivi di sicurezza gi\u00e0 citati) dell'antifurto, airbag passeggero disattivabile, alzacristalli elettrici per la prima e la seconda fila, chiusura centralizzata, sedili della seconda e terza fila ripiegabili e asportabili, pedaliera regolabile in altezza, autoradio CD ed MP3, climatizzatore manuale a tre zone e barre portapacchi. L'\"Harmony\" intermedia aggiunge il climatizzatore automatico a tre zone, i fendinebbia, cerchi in lega da 17\", vetri posteriori della terza fila apribili elettricamente, vetri posteriori oscurati, sensori di parcheggio, retrovisori riscaldabili e regolabili elettricamente, computer di bordo con bussola, rifiniture interne in plastica stile alluminio e volante e pomello del cambio parzialmente in pelle. Infine la versione al top di gamma, la \"Class\", alla dotazione dell'\"Harmony\" aggiunge il tergicristallo con sensore pioggia, battitacchi delle portiere cromate, cruise control, retrovisore interno fotocromatico, portiere posteriori e portellone ad apertura e chiusura elettrica, sedile guida regolabile elettricamente e gli interni in pelle.\nLa versione a benzina priva di denominazione presenta tutti gli accessori della \"Class\" con l'aggiunta del cambio automatico sequenziale, tetto apribile e la pedaliera con sedile guida regolabili elettricamente con memorie. L'unico optional disponibile per tutte le versioni \u00e8 la vernice metallizzata o micalizzata, solo per le diesel il cambio automatico viene offerto a pagamento.\nMotorizzazioni.\nIn Europa la Carnival seconda serie viene importata con due sole motorizzazioni: il 2,7 litri benzina e il 2,9 litri diesel. Il 2.7 benzina fa parte della famiglia motoristica \"Hyundai Mu\", \u00e8 un nuovo motore V6 che sfrutta l'iniezione elettronica (realizzata dalla Bosch) e la doppia fasatura variabile delle valvole (\"D-CVVT\"); la distribuzione \u00e8 a quattro valvole per cilindro per 24 valvole totali, eroga 189 cavalli (139\u00a0kW) a 6.000 giri al minuto per una coppia motrice pari a 249 N\u00b7m a 4.000 giri al minuto. Poich\u00e9 le vendite dei propulsori a benzina sono sempre state limitate in Italia il 2.7 \u00e8 stato offerto solo nella versione equipaggiata con il cambio automatico sequenziale a quattro rapporti, di conseguenza le prestazioni erano appena sufficienti e i consumi elevati: 182\u00a0km/h di velocit\u00e0 massima, 15,7 secondi di scatto da 0 a 100\u00a0km/h e consumo medio di 9,2\u00a0km/l. Il 2.7 V6 \"Mu\" era omologato secondo i parametri della normativa Euro 4.\nIl diesel \u00e8 il classico 2,9 litri \"CRDI\" gi\u00e0 presente sulla vecchia serie ma aggiornato: adotta la turbina a geometria variabile (\"VGT\"), distribuzione a quattro valvole per cilindro e nuovi iniettori. Il basamento \u00e8 in alluminio con sistema common rail. La potenza massima sale a 185 cavalli (136\u00a0kW) erogati a 3.800 giri al minuto con una coppia motrice che varia di 343 N\u00b7m a 1.750 giri al minuto. Le prestazioni erano migliori rispetto a quello che va a benzina: 197\u00a0km/h di velocit\u00e0 massima, scatto da 0 a 100\u00a0km/h in 12,9 secondi e consumo medio di 12,8\u00a0km/l. Il cambio era un manuale a cinque rapporti ma a pagamento era disponibile l'automatico sequenziale a cinque marce. Il 2.9 \"CRDI\" era omologato Euro 4.\nDisponibile per il mercato americano, asiatico ed australiano il grande 3.8 V6 \"Lambda\" si posiziona al top della gamma motoristica; il 3.8 riprende l'impostazione tecnica del 2,7 litri con doppia fasatura variabile delle valvole, iniezione elettronica e distribuzione a quattro valvole per cilindro. Eroga 248 cavalli (182\u00a0kW) per 343 N\u00b7m a 3.500 giri al minuto. Il 3.8 V6 \u00e8 stato l'unico propulsore disponibile per il mercato americano mentre su quello australiano questa unit\u00e0 ha affiancato il 2.7 \"Mu\" benzina e il 2.9 \"CRDI\" diesel. Nonostante non sia stato importato in Europa rispettava i canoni della normativa Euro 3.\nAltro motore non importato in Europa \u00e8 il nuovo 3.5 V6 \"Lambda II\" che dal 2010 ha sostituito il precedente 3.8 V6 in molti mercati. Il 3.5, frutto del recente \"downsizing\", oltre ad avere una cilindrata minore eroga 275 cavalli, 28 in pi\u00f9 rispetto alla vecchia unit\u00e0 grazie al nuovo sistema di aspirazione e alla fasatura delle valvole pi\u00f9 efficiente e ci\u00f2 garantisce costi di gestione minori (bench\u00e9 restino elevati). Estremamente leggero grazie al basamento in alluminio il nuovo 3.5 \"Lambda II\" viene abbinato ad un nuovo tipo di trasmissione automatica sequenziale a sei rapporti. Riguardo al motore 3.5 non vengono forniti valori di emissioni e prestazioni.\nNel 2010 il diesel 2.9 viene pensionato poich\u00e9 non \u00e8 in grado di rispettare la normativa Euro 5 e la Kia provvede ad equipaggiare la Carnival con il nuovo diesel 2.2 \"CRDI\" facente parte della famiglia \"R-Line\": si tratta di un propulsore di nuova concezione gi\u00e0 adottato dalla Kia Sorento seconda serie, \u00e8 un quattro cilindri common rail con distribuzione a quattro valvole per cilindro (16 valvole totali), turbina a geometria variabile e filtro attivo antiparticolato. La potenza massima \u00e8 di 194 cavalli (143\u00a0kW) erogati a 3.800 giri al minuto con una coppia motrice che varia dai 421 N\u00b7m a 1.800 giri al minuto della versione con cambio manuale a sei marce fino ai 436 N\u00b7m sempre a 1.800 giri al minuto dell'automatica sequenziale a sei rapporti. Il 2.2 \"CRDI\" \u00e8 omologato Euro 5. In Italia questo motore non \u00e8 stato importato.\nTerza serie (2014-2021).\nLa terza generazione della Carnival/Sedona ha debuttato nell'aprile 2014 al New York International Auto Show.\nPer il mercato statunitense, la Sedona \u00e8 dotata del motore V6 a iniezione diretta di benzina \"Lambda (GDI)\" da 3,3 litri che produce 206 kW (276 CV) e 336 Nm, abbinato a un cambio automatico a sei velocit\u00e0 e alla trazione anteriore. Per il mercato sudcoreano, \u00e8 disponibile solo con il motore turbodiesel da 2,2 litri che produce 147 kW (197 CV) e 440 Nm.\nQuarta serie (dal 2021-).\nLa quarta generazione della Carnival ha debuttato nel giugno 2020.\nRealizzata sulla nuova piattaforma denominata \"Hyundai-Kia N3\", rispetto alla passata generazione presenta una lunghezza della quarta maggiore di 40 mm e di un interasse incrementato di 30 mm. \nLe vendite in Corea del Sud sono iniziate a settembre-ottobre 2020, vendendo introdotta sul mercato asiatico a partire da gennaio 2021. Nel marzo 2021 l'auto \u00e8 stata messa in vendita in Russia e in alcune parti dell'Europa orientale (come Ucraina, Bielorussia e Paesi Baltici). Le vetture per il mercato europeo sono assemblate a Kaliningrad.\nNegli Stati Uniti la vettura che dal 2001 viene venduta con il nome di \"Sedona\", a partire dalla quarta generazione la Kia ha deciso e iniziato a utilizzare di abbandonare la vecchia denominazione in favore del nome \"Carnival\" gi\u00e0 impiegato negli altri mercati."}
{"id": "3064554", "revid": "767487", "url": "https://it.wikipedia.org/wiki?curid=3064554", "title": "Divisione No. 15 (Manitoba)", "text": " \nLa Divisione No. 15, o Western Manitoba (parte della Westman Region) \u00e8 una divisione censuaria del Manitoba, Canada di 21.417 abitanti."}
{"id": "3064556", "revid": "31886", "url": "https://it.wikipedia.org/wiki?curid=3064556", "title": "Terroir", "text": "Il terroir (parola francese, pron. \"teru\u032f\u00e0r\") pu\u00f2 essere definito come un'area ben delimitata dove le condizioni naturali, fisiche e chimiche, la zona geografica ed il clima permettono la realizzazione di un vino specifico e identificabile mediante le caratteristiche uniche della propria territorialit\u00e0.\nIl \"terroir\" definisce anche l'interazione tra pi\u00f9 fattori, come terreno, disposizione, clima, viti, viticoltori e consumatori del prodotto. Questa parola non pu\u00f2 essere banalmente tradotta in altre lingue con \"territorio\", in quanto il concetto \u00e8 molto pi\u00f9 complesso. \nAnche se, tradizionalmente, il termine \u00e8 stato utilizzato dai francesi per il mondo vitivinicolo, oggi terroir \u00e8 utilizzato (con concetto analogo) anche per altri prodotti agricoli (formaggi, salumi, ortaggi, pane, ecc.) e, in particolare, nell'olivocultura di qualit\u00e0.\nIl suolo e il sottosuolo, la loro composizione geologica, le varie erosioni intervenute per fattori chimici, fisici e biologici (geomorfologia), i microrganismi, la macrofauna, la concimazione minerale in aggiunta alla concimazione organica, le caratteristiche del terreno con i molteplici approvvigionamenti idrici, i diversi tipi di clima e di conseguenza le diverse temperature, ventilazioni, esposizioni solari ed umidit\u00e0, fanno s\u00ec che un vitigno impiantato in diversi terroir possa produrre uve con caratteristiche diverse, e di conseguenza vini molto differenti tra loro nella struttura e negli aromi.\nIn termini pi\u00f9 tecnici, il terroir \u00e8 una combinazione, consolidatasi nel tempo (secoli o, almeno, alcuni lustri) dei seguenti fattori, che determinano un vino di alta qualit\u00e0 e immediatamente riconoscibile: posizione geografica, denominazione, terreno/suolo, clima, vitigno, modalit\u00e0 di cultura in vigna e di vinificazione/affinamento in cantina, modalit\u00e0 di commercializzazione e di consumo. Quindi non solo fattori fisici, chimici, ma anche antropici e storici.\nCon terroir, quindi, si intende un concetto molto vasto che riassume tutti i criteri che contribuiscono alla tipicit\u00e0 di un vino. Una traduzione che si avvicini a tale concetto potrebbe essere \"terra tipica\" o \"luogo tipico\".\nL'estremizzazione del concetto del terroir (anche e soprattutto in termini di livello qualitativo del prodotto) \u00e8 quello di cru, che \u00e8 un micro-terroir. Si pensi che nelle grandi regioni vinicole francesi, all'interno di un terroir, le diverse cru cambiano solo per pochi metri. Pure in Italia, comunque, il cru esiste dal punto di vista normativo (sebbene non ci sia una classificazione gerarchica come in Francia): le sottozone (un comune o una frazione) o le menzioni geografiche aggiuntive (un vigneto) sono esempi di cru, come i barolo Cannubi, Roncaglie o Bricco Manzoni."}
{"id": "3064557", "revid": "767487", "url": "https://it.wikipedia.org/wiki?curid=3064557", "title": "Divisione No. 16 (Manitoba)", "text": " \nLa Divisione No. 16, o Roblin, Russell, Rossburn Area (parte della Parklands Region) \u00e8 una divisione censuaria del Manitoba, Canada di 9.945 abitanti."}
{"id": "3064562", "revid": "767487", "url": "https://it.wikipedia.org/wiki?curid=3064562", "title": "Divisione No. 17 (Manitoba)", "text": " \nLa Divisione No. 17, o Dauphin (parte della Parklands Region) \u00e8 una divisione censuaria del Manitoba, Canada di 22.358 abitanti."}
{"id": "3064563", "revid": "1543377", "url": "https://it.wikipedia.org/wiki?curid=3064563", "title": "Dover (New Hampshire)", "text": "Dover \u00e8 una citt\u00e0 degli Stati Uniti d'America, capoluogo della contea di Strafford nello stato del New Hampshire."}
{"id": "3064564", "revid": "106456", "url": "https://it.wikipedia.org/wiki?curid=3064564", "title": "Divisione No. 18 (Manitoba)", "text": " \nLa Divisione No. 18, o North Interlake (parte della Interlake Region) \u00e8 una divisione censuaria del Manitoba, Canada di 23.861 abitanti."}
{"id": "3064566", "revid": "767487", "url": "https://it.wikipedia.org/wiki?curid=3064566", "title": "Divisione No. 20 (Manitoba)", "text": " \nLa Divisione No. 20, o Swan River (parte della Parkland Region) \u00e8 una divisione censuaria del Manitoba, Canada di 10.405 abitanti."}
{"id": "3064567", "revid": "117714508", "url": "https://it.wikipedia.org/wiki?curid=3064567", "title": "Gli occhi dell'amore/Sentimento", "text": "Gli occhi dell'amore/Sentimento \u00e8 il 5\u00b0 45 giri di Patty Pravo, pubblicato nel 1968 dalla casa discografica ARC.\nIl disco.\nIl singolo ebbe un discreto successo. Entr\u00f2 nella top 50, arrivando 2\u00ba e risult\u00f2 il dodicesimo pi\u00f9 venduto dell'anno 1968.\nGli occhi dell'amore.\nGli occhi dell'amore \u00e8 una canzone scritta da Franco Migliacci, Bruno Zambrini e Ruggero Cini. La produzione e l'arrangiamento sono di Ruggero Cini.\nPatty Pravo incise il brano anche in spagnolo, \"Los ojos del amor.\"\nIl brano non fu incluso in nessun album, di stampa italiana. Fu incluso in un'emissione estera dello album.\nSentimento.\nSentimento, la canzone sul lato B, fu scritta da Franco Migliacci, Ruggero Cini e Bruno Zambrini. La produzione e l'arrangiamento sono di Ruggero Cini.\nCon questo, Patty Pravo partecip\u00f2 a Canzonissima 1968 il 30 novembre.\nIl brano fu inciso anche in lingua spagnola col titolo \"Sentimiento\".\nIl brano non fu incluso in nessun album, di stampa italiana. Fu incluso in un'emissione estera dello album.\nTracce.\nLato A\nLato B"}
{"id": "3064569", "revid": "1543377", "url": "https://it.wikipedia.org/wiki?curid=3064569", "title": "Classe M\u0103r\u0103\u0219e\u0219ti", "text": "La classe M\u0103r\u0103\u0219e\u0219ti di fregate \u00e8 stata costruita dalla Romania nel 1985 ed \u00e8 stata nel tempo riclassificata inizialmente incrociatore, poi cacciatorpediniere ed infine fregata; \u00e8 composta da un'unica unit\u00e0, il cui nome deriva dalla battaglia di M\u0103r\u0103\u0219e\u0219ti della prima guerra mondiale, anche se originariamente era prevista almeno un'altra nave che per\u00f2 non \u00e8 stata nemmeno impostata.\nCostruzione.\nLa nave, costruita nei cantieri romeni Mangalia, a tutto il 2 agosto 1985 doveva inizialmente chiamarsi dapprima \"Muntenia\" ed essere classificata come incrociatore portaelicotteri, poi il 2 maggio 1990 venne rinominata \"Timisoara\" e riclassificata come cacciatorpediniere, infine il 27 agosto 1990 le venne assegnato il nome attuale in memoria della precedente unit\u00e0 della Marina Reale; la nave venne completata a rilento ed afflitta sin dall'inizio da problemi riguardanti una massa troppo concentrata in alto. Fermati i lavori fino al 1992, venne terminata una volta risolti i problemi di stabilit\u00e0.\nPropulsione.\nLa propulsione \u00e8 assicurata da 4 motori Diesel da 32000 shp che permettono di raggiungere i 27 n.\nArmamento.\nL'armamento \u00e8 interamente di costruzione ex-sovietica, ed \u00e8 obsoleto secondo gli standard attuali. Secondo una fonte nel 1995 era dotata di due lanciatori quadrupli per missili antiaerei SA-N 5 Grail (la versione navalizzata del SA-7), nome NATO per i 9K-32M Strela sovietici.\nArtiglieria.\nCannoni a tiro rapido AK726 76\u00a0mm in 2 torrette binate. 4 cannoni Gatling a 6 canne AK-630 da 30\u00a0mm.\nMissili.\n8 lanciamissili P-20M (SS-N-2) in 4 impianti binati.\nSiluri.\nDue lanciasiluri tripli da 533mm.\nElettronica di bordo.\nL'elettronica di bordo, gi\u00e0 obsoleta alla costruzione, \u00e8 stata aggiornata nel 2006 dalla Terna, che ha implementato un nuovo sistema di comando e controllo. Il sistema, denominato \"C-Flex\" fornisce una soluzione scalabile, a detta del costruttore, e comunque aderente agli standard NATO.\nRadar.\nI radar di controllo del tiro dei cannoni AK-76 sono russi, di tipo Hawk Screech e Owl Screech (nomi in codice NATO)\nMezzi aerei.\nLa nave imbarca 2 elicotteri IAR 330 Puma Naval.\nStoria.\nLa nave prende il nome, oltre che dalla omonima battaglia, dal cacciatorpediniere \"Sparviero\" della classe Aquila, prodotto in Italia e che serv\u00ec durante la prima guerra mondiale, poi venduto alla Romania che lo aveva ordinato prima dello scoppio delle ostilit\u00e0, secondo la Nota Documentale del \"Serviciului Istoric al Armatei\" col numero A 3471 del 15 luglio 2010, e dal 1 aprile 2001 \u00e8 stata riclassificata fregata.\nServizio.\nLa nave ha partecipato alle seguenti esercitazioni operative:"}
{"id": "3064570", "revid": "729019", "url": "https://it.wikipedia.org/wiki?curid=3064570", "title": "Little Scrub Island", "text": "Little Scrub Island \u00e8 una piccola isola disabitata appartenente al territorio britannico di Anguilla. Si trova poco distante dalla costa settentrionale dell'isola di Scrub Island a nord-est della grande isola di Anguilla.\nLa fauna dell'isola \u00e8 caratterizzata dalla presenza endemica della lucertola \"Ameiva corax\", un piccolo sauro che pu\u00f2 raggiungere la lunghezza di circa 12 cm e che si nutre principalmente delle uova deposte dagli uccelli marini. La presenza dell'animale \u00e8 un segno distintivo dell'isola tanto che il servizio postale anguillano ha emesso nel 2010 un francobollo con l'immagine della lucertola.\nLa conformazione rocciosa della costa rende difficile l'approdo e quindi l'isola non \u00e8 una meta turistica, tuttavia il tratto di mare che la separa da Scrub Island \u00e8 frequentato dagli appassionati di immersioni."}
{"id": "3064571", "revid": "767487", "url": "https://it.wikipedia.org/wiki?curid=3064571", "title": "Divisione No. 21 (Manitoba)", "text": " \nLa Divisione No. 21, o Flin Flon-Northwest \u00e8 una divisione censuaria del Manitoba, Canada di 21.606 abitanti."}
{"id": "3064574", "revid": "1543377", "url": "https://it.wikipedia.org/wiki?curid=3064574", "title": "Privilegi anglosassoni", "text": "I privilegi anglosassoni (\"Anglo-Saxon charters\") costituiscono un \"corpus\" documentario della prima parte dell'alto medioevo della Britannia. Gli atti annoverati sotto tale titolo contengono di solito concessioni di terre o registrazioni di privilegi. Questi atti erano di norma scritti su pergamena, in latino medievale, spesso per\u00f2 con sezioni in volgare, e illustravano i confini delle propriet\u00e0 terriere, spesso corrispondenti agli attuali confini parrocchiali. I pi\u00f9 antichi documenti sopravvissuti fino a noi risalgono al 670: i pi\u00f9 antichi contenevano concessioni territoriali alla Chiesa, ma dall'ottavo secolo queste carte furono sempre pi\u00f9 usate per concessioni di terre a laici.\nSotto il termine \"charter\" si raccoglie un ampio repertorio di scritti legali, inclusi \"Diplomi\", mandati e testamenti. I primi erano documenti regali, concessioni di diritti su terre o altri privilegi emanati dal re. I mandati erano autenticati da un sigillo e andarono gradualmente a sostituire gli attestati quale prova del possesso delle terre durante il primo periodo Anglo-Sassone e il periodo normanno. Le terre possedute in forza di uno di questi documenti erano chiamate \"booklands\".\nGli atti del \"corpus\" costituiscono una risorsa fondamentale per comprendere l'Inghilterra anglosassone, assieme alla Cronaca anglosassone e ad altre fonti letterarie. Questi documenti sono raccolti nella 'Annotated List' di Peter Sawyer, e vengono di solito indicati con il loro numero di catalogazione preceduto da una \"S\" (per es. S407).\nSopravvivenze e autenticit\u00e0.\nLe Carte anglosassoni si presentano sotto molte forme: possono essere atti di affitto (spesso in forma di chirografo), testamenti, accordi scritti, mandati e, pi\u00f9 comunemente, concessioni terriere. Queste possono essere ulteriormente divise in carte reali, o \"Diplomi\", e carte private (donazioni da parte di figure diverse dal re). Oggi sopravvivono oltre mille di questi documenti, tutti custoditi negli archivi di monasteri e chiese, che li conservarono per mantenere i loro diritti sulle loro terre. Alcuni documenti sopravvissuti sono copie successive, a volte con alterazioni del testo originale. Talvolta queste carte erano usate nelle dispute legali, e la registrazione del loro contenuto negli atti dei processi \u00e8 un altro motivo della loro sopravvivenza, nei casi in cui i documenti originari sono andati perduti. Esistono ancora nella loro forma originale circa 200 documenti, mentre i restanti sono tramandati come copie del periodo successivo alla conquista normanna, spesso create dai compilatori di Cartulari (raccolta di atti di propriet\u00e0) o dai moderni antiquari.\nDato che le carte sono atti di concessione di terre, vi sono state molte contraffazioni. \u00c8 quindi molto importante studiare a fondo questi documenti, per attestarne l'autenticit\u00e0. Il motivo principale per la falsificazione era il voler fornire prove sul reale possesso di terre.\nI diplomi.\nLa maggior parte delle carte esistenti \u00e8 costituito dai \"diplomi\", cio\u00e8 documenti reali che garantivano privilegi e diritti, specialmente sulle terre. Il tipico diploma era costituito da tre parti. La prima era di solito in latino e registrava la transazione, oltre a invocare l'ira di Dio per chiunque lo avesse falsificato. La sezione seguente, spesso in inglese antico, descriveva i confini delle terre. La terza sezione era una lista di testimoni, di solito potenti membri laici o ecclesiastici della corte reale.\nLa maggior parte della terminologia del diploma era esplicitamente religiosa: era fatto a scopo dissuasivo, in modo che chiunque avesse distrutto il documento sarebbe stato scomunicato. Molte antiche carte erano inoltre concesse in anticipo al fondatore di un monastero. Comunque il documento serviva a documentare il possesso legale delle terre e a liberarle da alcune tasse.\nSignificato storico.\nLe carte vengono spesso utilizzate dagli studiosi come fonti per la storia dell'Inghilterra. Infatti \u00e8 frequente che i re donino o vendano terreni attraverso le carte, e osservando le terre cedute \u00e8 possibile vedere l'estensione del territorio di un re, e come esercitava il potere in quella regione. Per esempio, il re \u00c6thelwulf del Wessex concesse le terre del Devon con la Carta dell'846, forse per dividere il bottino conquistato di recente tra i suoi uomini.\nLe carte offrono anche elenchi delle persone che attestano il documento, in questo modo \u00e8 possibile vedere chi era presente alla corte del re. Per esempio, possiamo vedere che molti re gallesi, tra cui Hywel Dda, erano presenti alla corte del re Atelstano del Wessex nel decimo secolo. Anche l'assenza di persone da una corte pu\u00f2 essere altrettanto rivelatrice; Wulfstan I, arcivescovo di York tra il 931 e il 956, ha omesso di attestare qualsiasi carta reale tra il 936 e il 941, periodo durante il quale fu combattuta la battaglia di Brunanburh tra Atelstano e l'alleanza tra le Hiberno-Normanni, il re di Dublino, \u00d3l\u00e1fr Gu\u00f0r\u00f8\u00f0sson e il re scozzese, Causant\u00edn. \"Wulfstan I\" era piuttosto di spirito indipendente, e si pu\u00f2 collegare la sua assenza dalla corte del Wessex per l'eventuale partecipazione del re alla battaglia di Brunanburh, e in seguito le sue attivit\u00e0 saranno state principalmente quelle di una specie di \"kingmaker\" a York. \u00c8 anche possibile rintracciare la carica che aveva una persona a corte attraverso la sua posizione nella lista dei testimoni, come per esempio nel caso di \"Eadric Streona\" alla corte di\" \u00c6thelred l'Impreparato\" all'11\u00ba posto.\nDalle carte si possono leggere anche gli \"Oneri\" a cui erano obbligati i proprietari terrieri, come fornire soldati e pagare tasse sul raccolto. Questo ci d\u00e0 la possibilit\u00e0 di esaminare le strutture sociali del periodo.\nUn comitato congiunto della \"British Academy\" e della \"Royal Historical Society\" \u00e8 stato istituito nel 1966 per supervisionare una edizione definitiva dell'intero corpus delle carte anglosassoni, probabilmente raccolta in circa 30 volumi, il professor Nicholas Brooks \u00e8 il presidente del comitato in carica, ed il professor Simon Keynes \u00e8 il suo segretario. Nel 2015 erano sono stati presentati 19 volumi."}
{"id": "3064578", "revid": "767487", "url": "https://it.wikipedia.org/wiki?curid=3064578", "title": "Divisione No. 22 (Manitoba)", "text": " \nLa Divisione No. 22, o Thompson-North Central \u00e8 una divisione censuaria del Manitoba, Canada di 38.421 abitanti."}
{"id": "3064580", "revid": "22475", "url": "https://it.wikipedia.org/wiki?curid=3064580", "title": "207 (numero)", "text": "Duecentosette (207) \u00e8 il numero naturale dopo il 206 e prima del 208."}
{"id": "3064581", "revid": "729019", "url": "https://it.wikipedia.org/wiki?curid=3064581", "title": "Divisione No. 23 (Manitoba)", "text": " \nLa Divisione No. 23, o Churchill - Northern Manitoba (parte della Northern Region) \u00e8 una divisione censuaria del Manitoba, Canada di 8.252 abitanti."}
{"id": "3064582", "revid": "729019", "url": "https://it.wikipedia.org/wiki?curid=3064582", "title": "Caledonia (Mississippi)", "text": "Caledonia \u00e8 una citt\u00e0 (\"town\") degli Stati Uniti d'America, situata nella contea di Lowndes, nello Stato del Mississippi."}
{"id": "3064584", "revid": "729019", "url": "https://it.wikipedia.org/wiki?curid=3064584", "title": "Calhoun City", "text": "Calhoun City \u00e8 una citt\u00e0 (\"town\") degli Stati Uniti d'America, situata nella contea di Calhoun, nello Stato del Mississippi."}
{"id": "3064585", "revid": "287204", "url": "https://it.wikipedia.org/wiki?curid=3064585", "title": "Somersworth", "text": "Somersworth \u00e8 una citt\u00e0 degli Stati Uniti d'America facente parte della contea di Strafford nello stato del New Hampshire."}
{"id": "3064588", "revid": "2074952", "url": "https://it.wikipedia.org/wiki?curid=3064588", "title": "Jeffrey Kaplan", "text": "Inizia la sua carriera lavorando per Blizzard Entertainment nel Maggio del 2002 come tester nel videogioco Warcraft 3. Successivamente contribu\u00ec come \"world designer\" (\"dungeon\", \"raid\", \"quest\") nel videogioco World of Warcraft e nelle sue due espansioni, lavorando a stretto contatto con Chris Metzen e Pat Nagle. Nel 2009 Kaplan annuncia il suo ritiro da Game Director di World Of Warcraft, per dedicarsi ad altri ruoli. Kaplan rimase a capo dello sviluppo di Overwatch fino al 20 aprile 2021, giorno nel quale venne annunciato il suo abbandono della compagnia dopo 19 anni di collaborazione.\nKaplan \u00e8 stato assunto da Blizzard grazie alla sua esperienza nel videogioco EverQuest nel quale militava in una delle pi\u00f9 importanti gilde chiamata \"Legacy of Steel\", la gilda \u00e8 stata capeggiata da Rob Pardo (un altro game designer di Blizzard Entertainment)."}
{"id": "3064589", "revid": "253269", "url": "https://it.wikipedia.org/wiki?curid=3064589", "title": "Robert Newton", "text": "Biografia.\nFiglio del pittore Algernon Newton, nacque a Shaftesbury, nel Dorset, e fu educato presso la \"Newbury Grammar School\", poi a Penzance (Cornovaglia) e infine in Svizzera. Fece la sua prima apparizione sul palcoscenico nel 1920, all'et\u00e0 di 15 anni, in \"Enrico VI\", presso il \"Birmingham Repertory Theatre\", mentre debutt\u00f2 a Londra nel West End, al \"Theatre Royal Drury Lane\", nel giugno 1924 con la pi\u00e8ce \"London Life\", cui seguirono nel 1929 Hugh Devon nel primo cast della fortunata operetta \"Bitter Sweet\" di No\u00ebl Coward al Her Majesty's Theatre di Londra con Alan Napier (noto come Alfred Pennyworth, il maggiordomo di Batman), Austin Trevor (noto come detective Hercule Poirot) e l\"'Amleto\" portato in scena all'Old Vic da Laurence Olivier, in cui Newton interpret\u00f2 il ruolo di Horatio. Dopo queste prime esperienze si trasfer\u00ec in Canada, lavorando per un certo periodo in un ranch. Insoddisfatto, ritorn\u00f2 al teatro e, nel 1931, esord\u00ec a New York con la commedia \"Private Lives\" di Noel Coward, ereditando il ruolo da Laurence Olivier. Ritorn\u00f2 nuovamente in Inghilterra, dove dal 1932 al 1934 diresse lo \"Schilling Theater\" di Fulham, debuttando sul grande schermo con il film \"Reunion\" (1932).\nNei vent'anni successivi, Newton fu uno dei migliori e pi\u00f9 acclamati attori di carattere inglesi. Le sue peculiarit\u00e0 fisiche (carnagione scura, occhi torvi e fisico imponente) furono per anni bersaglio ideale dei caricaturisti ma gli permisero di interpretare la pi\u00f9 grande variet\u00e0 di personaggi dalle caratteristiche contraddittorie, come l'astuzia volpina e la pi\u00f9 incredibile stupidit\u00e0, risultando in entrambi i casi straordinariamente credibile. Dopo un primo ruolo di rilievo nel dramma storico \"Elisabetta d'Inghilterra\" (1937), Newton inaugur\u00f2 una serie di caratterizzazioni sia in parti di \"villain\" che in ruoli pi\u00f9 sottili e sofferti, come il virtuoso e professionale agente Jem Trahearne ne \"La taverna della Giamaica\" (1939) di Alfred Hitchcock, il mite e sensibile capofamiglia nel dramma \"La famiglia Gibbon\" (1944) di David Lean, e l'onesto segnalatore Bert Mallison ne \"Il porto delle tentazioni\" (1947), in cui viene irretito da Simone Simon e si trova alle prese con una cospicua somma di provenienza furtiva.\nMa fu nei personaggi ruffiani e tendenzialmente negativi che Newton dimostr\u00f2 la sua maggiore versatilit\u00e0. Nel 1948 interpret\u00f2 il crudele Bill Sykes ne \"Le avventure di Oliver Twist\" (1948) di David Lean, mentre due anni pi\u00f9 tardi affront\u00f2 il suo ruolo pi\u00f9 memorabile ne \"L'isola del tesoro\" (1950) di Byron Haskin, versione prodotta dalla \"Walt Disney Productions\" in cui vest\u00ec i panni di Long John Silver e ne fece un indimenticabile ritratto, divenuto presto lo standard ispiratore di successivi analoghi personaggi di pirata apparsi sul grande schermo. Con la sua voce roboante e il suo marcato accento del West Country, Newton riprese il personaggio di Long John Silver nel \"sequel\" \"Ritorno all'isola del tesoro\" (1954) e in \"Il ciclone dei Caraibi\" (1954), e successivamente in una serie televisiva per la TV australiana, \"The Adventures of Long John Silver\" (1955), di cui furono girati 26 episodi. In contrapposizione a queste caratterizzazioni fortemente istrioniche, Newton fu comunque in grado di mostrare controllo e grande sottigliezza di interprete, come nei ruoli di James Brodie, protagonista de \"Il castello del cappellaio\" (1941), tratto dall'omonimo romanzo di A.J. Cronin, del Dottor Arnold, l'insegnante del film \"Tom Brown's Schooldays\" (1951), e del coscienzioso Ispettore Javert ne \"I miserabili\" (1952).\nNel 1956 Newton ebbe l'occasione di interpretare un altro ruolo indimenticabile ne \"Il giro del mondo in 80 giorni\" (1956) di Michael Anderson, in cui gli venne affidata la parte del pomposo Ispettore Fix, l'ottuso investigatore che d\u00e0 la caccia a Phileas Fogg (David Niven). Il film, che ottenne un enorme successo mondiale, fu l'ultima apparizione sullo schermo di Newton. Afflitto da una dipendenza dall'alcool divenuta cronica e ormai autodistruttiva, che ne esasperava sempre pi\u00f9 il comportamento eccentrico e le stravaganze sul set, e incurante dei ripetuti ammonimenti medici, l'attore fu colpito da un fatale attacco di cuore poco dopo la fine delle riprese e mor\u00ec il 25 marzo 1956, all'et\u00e0 di soli cinquant'anni.\nVita privata.\nSposato quattro volte, Robert Newton ebbe tre figli: Sally (nata nel 1930 dalla prima unione con Petronella Walton), Nicholas (nato nel 1950 dal terzo matrimonio con Natalie Newhouse) e Kim (nata nel 1953 dall'unione con la quarta moglie, Vera Budnik).\nNewton venne inizialmente sepolto al Westwood Village Memorial Park Cemetery di Los Angeles. Alcuni anni pi\u00f9 tardi il figlio Nicholas riport\u00f2 le ceneri del padre in Inghilterra, disperdendole nelle acque della Mounts Bay (Cornovaglia), presso la localit\u00e0 di Lamorna, dove l'attore trascorse un periodo della sua infanzia.\nDoppiatori italiani.\nNelle versioni in italiano dei suoi film, Robert Newton \u00e8 stato doppiato da:"}
{"id": "3064590", "revid": "647919", "url": "https://it.wikipedia.org/wiki?curid=3064590", "title": "Lirica trobadorica", "text": ""}
{"id": "3064591", "revid": "729019", "url": "https://it.wikipedia.org/wiki?curid=3064591", "title": "Canton (Mississippi)", "text": "Canton \u00e8 una citt\u00e0 (\"city\") degli Stati Uniti d'America, capoluogo della contea di Madison, nello Stato del Mississippi."}
{"id": "3064592", "revid": "123898461", "url": "https://it.wikipedia.org/wiki?curid=3064592", "title": "208 (numero)", "text": "Duecentootto (208) \u00e8 il numero naturale dopo il 207 e prima del 209."}
{"id": "3064593", "revid": "1543377", "url": "https://it.wikipedia.org/wiki?curid=3064593", "title": "Las, qu'i non sun sparvir, astur", "text": "Las, qu'i non sun sparvir, astur (\"Ahi, non esser sparviero o astore!\") \u00e8 l'incipit di una \"cobla\" (poesia costituita di una sola stanza) di autore anonimo, scritta in antico occitano. Scoperta ai margini di un manoscritto dell'XI secolo nella British Library, \u00e8 possibile che sia stata aggiunta verso la fine di questo secolo, certamente da uno scriba germanico. Viene pubblicata per la prima volta nel 1984 e tradotta in francese e in inglese. \nNella poesia l'amante esprime il desiderio erotico e la nostalgia per la sua soddisfazione immaginando di essere uno sparviero o un astore, uccello da preda pi\u00f9 pregiato, s\u00ec da poter volare fino a lei. Nel medioevo, il valore di uno sparviero era proporzionale alla sua somiglianza all'astore, per quanto riguarda le dimensioni, forza e bellezza. Il simbolismo dell'amante maschio come uccello da preda ricorre nella lirica trobadorica e nel \"Minnesang\" del medioevo germanico, iniziato un secolo dopo. L'opposizione di gioia (\"joi\") e dolore (\"dolor\") diventer\u00e0 un punto di forza dei trovatori. "}
{"id": "3064595", "revid": "827882", "url": "https://it.wikipedia.org/wiki?curid=3064595", "title": "Sean Gullette", "text": "Biografia.\nNato a Boston, frequenta le scuole pubbliche e studia letteratura all'Universit\u00e0 Harvard, dove recita in teatro e in film e dirige opere teatrali. \u00c8 qui che conosce Darren Aronofsky, allora studente di antropologia, film e animazione. Quest'ultimo fa recitare Gullette in \"Supermarket Sweep\", cortometraggio con cui Aronofsky presenta la propria tesi di laurea. Il corto diviene finalista alla National Student Academy Award.\nGullette vive a Tangeri, in Marocco, e, oltre al suo lavoro cinematografico, \u00e8 il fondatore della \"212 Society\", una societ\u00e0 statunitense non-profit che sostiene progetti culturali ed educativi in Marocco.\nCarriera cinematografica.\nRecitazione.\nLa sua carriera cinematografica professionale inizia nel 1996, anno in cui \u00e8 co-sceneggiatore e interprete protagonista del pluripremiato \"\u03c0 - Il teorema del delirio\", diretto da Darren Aronofsky, suo amico collaboratore di lunga data. Da allora ha interpretato ruoli principali e secondari in circa venti film, tra cui \"Happy Accidents\" di Brad Anderson (assieme a Vincent D'Onofrio e Marisa Tomei) e \"Requiem for a Dream\" di Darren Aronofsky (con Jennifer Connelly). Inoltre recita come guest star in alcune serie televisive (\"Ed\" e \"\") e lavora occasionalmente in opere teatrali.\nSceneggiatura e produzione.\nGullette \u00e8 stato sceneggiatore e produttore del cortometraggio \"Thanksgiving\", con protagonisti Yolonda Ross, James Urbaniak e Seymour Cassel. Ha sceneggiato il corto \"New York Stories\" per la DKNY di Donna Karan. Ha inoltre prodotto il cortometraggio \"Joe's Day\" di Nicole Zaray, con protagonista Debbie Harry. Nel 2009 Gullette ha adattato il romanzo \"Strappa il germoglio, spara al bambino\" dello scrittore giapponese Kenzabur\u014d \u014ce, vincitore del premio Nobel per la letteratura, per una co-produzione francese e giapponese diretta da Olivier Megaton. Ha prodotto \"The 8\", con Sarah Riggs e Blaire Dessent; il cortometraggio \u00e8 stato selezionato per il Festival di Berlino del 2010.\nRegia.\nTra le prime esperienze di Gullette come regista, vi \u00e8 la direzione di \"Von Hummer the 1st\", una serie di spot promozionali per VH1 con James Urbaniak."}
{"id": "3064603", "revid": "467420", "url": "https://it.wikipedia.org/wiki?curid=3064603", "title": "Sto con te/Qui e l\u00e0", "text": "Sto con te/Qui e l\u00e0 \u00e8 il 2\u00b0 45 giri di Patty Pravo, pubblicato nel 1967 dalla casa discografica ARC.\nIl disco.\nIl singolo ebbe un successo appena sufficiente. Non entr\u00f2 in classifica top 100 annuale del singoli pi\u00f9 venduti, perch\u00e9 non piacque il lato A, ma si qualific\u00f2 in 46\u00b0 massima posizione.\nSto con te.\nSto con te \u00e8 una cover del brano \"Tell it to the rain\", scritto da Chubby Cifelli e Mike Petrillo e portata al successo dai The Four Seasons; il testo italiano \u00e8 di Sergio Bardotti.\nLa produzione e l'arrangiamento sono di Ruggero Cini, ed alla registrazione hanno partecipato la sua orchestra e i Cantori Moderni di Alessandroni.\nCon questo Patty Pravo partecip\u00f2 alla puntata \"Toto ye ye\" della serie \"TuttoTot\u00f2\", nel 1967.\nIl brano non fu incluso in nessun album.\nQui e l\u00e0.\nQui \u00e8 l\u00e0, la canzone sul lato B, \u00e8 una cover di \"Holy cow\" (letteralmente \"Santa mucca\"), scritta da Allen Toussaint e portata al successo da Lee Dorsey, con un testo in italiano (totalmente diverso dall'originale) scritto da Aina Diversi.\nLa produzione e l'arrangiamento sono di Ruggero Cini, la sua orchestra e i Cantori Moderni di Alessandroni.\nAnche se, sul disco, \"Qui e l\u00e0\" \u00e8 il lato B di \"Sto con te\", viene scelta per il riuscito connubio tra testo e musica per la promozione, e partecipa al Cantagiro 1967 e a Partitissima, il 23 settembre dello stesso anno; inoltre la canzone \u00e8 inserita nei musicarelli \"L'immensit\u00e0\", \"I ragazzi di Bandiera Gialla\", \"Il ragazzo che sapeva amare\" e \"La coppia pi\u00f9 bella del mondo\"\nIl brano fu incluso nell'album di debutto omonimo: \"Patty Pravo\".\nTracce.\nLato A\nLato B"}
{"id": "3064604", "revid": "767487", "url": "https://it.wikipedia.org/wiki?curid=3064604", "title": "Gerry Weber Open 1999", "text": "Il Gerry Weber Open 1999 \u00e8 stato un torneo di tennis giocato sull'erba. \u00c8 stata la 7\u00aa edizione del Gerry Weber Open, che fa parte della categoria International Series nell'ambito dell'ATP Tour 1999. Si \u00e8 giocato al Gerry Weber Stadion di Halle in Germania, dal 7 al 13 giugno 1999.\nCampioni.\nSingolare.\n Nicolas Kiefer ha battuto in finale Nicklas Kulti 6\u20133, 6\u20132\nDoppio.\n Jonas Bj\u00f6rkman / Patrick Rafter hanno battuto in finale Paul Haarhuis / Jared Palmer 6\u20133, 7\u20135"}
{"id": "3064605", "revid": "767487", "url": "https://it.wikipedia.org/wiki?curid=3064605", "title": "Ranunculus lingua", "text": "Il ranuncolo delle canne (nome scientifico \"Ranunculus lingua\" ) \u00e8 una pianta appartenente alla famiglia delle Ranunculaceae della flora spontanea italiana.\nEtimologia.\nIl nome generico (\"Ranunculus\"), passando per il latino, deriva dal greco \"Batrachion\", e significa \"rana\" (\u00e8 Plinio scrittore e naturalista latino, che c'informa di questa etimologia) in quanto molte specie di questo genere prediligono le zone umide, ombrose e paludose, habitat naturale degli anfibi. L'epiteto specifico (\"lingua\") derivato dal latino fa riferimento alle lunghe foglie basali simili a delle lingue.\nIl binomio scientifico attualmente accettato (\"Ranunculus lingua\") \u00e8 stato proposto da Carl von Linn\u00e9 (1707\u20131778), biologo e scrittore svedese, considerato il padre della moderna classificazione scientifica degli organismi viventi, nella pubblicazione Species Plantarum del 1753.\nDescrizione.\n\u00c8 una pianta erbacea, perenne, la cui altezza media oscilla tra 20 e 150\u00a0cm. \u00c8 inoltre definita emicriptofita scaposa (H scap), ossia \u00e8 una pianta con gemme svernanti al livello del suolo e protetta dalla lettiera o dalla neve; \u00e8 inoltre munita di asse fiorale eretto con poche foglie. Tutta la pianta \u00e8 fondamentalmente glabra e priva di cellule oleifere. Questa particolare pianta pu\u00f2 essere definita anche elofita (He), ossia una pianta semi-acquatica con la base e le gemme perennanti sommerse, ma con il fusto e le foglie aeree. Solitamente presente nelle paludi e sulle rive dei laghi, terreni acquitrinosi dove formano i canneti (da qui anche il nome comune).\nRadici.\nLe radici sono del tipo fascicolato e si originano ai nodi del fusto.\nInfiorescenza.\nL'infiorescenza \u00e8 cimosa, pluriflora (3 - 4 fiori) di tipo monocasio. I vari peduncoli fiorali sono posizionati all'ascella delle foglie superiori di tipo bratteiforme. Queste ultime sono lanceolate. Lunghezza del peduncolo: 2 \u2013 13,5\u00a0cm.\nFiore.\nI fiori sono ermafroditi, emiciclici, attinomorfi con ricettacolo glabro. I fiori sono di tipo molto arcaico anche se il perianzio(o pi\u00f9 esattamente il perigonio) di questo fiore \u00e8 derivato dal perianzio di tipo diploclamidato (tipico dei fiori pi\u00f9 evoluti), formato cio\u00e8 da due verticilli ben distinti e specifici: sepali e petali. Diametro dei fiori: 20 \u2013 40\u00a0mm.\nFrutti.\nI frutti sono degli aggregati di acheni e formano una struttura a spiga ovata o emisferica posta all'apice del peduncolo fiorale. Ogni singolo achenio ha una forma ovata o subsferica, appiattita, compressa ai lati, arrotondati e con un ispessimento a carena sul dorso; all'apice \u00e8 presente un breve becco quasi diritto. Ogni achenio contiene inoltre un solo seme. Diametro della testa: 9\u00a0mm. Dimensione degli acheni: 2,5\u00a0mm.\nRiproduzione.\nLa riproduzione di questa pianta avviene per via sessuata grazie all'impollinazione degli insetti pronubi (soprattutto api) in quanto \u00e8 una pianta provvista di nettare (impollinazione entomogama). Alcuni studi sulla riflettanza dei petali del Ranuncolo delle canne hanno dimostrato che il massimo di riflettanza nel ultravioletto \u00e8 in linea con la massima sensibilit\u00e0 dei fotorecettori di potenziali impollinatori come quelli della famiglia Apidae di insetti imenotteri.\nLa dispersione, per le piante immerse nell'acqua, \u00e8 di tipo idrocora \u00e8 pu\u00f2 raggiungere anche qualche chilometro. Questo metodo di dispersione \u00e8 per\u00f2 influenzato negativamente dalle interruzioni dei corsi d'acqua causate soprattutto dall'uomo con la costruzione delle dighe.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere \"Ranunculus\" \u00e8 un gruppo molto numeroso di piante comprendente oltre 400 specie originarie delle zone temperate e fredde del globo, delle quali quasi un centinaio appartengono alla flora spontanea italiana. La famiglia delle Ranunculaceae invece comprende oltre 2500 specie distribuite su 58 generi. \nLe specie spontanee della nostra flora sono suddivise in tre sezioni (suddivisione a carattere pratico in uso presso gli orticoltori organizzata in base al colore della corolla): \"Xanthoranunculus\" \u2013 \"Batrachium\" \u2013 \"Leucoranunculus\". La specie \"Ranunculus lingua\" appartiene alla prima sezione (\"Xanthoranunculus\") caratterizzata dall'avere la corolla gialla. Un'altra suddivisione, che prende in considerazione caratteristiche morfologiche ed anatomiche pi\u00f9 consistenti, \u00e8 quella che divide il genere in due sottogeneri (o subgeneri), assegnando il \"Ranunculus lingua\" al subgenere \"Ranunculus\", caratterizzato da piante con fusti eretti (e quindi forniti di tessuti di sostegno), peduncoli dell'infiorescenza eretti alla fruttificazione, lamina fogliare ben sviluppata e petali gialli o bianchi (l'altro subgenere \"Batrachium\" \u00e8 dedicato soprattutto alle specie completamente acquatiche).\nIl numero cromosomico di \"R. lingua\" \u00e8: 2n = 128\nVariabilit\u00e0.\nPer questa specie \u00e8 indicata la seguente variet\u00e0 (l'elenco pu\u00f2 non essere completo e il seguente nominativo pu\u00f2 essere considerato da altri autori un sinonimo della specie principale): \nSinonimi.\nLa specie \"Ranunculus lingua\", in altri testi, pu\u00f2 essere chiamata con nomi diversi. Quello che segue \u00e8 un possibile sinonimi:\nSpecie simili.\nDiversi Ranuncoli si presentano con foglie lunghe e strette e con la corolla gialla, per cui possono essere confusi con la specie di questa voce. L'elenco seguente ne elenca alcuni:\nUsi.\nFarmacia.\nQueste piante contengono l\"'anemonina\"; una sostanza particolarmente tossica per animali e uomini. Infatti gli erbivori brucano le foglie di queste piante con molta difficolt\u00e0 e solamente dopo una buona essiccazione (erba affienata) che fa evaporare le sostanze pi\u00f9 pericolose. Anche le api evitano di \"bottinare\" il nettare dei \u201cranuncoli\u201d. Sulla pelle umana queste piante possono creare delle vesciche (dermatite); mentre sulla bocca possono provocare intenso dolore e bruciore alle mucose.\nGiardinaggio.\nSono piante rustiche di facile impianto per cui spesso sono coltivate nei giardini."}
{"id": "3064607", "revid": "481349", "url": "https://it.wikipedia.org/wiki?curid=3064607", "title": "Trilogia del tempo", "text": "Con la Trilogia del tempo ci si riferisce agli ultimi tre film diretti da Sergio Leone, usciti nell'arco di sedici anni tra il 1968 e il 1984.\nDettagli e punti in comune.\nDelle tre pellicole, solo la prima appartiene propriamente al genere che ha reso famoso Leone: il western. \"Gi\u00f9 la testa\" rientrerebbe forzatamente in quel genere, per cui si preferisce definirla come un dramma avventuroso, mentre \"C'era una volta in America\", rientra, genericamente parlando, nel genere gangster.\nCuriosamente, \u00e8 proprio il terzo film del trio ad essere considerato il vero e proprio capolavoro del regista romano, pur essendo come detto un genere di film a lui totalmente nuovo.\nOvviamente punto di incrocio delle tre pellicole \u00e8 il regista e la tematica che d\u00e0 il nome alla trilogia: il tempo.\nQuesti tre film, specialmente \"C'era una volta in America\", hanno alla loro origine \"il tempo con la sua vertigine\" (cos\u00ec dice Morandini nel suo dizionario dei film) e si svolgono in un'epoca \"dilatata\", generando di conseguenza una notevolissima durata della pellicola:\nDa non dimenticare per\u00f2 altri due punti in comune fondamentali tra le pellicole: le musiche di Ennio Morricone conosciute in tutto il mondo e comprendenti temi fra i suoi migliori mai realizzati e il montaggio di Nino Baragli, sempre presente nella post-produzione dei tre lavori.\nC'era una volta il West.\nPrimo capitolo della trilogia, \"C'era una volta il West\" \u00e8 anche un punto di svolta nella carriera di Sergio Leone, che abbandona il suo spaghetti-western per approdare ad una rilettura pi\u00f9 classica del genere, anche se pur sempre personale. Abbandonando il genere e le sue caratteristiche, di conseguenza cambiano anche i luoghi delle riprese: non ci troviamo pi\u00f9 in Andalusia, come nei film della \"Trilogia del Dollaro\", ma siamo nella Monument Valley, in omaggio al grande regista John Ford (di cui Leone aveva una \"sconfinata\" stima). Ancora una volta accompagnato dalle musiche di Ennio Morricone, il film avr\u00e0 un grandissimo successo.\nGi\u00f9 la testa.\nUlteriore passo in avanti verso la completa maturit\u00e0 artistica di Leone, \"Gi\u00f9 la testa\" \u00e8 un ulteriore distacco dal western della prima parte della carriera del regista, che qui sembra quasi dissacrare proprio quel genere che lo ha reso famoso. Il film alterna il dramma (anche melodramma) al comico, il tragico all'ironico.\nInoltre in questo lavoro, Leone introduce un'ulteriore tema: la rivoluzione.\nUn tema che risulter\u00e0 fondamentale nello svolgimento del film, che parte proprio con una frase di Mao Zedong riguardante il senso di rivoluzione: \nC'era una volta in America.\nUltimo capitolo della trilogia e ultimo film di Sergio Leone, morto prematuramente nel 1989, all'et\u00e0 di 60 anni. Con un alto budget e 13 anni di lavorazione, \"C'era una volta in America\" \u00e8 il film pi\u00f9 complesso e riuscito del regista romano che, anche grazie a questo film, sar\u00e0 riconosciuto come uno fra i pi\u00f9 grandi registi italiani.\nLa pellicola \u00e8 certamente quella pi\u00f9 aggrappata al tempo, essendo strutturata in \"flashback\" e \"flashforward\" ed eliminando quasi completamente il tempo presente o almeno ci\u00f2 che sembra presente. Percorrendo la scalata al potere nella malavita organizzata, attraverso gli occhi di uno dei criminali, David \"Noodles\" Aaronson (protagonista del film e vero nome dell'autore del romanzo \"Mano armata\", di cui il film \u00e8 una trasposizione), il regista gioca nell'incastrare le epoche e le situazioni, un gioco che cerca il pi\u00f9 possibile di trasportare lo spettatore dentro al film.\nLa pellicola rimane nella memoria come uno dei pi\u00f9 grandi film realizzati e come un testamento della carriera del regista Sergio Leone."}
{"id": "3064608", "revid": "205250", "url": "https://it.wikipedia.org/wiki?curid=3064608", "title": "Valent\u00edn Villafa\u00f1e", "text": "Dopo alcuni ruoli secondari, ottiene il ruolo di antagonista, Titan, nella telenovela \"Sue\u00f1a conmigo\", mentre nel 2012 \u00e8 Lucas in \"30 d\u00edas juntos\".\nBiografia.\nValent\u00edn Villafa\u00f1e nasce a Mar del Plata, nella provincia di Buenos Aires, il 2 maggio del 1991. Nel 2002 si trasferisce nella capitale argentina. Inizia la sua formazione artistica nel 2005, frequentando una scuola di teatro, continuando negli anni successivi anche con M\u00f3nica Bruni, con la quale partecipa ad alcuni spettacoli teatrali tra il 2007 e il 2008.\nIn televisione, debutta in alcune campagne pubblicitarie e nel 2006 quando prende parte a \"Algo habr\u00e1n hecho por la historia argentina\" nel ruolo del Colonnello Francisco Solano L\u00f3pez. Due anni dopo partecipa alla seconda stagione della telenovela \"Il mondo di Patty\" come Dami\u00e1n ed \u00e8 Marcos nella serie televisiva \"Bella y Bestia\", mentre tra il 2009 e il 2010 impersona Abel nel serial \"Nin\u00ed\", ruolo riconfermato anche nello spettacolo teatrale denominato \"\". In quest'ultimo anno ottiene il ruolo di antagonista nella telenovela \"Sue\u00f1a conmigo\", in cui interpreta Titan fino al 2011, anche nel musical intitolato \"Sue\u00f1a conmigo en concierto\", occasione in cui canta la canzone \"Picu Picu\".\nNel 2011 partecipa alla serie \"V\u00edndica\" nella parte del soldato Germ\u00e1n Rodr\u00edguez, nella versione giovanile. Inoltre, recita in un episodio di \"Historias de la primera vez\" come Santiago e a \"Los \u00fanicos\". L'anno successivo \u00e8 nel cast protagonista della miniserie \"30 d\u00edas juntos\", nel ruolo di Lucas.\nPartecipa poi alla telenovela \"Una famiglia quasi perfetta\" nel 2014, interpretando Tom\u00e1s, mentre nel 2016 prende parte alla live action \"Jungle Nest\" nella parte di Markus, per cui riceve anche una candidatura ai Kids' Choice Awards Argentina. Nel 2018 recita nella seconda stagione della serie TV \"El marginal\".\nDoppiatori italiani.\nNelle versioni in italiano dei suoi film, Valent\u00edn Villafa\u00f1e \u00e8 stata doppiato da:"}
{"id": "3064610", "revid": "729019", "url": "https://it.wikipedia.org/wiki?curid=3064610", "title": "Carrollton (Mississippi)", "text": "Carrollton \u00e8 una citt\u00e0 (\"town\") degli Stati Uniti d'America, capoluogo della contea di Carroll, nello Stato del Mississippi."}
{"id": "3064611", "revid": "180559", "url": "https://it.wikipedia.org/wiki?curid=3064611", "title": "Alessandro Bagnato", "text": "L'opera per la quale \u00e8 maggiormente conosciuto \u00e8 \u201cMalatesta e compagni\u201d, Perseveranza editrice, Vibo Valentia 1953.\nBiografia.\nNato a Tropea il 20 dicembre 1890, da Antonio Bagnato e Maria Rosa Casuscelli.\nStudente della Scuola Normale di Catanzaro in detta citt\u00e0 fonda (1913) con altri \u00abil Birichino Calabrese\u00bb settimanale semiserio che dirige fino all'ottobre 1914.\nAlle armi per mobilitazione nel maggio 1915 interrompe gli studi, e anche gli esami di Licenza Normale iniziati nell'ottobre 1914; al fronte austriaco da soldato del 141\u00ba fanteria cade ferito il 7 agosto 1915 nel Bosco Cappuccio in assalto alla baionetta. Dimesso nell'ottobre dall'Ospedale di Firenze \u00e8 trattenuto alle armi a Catanzaro quale inabile permanentemente per i servizi di guerra. Nel settembre 1916 viene trasferito a Napoli nel reparto autonomo munizionamento.\nCandidato alla Costituente (1946) esorta a votare per la Repubblica.\nIl 2 giugno 1954 \u00e8 stato insignito della onorificenza di Cavaliere dell'Ordine al merito della Repubblica N.16165 Serie 1a. Nominato socio dell'Accademia Tiberina.\nIn prosa o in poesia, con libri, con opuscoli, con articoli giornalistici si \u00e8 interessato di sentimentalit\u00e0, di storia, di letteratura, di sociologia.\nLa sua attivit\u00e0 \u00e8 registrata nel grande \"Panorama biografico degli italiani d'oggi\". Edit. Curcio - Roma \u2013 1956.\nQuella poetica \u00e8 nel grande dizionario \"I Poeti d'Italia in trenta secoli\". Edit. Gastaldi - Milano 1962. \nL'educativa fuori scuola \u00e8 in alcuni fascicoli di \"Didattica moderna\". Brescia-Milano 1963-66. \nL'attivit\u00e0 di storico \u00e8 nel grande dizionario \"Storici d'Italia di tutti i tempi\". Edit. L'Ariete - Milano - 1966.\nSi spegne il 3 ottobre 1974 fra le braccia della figlia Maria Rosa con la quale aveva trascorso gli ultimi anni della propria esistenza.\nTutte le sue pubblicazioni si trovano nella Biblioteca Comunale di Catanzaro.\nSue opere poetiche.\nMoltissime sue poesie sono state, inoltre, pubblicate su riviste e antologie.\n\u00c8 anche autore di saggi critici su opere poetiche."}
{"id": "3064612", "revid": "767487", "url": "https://it.wikipedia.org/wiki?curid=3064612", "title": "Merano Open 1999", "text": "Il Merano Open 1999 \u00e8 stato un torneo di tennis giocato sulla terra battuta. \u00c8 stata la 1\u00aa edizione del Merano Open, che fa parte della categoria International Series nell'ambito dell'ATP Tour 1999. Si \u00e8 giocato a Merano in Italia, dal 7 al 13 giugno 1999.\nCampioni.\nSingolare.\n Fernando Vicente ha battuto in finale Hicham Arazi 6-2 3-6 7-6(1)\nDoppio.\n Lucas Arnold Ker / Jaime Oncins hanno battuto in finale Marc-Kevin Goellner / Eric Taino 6-4 7-6(1)"}
{"id": "3064614", "revid": "287204", "url": "https://it.wikipedia.org/wiki?curid=3064614", "title": "Leone Carpi", "text": "Biografia.\nNacque da Lazzaro in un'antica e prestigiosa famiglia della comunit\u00e0 ebraica di Cento, tra Ferrara e Bologna.\nNel 1849 fu un personaggio di spicco nella difesa della Repubblica Romana. Dopo la caduta di quest'ultima, and\u00f2 in esilio.\nCarpi fu il primo deputato ebreo eletto al Parlamento Italiano, dalla citt\u00e0 di Ferrara. Alla fine del suo mandato, divideva il suo tempo tra Bologna e Roma, dove fu un collaboratore del giornale \"Il Popolo romano\". Mise in luce le condizioni sociali e morali dell'Italia unita con le informazioni raccolte presso tutti gli uffici governativi.\nTra i suoi lavori vanno menzionati:\nNel suo \"Dell'Emigrazione\", riport\u00f2 che circa 550.000 italiani vivevano in ci\u00f2 che chiam\u00f2 \"colonie\" dell'Italia all'estero. Quasi la met\u00e0 di questi vivevano in Sud America, principalmente in Argentina, Uruguay, e Brasile meridionale. Il 9% vivevano in Nord America, principalmente negli Stati Uniti. Un altro terzo viveva nell'Europa transalpina e il 15% in Nord Africa, Grecia e Medio Oriente.\nIl suo unico scritto relativo a tematiche ebraiche \u00e8 \"Alcune Parole Sugli Israeliti in Occasione di un Decreto Pontificio d'Interdizione\", Firenze, 1847."}
{"id": "3064615", "revid": "1005847", "url": "https://it.wikipedia.org/wiki?curid=3064615", "title": "Divisione di Farrer", "text": "La divisione di Farrer \u00e8 una divisione elettorale australiana nello stato del Nuovo Galles del Sud. La divisione fu creata nel 1949 e dedicata a William Farrer, agronomo australiano. Prende tutto il confine occidentale dello Stato ed \u00e8 sempre stato un seggio sicuro non laburista, tenuto a fasi alterne dai liberali e dai nazionali."}
{"id": "3064622", "revid": "1305772", "url": "https://it.wikipedia.org/wiki?curid=3064622", "title": "Star Trek (videogioco 1971)", "text": "Star Trek \u00e8 un videogioco strategico testuale ispirato alla serie televisiva \"Star Trek\", realizzato non commercialmente da Mike Mayfield nel 1971 tramite linguaggio BASIC e inizialmente diffuso su mainframe e minicomputer. Il gioco ha raggiunto una grande popolarit\u00e0 dopo l'inclusione del codice sorgente nel libro \"BASIC Computer Games\" di David H. Ahl, in una versione denominata \"Super Star Trek\" (1978). Venne poi riprodotto in innumerevoli rifacimenti e varianti per personal computer.\nStoria.\nOrigini.\n\"Star Trek\" \u00e8 stato inizialmente concepito da Mike Mayfield, durante l'estate del 1971. Dopo alcune sessioni di brainstorming con alcuni suoi amici, scrisse il gioco utilizzando il suo account di studente nel computer SDS Sigma 7 presente nell'Universit\u00e0 della California sede di Irvine. Dopo l'acquisto di un calcolatore HP-35, Mayfield cominci\u00f2 a frequentare gli uffici della Hewlett-Packard; qui ricevette il permesso di utilizzare un HP 2000 per convertire il suo videogioco. La HP inser\u00ec il codice sorgente del gioco nella sua raccolta di software di pubblico dominio.\nDavid H. Ahl, dopo avere ottenuto una copia del listato, decise di convertirlo dal BASIC del computer HP a quello della DEC, dove lavorava; lo inser\u00ec in una newsletter da lui curata che era piuttosto popolare tra gli utilizzatori dei sistemi dell'azienda del Massachusetts. In seguito raccolse molti giochi pubblicati sulla newsletter in un libro dal titolo \"101 BASIC Games\", intitolando \"Star Trek\" come \"SPACWR\" (\"Space War\").\nSuper Star Trek.\nAll'inizio del 1974 Bob Leedom port\u00f2 la versione di Ahl per il Data General Nova, introducendo alcune novit\u00e0 e migliorie generali. Scrisse una lettera alla rivista People's Computer Company, offrendo una copia del codice a chiunque la richiedesse.\nNel frattempo Ahl, dopo avere lasciato la DEC e in seguito la AT&amp;T per fondare la rivista Creative Computing, ottenne una copia del gioco e la pubblic\u00f2 sulla stessa con il nome di \"Super Star Trek\", indicando Leedom come coautore. La stessa versione verr\u00e0 riproposta anche in \"The Best of Creative Computing\" (1978) e, dopo averla convertita per Microsoft BASIC, nel libro \"BASIC Computer Games\".\nIl libro, pubblicato nel periodo della diffusione degli home computer al grande pubblico, ottenne un grande successo; i giochi venivano convertiti per la maggior parte delle piattaforme sul commercio. Le vendite del libro arrivarono al milione di copie nel 1979. Ad un certo punto Ahl ottenne i diritti dalla Paramount Pictures per utilizzare il nome \"Star Trek\" in maniera ufficiale."}
{"id": "3064624", "revid": "729019", "url": "https://it.wikipedia.org/wiki?curid=3064624", "title": "Carthage (Mississippi)", "text": "Carthage \u00e8 una citt\u00e0 (\"city\") degli Stati Uniti d'America, capoluogo della contea di Leake, nello Stato del Mississippi."}
{"id": "3064626", "revid": "729019", "url": "https://it.wikipedia.org/wiki?curid=3064626", "title": "Cary (Mississippi)", "text": "Cary \u00e8 una citt\u00e0 (\"town\") degli Stati Uniti d'America, situata nella contea di Sharkey, nello Stato del Mississippi."}
{"id": "3064627", "revid": "767487", "url": "https://it.wikipedia.org/wiki?curid=3064627", "title": "Heineken Trophy 1999", "text": "L'Heineken Trophy 1999 \u00e8 stato un torneo di tennis giocato sull'erba. \u00c8 stata la 10\u00aa edizione dell'Heineken Trophy, che fa parte della categoria International Series nell'ambito dell'ATP Tour 1999, e della Tier III nell'ambito del WTA Tour 1999. Sia il torneo maschile che quello femminile si sono giocati al Autotron park di Rosmalen, vicino 's-Hertogenbosch nei Paesi Bassi, dal 14 al 20 giugno 1999.\nCampioni.\nSingolare maschile.\n Patrick Rafter ha battuto in finale Andrei Pavel 3-6, 7-6(7), 6-4\nSingolare femminile.\n Kristina Brandi ha battuto in finale Silvija Talaja 6-0, 3-6, 6-1\nDoppio maschile.\nFinale non disputata a causa della pioggia\nDoppio femminile.\n Silvia Farina / Rita Grande hanno battuto in finale Cara Black / Kristie Boogert 7-5, 7-6"}
{"id": "3064641", "revid": "287204", "url": "https://it.wikipedia.org/wiki?curid=3064641", "title": "Swiss Open Gstaad 1999", "text": "Lo Swiss Open Gstaad 1999 \u00e8 stato un torneo di tennis giocato sulla terra rossa. \u00c8 stata la 32\u00aa edizione dello Swiss Open Gstaad, che fa parte della categoria International Series nell'ambito dell'ATP Tour 1999. Si \u00e8 giocato al Roy Emerson Arena di Gstaad in Svizzera, dal 5 all'11 luglio 1999.\nCampioni.\nSingolare.\n Albert Costa ha battuto in finale Nicol\u00e1s Lapentti 7-6(4), 6-3, 6-4\nDoppio.\n Donald Johnson / Cyril Suk hanno battuto in finale Aleksandar Kitinov / Eric Taino 7-5 7-6(4)"}
{"id": "3064647", "revid": "1543377", "url": "https://it.wikipedia.org/wiki?curid=3064647", "title": "Centreville (Mississippi)", "text": "Centreville \u00e8 una citt\u00e0 (\"town\") degli Stati Uniti d'America, situata nelle contee di Wilkinson e di Amite, nello Stato del Mississippi."}
{"id": "3064650", "revid": "1573940", "url": "https://it.wikipedia.org/wiki?curid=3064650", "title": "Chiesa di San Rocco (Bellinzona)", "text": "La chiesa di San Rocco \u00e8 un edificio religioso che si trova a Bellinzona in Canton Ticino.\nStoria.\nL'origine della chiesa \u00e8 da ricercare nel testamento di Jacopo Cattaneo dei Capitanei di Gnosca, che l'11 settembre 1330 ne chiedeva la costruzione col nome di Santa Maria del Ponte. Per questa ragione, la chiesetta era detta \"dei Cattanei\".\nNel XV secolo viene realizzato il soffitto a cassettoni. Venne rasa al suolo quasi completamente, ma nel 1478 venne ricostruita in seguito alle proteste popolari. Nel 1832 venne rifatta la facciata.\nUn'importante ristrutturazione avvenne nel 1926.\nDescrizione.\nLa chiesa si presenta con una pianta ad unica navata, suddivisa in tre campate e sovrastata da una falsa volta a crociera.\nOltre ad alcune tele del Seicento, la chiesa conserva un paliotto in scagliola di G.M Pancaldi, alcuni cancelletti in ferro battuto e stucchi decorativi, tutte opere realizzate nel corso del Settecento."}
{"id": "3064651", "revid": "287204", "url": "https://it.wikipedia.org/wiki?curid=3064651", "title": "Swedish Open 1999", "text": "Lo Swedish Open 1999 \u00e8 stato un torneo di tennis giocato sulla terra battuta. \u00c8 stata la 52\u00aa edizione dello Swedish Open, che fa parte della categoria International Series nell'ambito dell'ATP Tour 1999. Si \u00e8 giocato al B\u00e5stad Tennis Stadion di B\u00e5stad in Svezia, dal 5 all'11 luglio 1999.\nCampioni.\nSingolare.\n Juan Antonio Mar\u00edn ha battuto in finale Andreas Vinciguerra 6-3 7-6(4)\nDoppio.\n David Adams / Jeff Tarango hanno battuto in finale Nicklas Kulti / Mikael Tillstr\u00f6m 7-6(6) 6-4"}
{"id": "3064657", "revid": "767487", "url": "https://it.wikipedia.org/wiki?curid=3064657", "title": "Hall of Fame Tennis Championships 1999", "text": "L'Hall of Fame Tennis Championships 1999 \u00e8 stato un torneo di tennis giocato sull'erba. \u00c8 stata la 24\u00aa edizione dell'Hall of Fame Tennis Championships, che fa parte della categoria International Series nell'ambito dell'ATP Tour 1999. Si \u00e8 giocato all'International Tennis Hall of Fame di Newport negli Stati Uniti, dal 5 all'11 luglio 1999.\nCampioni.\nSingolare.\n Chris Woodruff ha battuto in finale Kenneth Carlsen 6-7(5), 6-4, 6-4\nDoppio.\n Wayne Arthurs / Leander Paes hanno battuto in finale Sargis Sargsian / Chris Woodruff 6-7(6) 7-6(7) 6-3"}
{"id": "3064660", "revid": "729019", "url": "https://it.wikipedia.org/wiki?curid=3064660", "title": "Charleston (Mississippi)", "text": "Charleston \u00e8 una citt\u00e0 (\"city\") degli Stati Uniti d'America, capoluogo della contea di Tallahatchie, nello Stato del Mississippi."}
{"id": "3064662", "revid": "729019", "url": "https://it.wikipedia.org/wiki?curid=3064662", "title": "Chunky (Mississippi)", "text": "Chunky \u00e8 una citt\u00e0 (\"town\") degli Stati Uniti d'America, situata nella contea di Newton, nello Stato del Mississippi."}
{"id": "3064663", "revid": "1543377", "url": "https://it.wikipedia.org/wiki?curid=3064663", "title": "Dutch Open 1999", "text": "Il Dutch Open 1999 (conosciuto anche come \"Grolsch Open\") \u00e8 stato un torneo di tennis giocato sulla terra battuta.\n\u00c8 stata la 40\u00aa edizione del Dutch Open, che fa parte della categoria International Series nell'ambito dell'ATP Tour 1999. Si \u00e8 giocato ad Amsterdam nei Paesi Bassi, dal 2 all'8 agosto 1999.\nCampioni.\nSingolare.\n Younes El Aynaoui ha battuto in finale Mariano Zabaleta 6-0 6-3\nDoppio.\n Paul Haarhuis / Sjeng Schalken hanno battuto in finale Devin Bowen / Eyal Ran 6-3 6-2"}
{"id": "3064670", "revid": "287204", "url": "https://it.wikipedia.org/wiki?curid=3064670", "title": "Croatia Open Umag 1999", "text": "Il Croatia Open Umag 1999 \u00e8 stato un torneo di tennis giocato sulla terra battuta. \u00c8 stata la 10\u00aa edizione del Croatia Open Umag, che fa parte della categoria International Series nell'ambito dell'ATP Tour 1999. Si \u00e8 giocato all'International Tennis Center di Umago, Croazia, dal 26 luglio al 1\u00ba agosto 1999.\nCampioni.\nSingolare.\n Magnus Norman ha battuto in finale Jeff Tarango 6\u20132, 6\u20134\nDoppio.\n Mariano Puerta / Javier S\u00e1nchez hanno battuto in finale Massimo Bertolini / Cristian Brandi 3\u20136, 6\u20132, 6\u20133"}
{"id": "3064675", "revid": "73843", "url": "https://it.wikipedia.org/wiki?curid=3064675", "title": "Geoffroy du Breuil", "text": "Biografia.\nGeoffroy diventa abate a Vigeois (1170-1184) dove scrive le sue dettagliate \"Chroniques\", in cui tratta di alcune grandi famiglie locali (spesso antenati e della stirpe di Geoffroy) mentre racconta eventi che succedono dal 994 al 1184: l'impetuosa malattia convulsiva (in effetti causata dall'ergotismo di un fungo parassita della segale o di un cereale), i preparativi per la prima crociata, i resoconti di combattimenti in Terrasanta, l'espansione delle credenze catare (quando scrive, nel 1181, fu il primo a usare il termine \"albigesi\"), che rivelano, inconsciamente e costantemente, le consuetudini e le preoccupazioni che attraversavano quel periodo storico."}
{"id": "3064678", "revid": "287204", "url": "https://it.wikipedia.org/wiki?curid=3064678", "title": "Countrywide Classic 1999", "text": "Il Countrywide Classic 1999 \u00e8 stato un torneo di tennis giocato sul cemento. \u00c8 stata la 72\u00aa edizione del Countrywide Classic (o \"Mercedes-Benz Cup\"), che fa parte della categoria International Series nell'ambito dell'ATP Tour 1999. Il torneo si \u00e8 giocato a Los Angeles negli USA, dal 26 luglio al 1\u00ba agosto 1999.\nCampioni.\nSingolare.\n Pete Sampras ha battuto in finale Andre Agassi 7-6(3) 7-6(1)\nDoppio.\n Byron Black / Wayne Ferreira hanno battuto in finale Goran Ivani\u0161evi\u0107 / Brian MacPhie 6-2, 7-6(4)"}
{"id": "3064682", "revid": "92338697", "url": "https://it.wikipedia.org/wiki?curid=3064682", "title": "Se perdo te/Lettera a Gianni", "text": "Se perdo te/Lettera a Gianni \u00e8 il 3\u00b0 45 giri di Patty Pravo, pubblicato nel 1967 dalla casa discografica ARC.\nIl disco.\nIl 45 giri non si spinse oltre il 18\u00ba posto in hit-parade, risultando il 98\u00b0 singolo pi\u00f9 venduto del 1968.\nIn compenso, \"Se perdo te\" diverr\u00e0 nel tempo uno dei classici anni sessanta pi\u00f9 popolari della musica italiana, continuando ad essere riproposta ad ogni suo concerto da Patty Pravo, che lo ricorder\u00e0 frequentemente come il brano preferito sia dalla madre che dall'amico Vasco Rossi.\nSe perdo te.\n\"Se perdo te\" \u00e8 una cover del brano \"The Time Has Come\", del 1967, scritto da Paul Korda e portata al successo da P. P. Arnold, tradotta in italiano da Sergio Bardotti; molto pi\u00f9 lenta rispetto all'originale.\nLa produzione e l'arrangiamento sono di Ruggero Cini e la sua orchestra.\nIl brano fu incluso nell'album di debutto \"Patty Pravo\". \u00c8 inoltre presente nell'opera teatrale Le cinque rose di Jennifer, di Annibale Ruccello dove viene cantata dal travestito Jennifer che la dedica continuamente all'ingegnere di Genova Franco con cui ha intrapreso una relazione.\nCover.\nDel brano sono state incise diverse cover, tra le pi\u00f9 famose quelle di Mango, contenuta nell'album \"Acchiappanuvole\" del 2008, di Francesco Renga, contenuta nell'album \"Orchestraevoce\" del 2009. Nel 2011 la canzone \u00e8 stata cantata in un episodio della serie televisiva \"Tutti pazzi per amore\" dagli attori Nicole Murgia, Claudia Alfonso, Gabriele Rossi e Mily Cultrera.\nLa versione di Paola Iezzi.\nLa cantante italiana Paola Iezzi, ex componente e fondatrice del duo Paola &amp; Chiara, ha pubblicato una cover di \"Se perdo te\" come singolo il 5 dicembre 2013.\nIl brano.\nIl brano \u00e8 stato prodotto da Michele Monestiroli (in quel periodo anche arrangiatore della sigla di \"Suoni d'estate\")nell'estate del 2013 come colonna sonora del cortometraggio di \"Eliza\", diretto dal fotografo Paolo Santambrogio. Successivamente il brano \u00e8 stato pubblicato all'interno di un EP di dieci tracce, contenente anche una cover della versione originale in inglese del brano, \"The Time Has Come\", e otto remix.\nLa stessa Patty Pravo ha apprezzato l'esito della cover, giudicandola \u00ab molto piacevole, un'ottima idea \u00bb.\nLettera a Gianni.\n\"Lettera a Gianni\", la canzone sul lato B, fu scritta da Sergio Bardotti e Shel Shapiro. La produzione e l'arrangiamento sono di Ruggero Cini e la sua orchestra.\nIl brano non fu incluso in nessun album.\nTracce.\nLato A\nLato B"}
{"id": "3064689", "revid": "287204", "url": "https://it.wikipedia.org/wiki?curid=3064689", "title": "South African Broadcasting Corporation", "text": "La South African Broadcasting Corporation \u00e8 la radio televisione pubblica del Sudafrica.\nEssa dispone di 18 stazioni radiofoniche (AM/FM) e di 3 canali televisivi.\nStoria.\nLa SABC \u00e8 nata nel 1936.\nNel 1971 alla SABC \u00e8 stato consentito di introdurre un servizio televisivo. Inizialmente, la proposta era di due canali televisivi, uno in inglese e afrikaans, volto a un pubblico di bianchi, e un altro, noto come TV Bantu, volti a spettatori neri. Ma quando la televisione \u00e8 stata introdotta, c'era un solo canale. \nIn comune con la maggior parte dell'Europa occidentale, il Sud Africa usato il PAL per il sistema di televisione a colori. Il Governo, consigliato da alcuni tecnici della SABC, ha ritenuto che la televisione a colori dovrebbe essere disponibile in modo da evitare una costosa transizione dalla televisione bianco e nero alla tecnologia a colori.\nInizialmente, il servizio di TV \u00e8 stata finanziata interamente attraverso un canone come in Gran Bretagna, ma la pubblicit\u00e0 \u00e8 iniziata nel 1978.\nNel 1981, \u00e8 stato introdotto un secondo canale, per la trasmissione in lingue africane, come Zulu, Xhosa, Sotho e Tswana. Il canale principale, che allora si chiamava TV1, \u00e8 stato diviso equamente tra inglese e afrikaans. I sottotitoli in TV erano quasi inesistenti, partendo dal presupposto che la gente non aveva voglia di guardare i programmi in lingue che non parlavano.\nNel 1986, il monopolio della SABC \u00e8 stata contestato dal lancio di un servizio su abbonamento conosciuto come M-Net, sostenuto da un consorzio di editori di giornali. Tuttavia, nell'ambito delle sue restrizioni di licenza, non poteva trasmettere programmi di notizie, che erano ancora appannaggio della SABC, anche se M-Net ha iniziato a trasmettere un programma di attualit\u00e0 \"Carte Blanche\" nel 1988. La SABC \u00e8 stata accusata di parzialit\u00e0 nei confronti del regime dell'apartheid, dando solo una copertura limitata ai politici dell'opposizione."}
{"id": "3064690", "revid": "729019", "url": "https://it.wikipedia.org/wiki?curid=3064690", "title": "Internazionali di Tennis di San Marino 1999", "text": "Gli Internazionali di Tennis di San Marino 1999 sono stati un torneo di tennis giocato sulla terra battuta. \u00c8 stata la 12\u00aa edizione degli Internazionali di Tennis di San Marino, che fanno parte della categoria International Series nell'ambito dell'ATP Tour 1999. Si sono giocati a San Marino nella Repubblica di San Marino, dal 9 al 15 agosto 1999.\nCampioni.\nSingolare.\n Galo Blanco ha battuto in finale Albert Portas 4-6, 6-4, 6-3\nDoppio.\n Lucas Arnold Ker / Mariano Hood hanno battuto in finale Petr P\u00e1la / Pavel V\u00edzner 6\u20133, 6\u20132"}
{"id": "3064693", "revid": "88740", "url": "https://it.wikipedia.org/wiki?curid=3064693", "title": "Andrews", "text": ""}
{"id": "3064695", "revid": "729019", "url": "https://it.wikipedia.org/wiki?curid=3064695", "title": "Waldbaum's Hamlet Cup 1999", "text": "Il Waldbaum's Hamlet Cup 1999 \u00e8 stato un torneo di tennis giocato sul cemento. \u00c8 stata la 19\u00aa edizione del torneo, che fa parte della categoria International Series nell'ambito dell'ATP Tour 1999. Il torneo si \u00e8 giocato a Long Island negli USA, dal 23 al 29 agosto 1999.\nCampioni.\nSingolare maschile.\n Magnus Norman ha battuto in finale \u00c0lex Corretja 7\u20136(4), 4\u20136, 6\u20133\nDoppio maschile.\n Olivier Dela\u00eetre / Fabrice Santoro hanno battuto in finale Jan-Michael Gambill / Scott Humphries 7\u20135, 6\u20134"}
{"id": "3064697", "revid": "88740", "url": "https://it.wikipedia.org/wiki?curid=3064697", "title": "Ansonia", "text": ""}
{"id": "3064701", "revid": "1305772", "url": "https://it.wikipedia.org/wiki?curid=3064701", "title": "Anything for Love", "text": ""}
{"id": "3064711", "revid": "287204", "url": "https://it.wikipedia.org/wiki?curid=3064711", "title": "Concerto per Patty (singolo)", "text": "Concerto per Patty \u00e8 l'8\u00ba 45 giri di Patty Pravo, pubblicato nel 1969 dalla casa discografica ARC.\nIl disco.\nIl produttore Lilli Greco decide di cucire addosso a Patty Pravo un progetto particolarmente ambizioso, un singolo su cui viene inciso un vero e proprio concerto di 9 minuti circa diviso in tre parti, intitolate rispettivamente \"Le ore del passato\", \"L'aria di un paese\" e \"Il mio pensiero diventi tu\", (le prime due inserite sul lato A e la terza inserita sul lato B) in cui la giovane cantante spazia da un'aria all'altra col supporto di un'orchestra di 90 elementi, che si rivela un vero e proprio esperimento.\nCi\u00f2 nonostante non riesce ad entrare nel top 100 dei singoli pi\u00f9 venduti del 1969, ma si qualifica in 18\u00aa posizione massima.\nLe ore del passato e L'aria di un paese.\nDel Lato A fanno parte \"Le ore del passato\" e \"L'aria di un paese\" scritte da Gianni Meccia e Bruno Zambrini. L'arrangiamento e la direzione d'orchestra sono di Franco Pisano e Piero Pintucci, e i cori de I Cantori Moderni di Alessandroni.\nIl mio pensiero diventi tu.\nDel lato B fa parte \"Il mio pensiero diventi tu\", scritta da Gianni Meccia e Bruno Zambrini. L'arrangiamento e la direzione d'orchestra sono di Piero Pintucci, e i cori de I Cantori Moderni di Alessandroni.\nTracce.\nLato A\nLato B"}
{"id": "3064713", "revid": "1573940", "url": "https://it.wikipedia.org/wiki?curid=3064713", "title": "Inpaichthys kerri", "text": "Il tetra reale (Inpaichthys kerri ) \u00e8 un piccolo pesce d'acqua dolce appartenente alla famiglia Characidae, nonch\u00e9 unico esponente del genere Inpaichthys .\nDistribuzione e habitat.\nQuesta specie \u00e8 diffusa in Brasile, nell'alto corso del bacino idrografico del fiume Madeira e nei fiumi Aripuan\u00e3 e Mato Grosso. Abita acque con grande densit\u00e0 di vegetazione, predilige le aree in penombra, con acque di 24-26\u00a0\u00b0C.\nDescrizione.\n\"Inpaichthys kerri\" presenta un corpo allungato, molto compresso ai fianchi, con dorso e ventre poco convessi. La pinna caudale \u00e8 forcuta, la dorsale alta e stretta, la pinna anale bassa e lunga. \u00c8 presente la pinna adiposa. La livrea vede un colore di fondo beige/azzurrino con riflessi metallici violetti. I fianchi sono attraversati da una grande linea nera che dalla bocca arriva fino alla radice della coda. Il dorso e le pinne tendono ad una lieve sfumatura rossastra.\nHa piccole dimensioni: raggiunge una lunghezza massima di 2,5 \u2013 3\u00a0cm.\nComportamento.\nVive in branchi, \u00e8 un animale sociale.\nRiproduzione.\nCome tutti i Caracidi ha fecondazione esterna; depone le uova sul fondo del corso d'acqua.\nAcquariofilia.\nQuesta specie ha un discreto successo commerciale in acquariofilia; \u00e8 molto sensibile alle variazioni chimiche dell'acqua."}
{"id": "3064715", "revid": "1155", "url": "https://it.wikipedia.org/wiki?curid=3064715", "title": "Inpaichthys", "text": ""}
{"id": "3064718", "revid": "767487", "url": "https://it.wikipedia.org/wiki?curid=3064718", "title": "U.S. Pro Tennis Championships 1999", "text": "Lo U.S. Pro Tennis Championships 1999 \u00e8 stato un torneo di tennis giocato sul cemento. \u00c8 stata la 71\u00aa edizione del torneo, che fa parte della categoria International Series nell'ambito dell'ATP Tour 1999. Il torneo si \u00e8 giocato al Longwood Cricket Club di Boston negli USA, dal 23 al 29 agosto 1999.\nCampioni.\nSingolare maschile.\n Marat Safin ha battuto in finale Greg Rusedski 6-4, 7-6(11)\nDoppio maschile.\n Guillermo Ca\u00f1as / Mart\u00edn Garc\u00eda hanno battuto in finale Marius Barnard / T. J. Middleton 5-7 7-6(2) 6-3"}
{"id": "3064725", "revid": "1543377", "url": "https://it.wikipedia.org/wiki?curid=3064725", "title": "Coppa Cossu-Mariotti", "text": "La Coppa Cossu-Mariotti era un trofeo che veniva assegnato dalla sezione Sardegna della F.I.G.C. alla squadra sarda meglio classificata al termine del Campionato di Serie D."}
{"id": "3064730", "revid": "767487", "url": "https://it.wikipedia.org/wiki?curid=3064730", "title": "James Barclay", "text": "Biografia.\nJames Barclay ha vissuto i primi 18 anni con la famiglia a Felixstowe nel Suffolk. Grazie ai consigli del fratello Mike, il giovane James si appassiona ai generi del fantasy e della fantascienza, e scrive la sua prima storia a 13 anni:\"Troja: Dawn\", mentre a 15 anni completa la sua seconda opera letteraria: \"What Price, Civilisation?\". All'et\u00e0 di 18 anni James Barclay si iscrive al Politecnico di Sheffield, che abbandona ben presto per passare a studi di comunicazione. Terminati gli studi al college, decide di entrare in un corso di Arti dello Spettacolo a Londra, che gli ha fruttato un posto nel cast del film \"The Estate\" del 2007. \nNel frattempo, ha lavorato come postino ed ha avuto tre diversi lavori nell'ambito manageriale, di cui uno presso la Insight Investments, lasciato nel 2004 per poter scrivere a pieno regime. Ha una moglie e un figlio, Oscar James, coi quali vive a Teddington.\n\"Il Corvo\".\nLa trilogia \"Le cronache del Corvo\" (\"Chronicles of The Raven\") \u00e8 ambientata nel continente chiamato \"Balaia\" e racconta le avventure di un gruppo di mercenari denominato \"Il Corvo\".\nLa trilogia \u00e8 formata da:\nLa trilogia \"Leggende del Corvo\" (\"Legends of The Raven\") prende le mosse dal punto in cui si conclude la precedente trilogia ed \u00e8 formata dai romanzi:\nI romanzi del ciclo del Corvo sono stati pubblicati nel Regno Unito dall'editore Victor Gollancz Ltd.\nSi ricollega alle due trilogie il romanzo:\nAnche il racconto \"Light Stealer\" \u00e8 ambientato nello stesso mondo delle due trilogie, ma diversi secoli prima. La storia racconta le vicende del famoso mago chiamato Septern, pi\u00f9 volte menzionato nelle avventure delle due trilogie. \"Light Stealer\" \u00e8 stato pubblicato da PS Publishing.\n\"The Ascendants\".\n\"The Ascendants of Estorea\", \u00e8 un nuovo ciclo fantasy non ambientato in Balaia. Al momento sono stati pubblicati due volumi:"}
{"id": "3064739", "revid": "743200", "url": "https://it.wikipedia.org/wiki?curid=3064739", "title": "Romanian Open 1999", "text": "Il Romanian Open 1999 \u00e8 stato un torneo di tennis giocato sulla terra rossa. \u00c8 stata la 7\u00aa edizione del Romanian Open, che fa parte della categoria International Series nell'ambito dell'ATP Tour 1999.\nSi \u00e8 giocato all'Arenele BNR di Bucarest in Romania, dal 27 settembre al 3 ottobre 1999.\nCampioni.\nSingolare.\n Alberto Mart\u00edn ha battuto in finale Karim Alami 6\u20133, 6\u20132\nDoppio.\n Lucas Arnold Ker / Mart\u00edn Garc\u00eda hanno battuto in finale Marc-Kevin Goellner / Francisco Montana 6\u20133, 2\u20136, 6\u20133"}
{"id": "3064741", "revid": "287204", "url": "https://it.wikipedia.org/wiki?curid=3064741", "title": "Gezim Hajdari", "text": ""}
{"id": "3064744", "revid": "300067", "url": "https://it.wikipedia.org/wiki?curid=3064744", "title": "Michael Scott", "text": ""}
{"id": "3064745", "revid": "767487", "url": "https://it.wikipedia.org/wiki?curid=3064745", "title": "Hong Kong Open 1999", "text": "L'Hong Kong Open 1999 \u00e8 stato un torneo di tennis giocato sul cemento. \u00c8 stata la 24\u00aa edizione dell'Hong Kong Open, che fa parte della categoria International Series nell'ambito dell'ATP Tour 1999. Il torneo si \u00e8 giocato a Hong Kong in Cina, dal 5 all'11 aprile 1999.\nCampioni.\nSingolare maschile.\n Andre Agassi ha battuto in finale Boris Becker 6-7(4), 6-4, 6-4\nDoppio maschile.\n James Greenhalgh / Grant Silcock hanno battuto in finale Andre Agassi / David Wheaton per walkover"}
{"id": "3064748", "revid": "110157", "url": "https://it.wikipedia.org/wiki?curid=3064748", "title": "Chiesa dei Santi Giovanni Battista ed Evangelista (Bellinzona)", "text": "La chiesa dei Santi San Giovanni Battista ed San Giovanni Evangelista \u00e8 un edificio religioso che si trova a Bellinzona. \nStoria.\nCostruita a partire dal 1760 su progetto di Gaetano Matteo Pisoni per i frati Agostiniani, nel 1812 (anno di soppressione del locale capitolo) la chiesa non era ancora terminata e la costruzione venne interrotta. Nel 1834 venne adibita ad arsenale. Solo alla fine del XX secolo venne finalmente ultimata.\nDescrizione.\nLa chiesa si presenta con una pianta ad unica navata sovrastata da una volta a crociera e suddivisa in tre campate. Sui fianchi della navata si aprono sei cappelle laterali. Il coro semicircolare \u00e8 sovrastato da una volta a botte lunettata."}
{"id": "3064749", "revid": "729019", "url": "https://it.wikipedia.org/wiki?curid=3064749", "title": "Arteria femorale", "text": "Col termine arteria femorale si va a indicare un gruppo di arterie della coscia: esse nascono dietro il legamento inguinale (dall'iliaca esterna) e dopo aver attraversato il canale degli adduttori terminano al ginocchio, dando l'arteria poplitea. Il suo nome deriva dallo stretto rapporto anatomico che ha con il femore, l'osso che costituisce lo scheletro della coscia.\nL'arteria femorale \u00e8 divisa in due parti: la \"femorale comune\" che nasce direttamente dall'iliaca esterna e che si divide nella \"femorale profonda\" (che fornisce la coscia) e nella \"femorale superficiale\" (che continuando nella poplitea fornir\u00e0 sangue alla gamba e al piede). Se la femorale profonda \u00e8 a tutti gli effetti un ramo collaterale, la superficiale altro non \u00e8 che la prosecuzione della comune, tant'\u00e8 che molti autori non fanno differenza tra queste due porzioni, chiamandole semplicemente \"arteria femorale\".\nAnatomia.\nCome gi\u00e0 scritto le femorali ricevono sangue dall'iliaca esterna, distinguendosi da essa all'altezza del legamento inguinale, che incrocia posteriormente all'altezza della testa del femore. La porzione prossimale della femorale comune scorrer\u00e0 dunque nel triangolo di Scarpa, per uscirne coperta dal muscolo sartorio. In seguito si divide nelle due branche superficiale e profonda; altre branche (in direzione craniocaudale) sono le pudende, l'epigastrica superficiale, l'iliaca circonflessa superficiale e la suprema del ginocchio.\nClinica.\nLa femorale comune pu\u00f2 essere spesso palpata sotto la pelle, ed \u00e8 spesso usata come accesso per i cateteri; da qui, strumentazioni intravascolari (come quelle utilizzate in interventi di angioplastica o angiografia) possono essere direzionate verso qualsiasi distretto vascolare.\nLe arterie femorali, come gli altri vasi degli arti (specialmente inferiori), sono particolarmente suscettibili a patologie ostruttive o degenerative che possono compromettere la salute del soggetto."}
{"id": "3064751", "revid": "767487", "url": "https://it.wikipedia.org/wiki?curid=3064751", "title": "Shanghai Open 1999", "text": "Lo Shanghai Open 1999 \u00e8 stato un torneo di tennis giocato sul cemento. \u00c8 stata la 4\u00aa edizione dell'Kingfisher Airlines Tennis Open, che fa parte della categoria International Series nell'ambito dell'ATP Tour 1999. Il torneo si \u00e8 giocato a Shanghai in Cina, dal 4 al 10 ottobre 1999.\nCampioni.\nSingolare maschile.\n Magnus Norman ha battuto in finale Marcelo R\u00edos 2\u20136, 6\u20133, 7\u20135\nDoppio maschile.\n S\u00e9bastien Lareau / Daniel Nestor hanno battuto in finale Todd Woodbridge / Mark Woodforde 7\u20135, 6\u20133"}
{"id": "3064753", "revid": "204012", "url": "https://it.wikipedia.org/wiki?curid=3064753", "title": "Wilhelm Wach", "text": ""}
{"id": "3064754", "revid": "729019", "url": "https://it.wikipedia.org/wiki?curid=3064754", "title": "Gran Premio degli Stati Uniti d'America 1963", "text": "Il Gran Premio degli Stati Uniti 1963 \u00e8 stato un Gran Premio di Formula 1 disputato il 6 ottobre 1963 sul Circuito di Watkins Glen. La gara fu vinta da Graham Hill, alla guida di una BRM.\nGara.\nPrima del via Clark rimase fermo sulla griglia a causa di un problema alla batteria, perdendo cos\u00ec un giro rispetto ai rivali. Alla partenza Hill e Ginther presero il comando della corsa, ma entrambi furono poi sopravanzati da Surtees, che al 7\u00ba giro pass\u00f2 in prima posizione. Hill, Surtees e Gurney, che aveva avuto la meglio su Ginther nelle prime fasi, si contesero le prime posizioni per gran parte della gara, ma dopo 42 tornate il pilota della Brabham fu costretto al ritiro per dei problemi al telaio.\nSurtees rimase saldamente in testa fino all'ottantatreesimo passaggio, quando sulla sua Ferrari si ruppe il motore; Hill ritorn\u00f2 in prima posizione, conducendo fino al traguardo e conquistando la seconda vittoria stagionale davanti a Ginther, Clark (autore di una grande rimonta e del giro pi\u00f9 veloce), Brabham, Bandini e de Beaufort, ultimo dei piloti a punti."}
{"id": "3064758", "revid": "767487", "url": "https://it.wikipedia.org/wiki?curid=3064758", "title": "Grand Prix de Tennis de Toulouse 1999", "text": "Il Grand Prix de Tennis de Toulouse 1999 \u00e8 stato un torneo di tennis giocato sul cemento. \u00c8 stata la 18\u00aa edizione del Grand Prix de Tennis de Toulouse, che fa parte della categoria International Series nell'ambito dell'ATP Tour 1999. Il torneo si \u00e8 giocato a Tolosa in Francia, dal 27 settembre al 3 ottobre 1999.\nCampioni.\nSingolare maschile.\n Nicolas Escud\u00e9 ha battuto in finale Daniel Vacek 7-5, 6-1\nDoppio maschile.\n Olivier Dela\u00eetre / Jeff Tarango hanno battuto in finale David Adams / John-Laffnie de Jager 3-6 7-6(2) 6-4"}
{"id": "3064761", "revid": "1428919", "url": "https://it.wikipedia.org/wiki?curid=3064761", "title": "Friedrich Georg Weitsch", "text": "Biografia.\nFiglio di Pascha Johann Friedrich Weitsch (1723\u20131803), studi\u00f2 alla Kunstakademie D\u00fcsseldorf, dopo aver viaggiato ad Amsterdam e in Italia tra il 1784 e il 1787, divent\u00f2 pittore di corte di Carlo Guglielmo Ferdinando di Brunswick-Wolfenb\u00fcttel.\nDivent\u00f2 successivamente, nel 1798, direttore della Preu\u00dfische Akademie der K\u00fcnste. Si spos\u00f2 nel 1794 con Christiane Elisabeth Schr\u00f6der e non ebbe figli. Molte delle sue opere sono conservate nel Braunschweigischen Landesmuseums e Herzog Anton Ulrich-Museums."}
{"id": "3064764", "revid": "1543377", "url": "https://it.wikipedia.org/wiki?curid=3064764", "title": "Tashkent Open 1999", "text": "Il Tashkent Open 1999 \u00e8 stato un torneo di tennis giocato sul cemento. \u00c8 stata la 3\u00aa edizione del Tashkent Open, che fa parte della categoria International Series nell'ambito dell'ATP Tour 1999 e della Tier IV nell'ambito del WTA Tour 1999. Il torneo si \u00e8 giocato a Tashkent in Uzbekistan, dal 13 al 19 settembre 1999.\nCampioni.\nSingolare maschile.\n Nicolas Kiefer ha battuto in finale George Bastl 6\u20134, 6\u20132\nDoppio maschile.\n Oleg Ogorodov / Marc Rosset hanno battuto in finale Mark Keil / Lorenzo Manta 7-6(4) 7-6(1)\nSingolare femminile.\n Anna Smashnova ha battuto in finale Laurence Courtois 6\u20133, 6\u20133\nDoppio femminile.\n Evgenija Kulikovskaja / Patricia Wartusch hanno battuto in finale Eva Bes / Gisela Riera 7-6, 6-0"}
{"id": "3064769", "revid": "1543377", "url": "https://it.wikipedia.org/wiki?curid=3064769", "title": "Campionati Internazionali di Sicilia 1999", "text": "I Campionati Internazionali di Sicilia 1999 sono stati un torneo di tennis giocato sulla terra battuta. \u00c8 stata la 20\u00aa edizione dei Campionati Internazionali di Sicilia, che fanno parte della categoria International Series nell'ambito dell'ATP Tour 1999. Si sono giocati a Palermo in Italia, dal 4 al 10 ottobre 1999.\nCampioni.\nSingolare.\n Arnaud Di Pasquale ha battuto in finale Alberto Berasategui 6\u20131, 6\u20133\nDoppio.\n Mariano Hood / Sebasti\u00e1n Prieto hanno battuto in finale Lan Bale / Alberto Mart\u00edn 6-3, 6-1"}
{"id": "3064770", "revid": "119982", "url": "https://it.wikipedia.org/wiki?curid=3064770", "title": "Joanne Whalley-Kilmer", "text": ""}
{"id": "3064780", "revid": "69794", "url": "https://it.wikipedia.org/wiki?curid=3064780", "title": "Giro di Reggio di Calabria", "text": ""}
{"id": "3064781", "revid": "1021722", "url": "https://it.wikipedia.org/wiki?curid=3064781", "title": "Province della Corsica", "text": "Con l'inizio della dominazione della Repubblica di Genova in tutta la Corsica nel 1466 l'isola venne divisa in province, a loro volta suddivise in pievi. La suddivisione in province rimarr\u00e0 sia durante il breve indipendenza dell'isola, sia sotto l'inizio della dominazione francese fino al 1\u00ba luglio 1793 e la Corsica venne unita in unico dipartimento, poi suddiviso in due dipartimenti dopo pochi anni.\nIl capoluogo della Corsica sotto i genovesi era Bastia, la capitale della Corsica indipendente era Corte sotto Pasquale Paoli e Aleria sotto Teodoro I di Corsica e della Corsica sotto dominazione francese era Ajaccio."}
{"id": "3064785", "revid": "287204", "url": "https://it.wikipedia.org/wiki?curid=3064785", "title": "Kremlin Cup 1999", "text": "La Kremlin Cup 1999 \u00e8 stato un torneo di tennis giocato sul cemento indoor. \u00c8 stata la 10\u00aa edizione del torneo maschile che fa parte della categoria International Series nell'ambito dell'ATP Tour 1999 e la 4\u00aa del torneo femminile che fa parte della categoria Tier I nell'ambito del WTA Tour 1999. Il torneo si \u00e8 giocato allo Stadio Olimpico di Mosca, in Russia, dall'8 al 14 novembre 1999.\nCampioni.\nSingolare maschile.\n Evgenij Kafel'nikov ha battuto in finale Byron Black 7\u20136(2), 6\u20134\nSingolare femminile.\n Nathalie Tauziat ha battuto in finale Barbara Schett 2\u20136, 6\u20134, 6\u20131\nDoppio maschile.\n Justin Gimelstob / Daniel Vacek hanno battuto in finale Andrij Medvedev / Marat Safin 6\u20132, 6\u20131\nDoppio femminile.\n Lisa Raymond / Rennae Stubbs hanno battuto in finale Julie Halard-Decugis / Anke Huber 6\u20131, 6\u20130"}
{"id": "3064789", "revid": "287204", "url": "https://it.wikipedia.org/wiki?curid=3064789", "title": "Davidoff Swiss Indoors 1999", "text": "Il Davidoff Swiss Indoors 1999 \u00e8 stato un torneo di tennis giocato sul cemento indoor.\n\u00c8 stata la 30\u00aa edizione dell'evento, che fa parte dell'International Series nell'ambito dell'ATP Tour 1999. Il torneo si \u00e8 giocato al St. Jakobshalle di Basilea, in Svizzera, dal 4 al 10 ottobre 1999.\nCampioni.\nSingolare.\n Karol Ku\u010dera ha battuto in finale Tim Henman 6-4, 7-6(10), 4-6, 4-6, 7-6(2)\nDoppio.\n Brent Haygarth / Aleksandar Kitinov hanno battuto in finale Ji\u0159\u00ed Nov\u00e1k / David Rikl 0-6, 6-4, 7-5"}
{"id": "3064798", "revid": "113757", "url": "https://it.wikipedia.org/wiki?curid=3064798", "title": "Teodoro di Neuhoff", "text": ""}
{"id": "3064800", "revid": "113757", "url": "https://it.wikipedia.org/wiki?curid=3064800", "title": "Teodoro I di Corsica", "text": ""}
{"id": "3064801", "revid": "767487", "url": "https://it.wikipedia.org/wiki?curid=3064801", "title": "Brighton International 1999", "text": "Il Brighton International 1999 \u00e8 stato un torneo di tennis giocato sulla terra battuta. \u00c8 stata la 22\u00aa edizione del Brighton International, che fa parte della categoria International Series nell'ambito dell'ATP Tour 1999. Il torneo si \u00e8 giocato a Bournemouth in Gran Bretagna, dal 13 al 19 settembre 1999.\nCampioni.\nSingolare.\n Adrian Voinea ha battuto in finale Stefan Koubek 1-6, 7-5, 7-6 (2)\nDoppio.\n David Adams / Jeff Tarango hanno battuto in finale Nicklas Kulti / Michael Kohlmann 6\u20133, 6\u20137(5), 7\u20136(5)"}
{"id": "3064804", "revid": "767487", "url": "https://it.wikipedia.org/wiki?curid=3064804", "title": "Grand Slam Cup 1999", "text": "La Grand Slam Cup 1999 \u00e8 stato un torneo di tennis giocato sul sintetico indoor. \u00c8 stata la 10\u00aa edizione del torneo maschile che fa parte dell'ATP Tour 1999, la 2\u00aa del torneo femminile, che fa parte della categoria Tier I nell'ambito del WTA Tour 1999. Si \u00e8 giocato all'Olympiahalle di Monaco di Baviera in Germania dal 27 settembre al 3 ottobre 1999.\nCampioni.\nSingolare maschile.\n Greg Rusedski ha battuto in finale Tommy Haas 6\u20133, 6\u20134, 6\u20137(5), 7\u20136(5)\nSingolare femminile.\n Serena Williams ha battuto in finale Venus Williams 6\u20131, 3\u20136, 6\u20133"}
{"id": "3064808", "revid": "1543377", "url": "https://it.wikipedia.org/wiki?curid=3064808", "title": "Barrington (New Hampshire)", "text": "Barrington \u00e8 un comune degli Stati Uniti d'America facente parte della contea di Strafford nello stato del New Hampshire."}
{"id": "3064809", "revid": "767487", "url": "https://it.wikipedia.org/wiki?curid=3064809", "title": "Amnay", "text": "Biografia.\nAmnay \u00e8 nato nel 1989 a Taltnamart un piccolo villaggio nel comune di Kelaat Mgouna nel sud-est del Marocco.\nAmnay \u00e8 nato in una famiglia di modeste condizione che ama l'arte e la cultura amazigh. All'et\u00e0 di 13 anni costru\u00ec il suo primo strumento musicale da cui ha prodotto le sue prime melodie. All'inizio riproduceva le canzoni cantate dai suo cantanti preferiti come Idir e Mallal. Qualche anno dopo Amnay ha composto la sua prima canzone Tilelli (libert\u00e0) con l'aiuto della sua famiglia.\nNel 2006 partecip\u00f2 a una serata musicale organizzata da una associazione della sua regione per l'anno nuovo Amazigh 2956, e da quel giorno Amnay ha dato un altro senso alla sua vita, frequentando l'associazione MCA (le mouvement culturelle amazigh), cantando per la libert\u00e0, le donne berbere, contro razzismo e arabizzazione.\nNell'agosto del 2008 Amnay pubblic\u00f2 il suo primo album intitolato Ar-mani? (Fino a quando?), in cui cerca di dare risposte ragionevoli alla miseria in cui sono caduti i berberi a causa dei regimi autoritari che governano Tamazgha. Recentemente Amnay ha pubblicato il suo secondo album intitolato Timazighin (donne berbere) in questo suo secondo album Amnay racconta i sacrifici che fanno le donne berbere per conservare l'identit\u00e0 berbera e trasmetterla di generazione in generazione."}
{"id": "3064813", "revid": "268121", "url": "https://it.wikipedia.org/wiki?curid=3064813", "title": "Mike Scott (musicista scozzese)", "text": ""}
{"id": "3064815", "revid": "183666", "url": "https://it.wikipedia.org/wiki?curid=3064815", "title": "Mike Kelly", "text": ""}
{"id": "3064816", "revid": "339392", "url": "https://it.wikipedia.org/wiki?curid=3064816", "title": "Linea di successione al trono di Jugoslavia", "text": ""}
{"id": "3064817", "revid": "1305772", "url": "https://it.wikipedia.org/wiki?curid=3064817", "title": "Zhangzhou", "text": "Zhangzhou (cinese: \u6f33\u5dde; pinyin: \"Zh\u0101ngzh\u014du\"; Wade-Giles: \"Chang1-chou1\"; POJ: \"Chiang-chiu\") \u00e8 una citt\u00e0-prefettura nella provincia meridionale del Fujian, Repubblica Popolare Cinese. Situata sulle rive del fiume Jiulong (Beixi), Zhangzhou confina con le citt\u00e0 di Xiamen (\u5ec8\u9580) e Quanzhou (\u6cc9\u5dde) a nord-est, con la citt\u00e0 di Longyan a nord-ovest e con la provincia del Guangdong a sud-ovest.\nIn vecchi testi in inglese, il suo nome pu\u00f2 apparire come Chang-chow o Changchow e in contesti del Sud-est asiatico pu\u00f2 essere reso come Chiang-chew o Chiang Chew, dal nome hokkien.\nSociet\u00e0.\nLingue e dialetti.\nIl principale dialetto parlato a Zhangzhou \u00e8 l'hokkien, una delle principali lingue/dialetti min nan. Ma, ufficialmente, la gente usa il mandarino standard nel governo, nel commercio e negli affari ufficiali.\nStoria.\nAll'inizio del XX secolo, Zhangzhou-fu era circondata da 42 miglia (67,6 chilometri) di mura (in circonferenza). Le sue stade erano lastricate di granito, ma colpivano alcuni visitatori occidentali per la sporcizia, come riportato nell'\"Enyclopedia Britannica\". Il fiume Jiulongjiang era attraversato da un ponte di tavole di legno lungo 800 piedi (244 chilometri) e sostenuto da venticinque pilastri di pietra. A quel tempo, nella citt\u00e0 si svolgeva una forte attivit\u00e0 di commercio della seta, mentre tra le sue attivit\u00e0 industriali primarie vi erano le fornaci di laterizi e le manifatture di zucchero. Nel 1911, la sua popolazione era stimata intorno a 1.000.000.\nL'area urbana centrale di Zhangzhou (ora distretto di Xiangcheng) fu occupata nell'aprile e nel maggio 1932 da una colonna di guerriglieri comunisti sotto il comando di Mao Zedong. A causa della presenza di cannoniere occidentali nella Baia di Xiamen, le spedizioni di armi dall'Unione Sovietica non furono in grado di risalire il fiume Jiulongjiang per raggiungere le forze di Mao e la principale base aerea comunista. Secondo alcuni rapporti, le forze di Mao portarono via con loro una sostanziale quantit\u00e0 di bottino dai residenti borghesi quando la loro colonna si ritir\u00f2 dalla citt\u00e0.\nGeografia antropica.\nSuddivisioni amministrative.\nLa citt\u00e0-prefettura di Zhangzhou amministra 2 distretti, 1 citt\u00e0-contea e 8 contee."}
{"id": "3064819", "revid": "1543377", "url": "https://it.wikipedia.org/wiki?curid=3064819", "title": "Durham (New Hampshire)", "text": "Durham \u00e8 un comune degli Stati Uniti d'America facente parte della contea di Strafford nello stato del New Hampshire."}
{"id": "3064825", "revid": "1543377", "url": "https://it.wikipedia.org/wiki?curid=3064825", "title": "New Durham", "text": "New Durham \u00e8 un comune degli Stati Uniti d'America facente parte della contea di Strafford nello stato del New Hampshire."}
{"id": "3064830", "revid": "1543377", "url": "https://it.wikipedia.org/wiki?curid=3064830", "title": "Farmington (New Hampshire)", "text": "Farmington \u00e8 un comune degli Stati Uniti d'America facente parte della contea di Strafford nello stato del New Hampshire."}
{"id": "3064832", "revid": "131145", "url": "https://it.wikipedia.org/wiki?curid=3064832", "title": "Polimetro di Lambrecht", "text": ""}
{"id": "3064835", "revid": "663330", "url": "https://it.wikipedia.org/wiki?curid=3064835", "title": "Merrin Dungey", "text": "Biografia.\nMerrin Dungey nasce a Sacramento in California, figlia di Don Dungey, un general manager. Fin da bambina studi\u00f2 balletto e pianoforte ed \u00e8 stata anche una acclamata pattinatrice su ghiaccio. Nel 1989 si \u00e8 diplomata alla Rio Americano High School di Sacramento, e ha preso un Bachelor of Arts all'Universit\u00e0 della California di Los Angeles. \u00c8 inoltre stata la pi\u00f9 giovane vincitrice dell'UCLA Acting Award.\nCarriera.\nLa carriera di Merrin Dungey inizia nel 1995, anno in cui recita in un episodio della serie televisiva \"Martin\". Ha recitato in piccoli ruoli nei film di Hollywood \"Deep Impact\" e \"EdTV\" e anche in serie televisive come \"Babylon 5\" e \"E.R. - Medici in prima linea\" prima di ottenere uno dei ruoli per cui \u00e8 maggiormente conosciuta, ossia quello di Kelly Palmer della serie televisiva della CBS \"The King of Queens\". Ha recitato in questo ruolo dal 1999 al 2007, apparendo in almeno un episodio di ogni stagione, tranne che durante la stagione del 2002.\nLa Dungey \u00e8 famosa anche per aver interpretato il personaggio di Francie Calfo, l'amica di Sydney Bristow, nella popolare serie televisiva \"Alias\". Ha interpretato questo ruolo tra il 2001 ed il 2003 ed \u00e8 inoltre apparsa a sorpresa nell'ultimo episodio della serie dal titolo \"Tutto il tempo del mondo\". Ha avuto anche un ruolo ricorrente nella sitcom della Fox \"Malcolm\" come Kitty Kernaban, la madre di Stevie. \u00c8 da notare che ad un certo punto della sua carriera fosse quindi impegnata in tre diverse serie televisive contemporaneamente.\nTra il 2004 e il 2005 ha recitato nella serie televisiva della Warner Bros. \"Summerland\" nel ruolo di Susannah.\nNel 2007 \u00e8 apparsa nei due episodi di \"Grey's Anatomy\" che corrispondono all'episodio pilota della serie spin-off \"Private Practice\", nel ruolo della Dottoressa Naomi Bennett, ma sar\u00e0 sostituita da Audra McDonald nella serie ufficiale.\nRecentemente \u00e8 apparsa come guest star nella sitcom della ABC \"Surviving Suburbia\" con Bob Saget, in \"Better Off Ted\" con Portia de Rossi e in \"Castle - Detective tra le righe\" con Nathan Fillion.\nNel 2012 interpreta il ruolo di Ellie Moss nella serie televisiva \"Hollywood Heights - Vita da popstar\"\nDoppiatrici italiane.\nNelle versioni in italiano delle opere in cui ha recitato, Merrin Dungey \u00e8 stata doppiata da:"}
{"id": "3064837", "revid": "1543377", "url": "https://it.wikipedia.org/wiki?curid=3064837", "title": "Ligue 1 2010-2011", "text": "L'edizione 2010-11 della Ligue 1, che \u00e8 iniziata il 7 agosto 2010, \u00e8 il settantatreesimo campionato di calcio francese di massima divisione."}
{"id": "3064838", "revid": "287204", "url": "https://it.wikipedia.org/wiki?curid=3064838", "title": "Citro\u00ebn B2", "text": "Le Type B2 \u00e8 un'autovettura di classe media prodotta dal 1922 al 1927 dalla casa automobilistica francese Citro\u00ebn.\nStoria e profilo.\nPresentata nel giugno 1921, la \"B2\" nacque per sostituire, la Type A, la prima vettura prodotta dalla casa francese, della quale mantenne gran parte delle caratteristiche, sia meccaniche che strutturali. \nCaratteristiche.\nLa \"B2\" fu una naturale evoluzione della \"Type A\": presentata al salone dell'automobile di Parigi del 1921, fu per\u00f2 posta in commercio solo l'anno seguente. Rispetto al modello che andava a sostituire, la \"B2\" si differenziava per il cofano motore pi\u00f9 orizzontale e per la calandra pi\u00f9 alta. Il successo fu immediato; la \"B2\" arriv\u00f2 a totalizzare quasi 90.000 esemplari nel corso dei suoi 5 anni di produzione. Merito delle doti di economia e di robustezza che contraddistinguono il modello.\nLe varianti di carrozzeria erano numerose fin dall'inizio della sua commercializzazione: accanto alla tradizionale torpedo, vi erano la coup\u00e9, la limousine ed anche la coup\u00e9 de villee la landaulet.\nLa \"B2\" sfruttava lo stesso telaio a longheroni e traverse in acciaio gi\u00e0 utilizzato per la \"Type A\", ma con alcuni aggiornamenti di dettaglio. Fu tra l'altro proposto nella stessa misura di interasse (2,83 metri) delle \"Type A\" a passo normale. Il sistema frenante riprendeva quello della sua antenata, perci\u00f2 era costituito da un freno a tamburo posto all'uscita del cambio e da un freno a mano che agiva sulle ruote posteriori. Le sospensioni erano ad assale rigido e mantennero le stesse soluzioni gi\u00e0 adottate nella \"Type A\", quindi con molle da un quarto di balestra all'avantreno e due molle sovrapposte da un quarto di balestra l'una al retrotreno. \nIl motore della \"B2\" era un quattro cilindri in linea da 1452 cm\u00b3 in grado di erogare 20 CV a 2100 giri/min. Si trattava per\u00f2 solo apparentemente dello stesso identico propulsore da 22 CV della \"Type A Special\": infatti, anche se il monoblocco ed altri componenti erano pressoch\u00e9 gli stessi, la distribuzione era a valvole laterali anzich\u00e9 in testa (soluzione presente invece nelle precedenti \"Type A\" in allestimento \"Torpedo Sport\" di pari cilindrata). Le migliorie al motore riguardavano il raffreddamento, ora con ventilatore. La trazione era posteriore e il cambio era a 3 marce. La velocit\u00e0 max raggiungibile era di circa 70\u00a0km/h. \nLa gamma al debutto.\nAl suo debutto, la \"B2\" fu proposta in diverse varianti di allestimento: \nGli allestimenti recanti la denominazione \"Luxe\" erano provvisti anche di ammortizzatori al retrotreno.\nCarriera commerciale.\nLa \"B2\" conobbe un ottimo successo di vendite fin da subito, al contrario della \"Type A\" che inizialmente stent\u00f2 soprattutto per il fatto che la Casa del \"double chevron\", ancora agli inizi, doveva ancora raggiungere un'ottimale organizzazione della propria linea produttiva. All'inizio degli anni 20, poi, l'inflazione galoppante costrinse Andr\u00e9 Citro\u00ebn a vendere le \"Type A\" ad un prezzo ben superiore a quanto inizialmente promesso. Ma nell'ultimo anno di vendita, i prezzi tornarono a scendere ed anche al lancio della \"B2\" i prezzi di listino furono leggermente inferiori a quelli delle ultime \"Type A\" (13.900 FF per una torpedo di base), fatto che port\u00f2 a migliorare i dati di vendita della \"B2\" stessa sancendone il successo commerciale. La vettura riscosse particolare gradimento presso le flotte di taxi, per le quali vennero anche utilizzati alcuni telai nudi inizialmente previsti per la vecchia \"Type A\", ma poi rimasti invenduti. La \"B2\" fu prodotta anch'essa su catena di montaggio per poter abbattere i costi di produzione e soddisfare una domanda che si fece sempre pi\u00f9 crescente. \nA partire dal mese di ottobre del 1922 alla gamma gi\u00e0 esistente si aggiunsero le versioni commerciali denominate \"Boulanger\", \"Normande\" e \"Camionette\". La \"Normande\", in particolare, era una versione promiscua che prestava indifferentemente alla gita fuori porta come al trasporto e consegna di merci. Dello stesso periodo fu anche la realizzazione in piccola serie di una versione roadster chiamata \"Caddy\" e caratterizzata fiancate concave e da una coda appuntita che ricordava la poppa di un'imbarcazione. Tale versione, chiamata \"Caddy\", fu basata sulla preesistente \"B2 Torpedo Sport\", resa per\u00f2 pi\u00f9 flante e con corpo vettura a due soli posti pi\u00f9 un posto della suocera. Sempre in quel periodo venne invece annunciata una berlina, con tanto di prezzo di listino (19.800 FF), ma ce di fatto non arriv\u00f2 mai al listino ufficiale. Questa versione fu disegnata e realizzata dalla Henri-Labourdette, nota carrozzeria francese dell'epoca. Oltre a tali aggiornamenti di gamma, vennero apportate alcune modifiche di dettaglio, prima fra tutte la serie di feritoie ai lati del cofano motore, che da tre (come peraltro anche nella \"Type A\") divennero addirittura sedici per migliorare il raffreddamento del vano motore.\nIl successo della \"B2\" come taxi fu tale da convincere Andr\u00e9 Citro\u00ebn ad introdurre alla fine del 1923 una versione taxi con carrozzeria landaulet nel listino ufficiale. Nella primavera del 1924 la versione \"Caddy\" usc\u00ec di listino dopo circa un anno e mezzo di commercializzazione: ne vennero prodotti 300 esemplari. Nell'ottobre dello stesso anno alla \"B2\" venne affiancata la B10, pi\u00f9 moderna e dotata di carrozzeria interamente in acciaio. Contemporaneamente la \"B2\", ormai verso la fine della sua carriera commerciale, venne proposta anche come cabriolet a tre posti in sostituzione della \"Caddy\" e come torpedo a tre posti tipo \"trefle\", cio\u00e8 con due posti pi\u00f9 uno posteriore in posizione centrale Venne ipotizzata anche una trasformabile, che per\u00f2 non raggiunse mai la fase finale di sviluppo. Fu l'ultimo anno di commercializzazione per la \"B2\": essa fu tolta di produzione nell'ottobre del 1925 perch\u00e9 nel frattempo era stata portata allo sviluppo una nuova ed ancora pi\u00f9 rivoluzionaria vettura che avrebbe preso il posto sia della \"B2\" che della gi\u00e0 citata \"B10\": la Citro\u00ebn B12. Tuttavia gli esemplari di \"B2\" rimasti in giacenza nei magazzini e nei concessionari continuarono ad essere venduti: l'ultimo esemplare trov\u00f2 un acquirente nel luglio del 1926.\nVersioni cingolate.\nGi\u00e0 dal 1922 della \"B2\" fu posta in commercio addirittura delle varianti semicingolate, chiamate K1 Autochenille, mai inserita nel listino ufficiale. Essa condivideva parte del telaio con la \"B2\" di normale produzione ed anche il motore da 1,5 litri e 20 CV di potenza massima. Cinque di questi esemplari, ribattezzati \"Scarabeo d'oro\", vennero utilizzati anche nella famosa Crociera Nera, una spedizione attraverso il deserto del Sahara che avrebbe reso ancor pi\u00f9 famosa la Casa di Quai de Javel (oggi Quai Andr\u00e9 Citro\u00ebn). Questo modello venne per\u00f2 allestito anche in altri modi e per altri utilizzi: un esempio furono i semicingolati allestiti da ambulanze o semicingolati blindati per utilizzo in campo bellico. Questi ultimi erano in pratica dei piccoli carri armati blindati e dotati di torretta con mitragliatore. La carrozzeria, realizzata dalla Schneider &amp; C., era interamente blindata con lamiere da 5 a 7 mm di spessore. Perci\u00f2, il corpo vettura finito arrivava a pesare ben 2,1 tonnellate in ordine di marcia (cio\u00e8 con personale a bordo, serbatoio pieno, acqua, olio e munizioni). Ci\u00f2 si ripercosse quindi anche nelle prestazioni e nei consumi: la \"Citro\u00ebn-Kegresse-Schneider 10CV\" raggiungeva una velocit\u00e0 massima di 35 km/h per brevissimi tratti, ma in percorsi lunghi la velocit\u00e0 media era di 20 km/h. Il consumo medio era di 22 litri ogni 100 km.\nTabella dati tecnici.\n "}
{"id": "3064840", "revid": "287204", "url": "https://it.wikipedia.org/wiki?curid=3064840", "title": "Citro\u00ebn B12", "text": "Le Type B12 \u00e8 un'autovettura di classe media prodotta dal 1925 all'inizio del 1927 dalla casa automobilistica francese Citro\u00ebn.\nStoria e profilo.\nLa vettura fu presentata come evoluzione del precedente modello, la B10. Quest'ultima fu la capostipite delle vetture con carrozzeria in acciaio, ma in quanto vettura innovativa soffriva ancora di alcuni difetti tipici delle innovazioni ancora acerbe e ancora da migliorare e portare allo stato dell'arte. Tra questi difetti spiccava in particolare quello, assai considerevole, dell'inadeguatezza del telaio (di derivazione B2) rispetto al peso delle lamiere in acciaio che costituivano la carrozzeria: semplicemente tali lamiere, a vettura in movimento, flettevano, si torcevano e si strappavano dalle rispettive sedi, e le portiere si aprivano da sole. Naturalmente occorreva un nuovo telaio progettato specificamente.\nCaratteristiche.\nPerci\u00f2, nell'ottobre del 1925 fu svelata la \"B12\", dotata di un nuovo autotelaio rinforzato, ma anche pi\u00f9 pesante. Il motore era lo stesso di \"B10\" e \"B2\", vale a dire un 4 cilindri in linea da 1452 cm\u00b3 in grado di erogare una potenza massima di 20 CV e di spingere quindi la vettura a una velocit\u00e0 massima di 70\u00a0km/h. A richiesta fu comunque possibile avere un motore da 22 CV ottenuto graie all'adozione di pistoni in lega di alluminio e di migliorie alla distribuzione, quest'ultima sempre del tipo ad asse a camme nel basamento con valvole laterali. L'unica differenza, peraltro abbastanza di dettaglio, rispetto al motore della \"B10\" fu il ventilatore a quattro pale anzich\u00e9 a tre. Tra le novit\u00e0 meccaniche, la \"B12\" propose un nuovo sistema frenante a tamburi sulle quattro ruote e un avantreno a balestra semiellittica in luogo del precedente avantreno a balestra da un quarto. Gli ammortizzatori erano sempre solo sul retrotreno, ma stavolta su tutta la gamma (nelle \"B10\" erano assenti nelle versioni di base). Lo schema meccanico era sempre del tipo a motore anteriore e a trazione posteriore, con il ponte posteriore a due semi-carter di protezione per i due semiassi.\nLa \"B12\" fu proposta in numerose varianti di carrozzeria: la versione limousine fu la pi\u00f9 richiesta assieme alla torpedo, ma vi furono anche versioni cabriolet, landaulet, coup\u00e9 de ville e commerciale \"Normande\". Queste ultime versioni non erano realizzate interamente in acciaio, ma in misto acciaio-legno, poich\u00e9 subentrarono problemi che resero impossibile l'utilizzo del solo acciaio per tali configurazioni di carrozzeria.\nCarriera commerciale.\nAnche la \"B12\", come la \"B10\", ebbe una carriera di solamente un anno, ma ebbe anche un successo maggiore, essendo stata prodotta in 38 381 esemplari (contro i circa 21-22.000 esemplari di \"B10\"). Durante la sua produzione e commercializzazione, la \"B12\" usufru\u00ec di due aggiornamenti significativi, avvenuti nei primi mesi del 1926, quando venne montato un ponte posteriore in un solo pezzo (detto anche di tipo \"a banjo\"). Il secondo aggiornamento, che avvenne sempre in quel periodo, fu l'introduzione di un allestimento di base per le versioni limousine e torpedo con carrozzeria interamente in acciaio. La \"B12\" venne prodotta fino al gennaio del 1927 e di l\u00ec a pochi tempo si ebbero le ultime cosegne di questo modello. Ma gi\u00e0 nell'ottobre del 1926 al Salone di Parigi venne presentata la sua erede, ossia la B14.\nLa \"B12\" fu una vettura dal grande successo commerciale, poich\u00e9 contribu\u00ec enormemente alla motorizzazione in Francia, basti pensare che nel 1926, su 600.000 auto circolanti nel paese transalpino, ben 175.000 erano Citro\u00ebn. La sua struttura in acciaio, esente dai giochi e dall'usura tipica delle vetture con scocca in legno, apr\u00ec nuove frontiere nella costruzione delle scocche, pi\u00f9 rigide, pi\u00f9 confortevoli e pi\u00f9 sicure.\nAlcuni esemplari di \"B12\" vennero trasformati in versioni semicingolate, come spesso avveniva in quegli anni sull'onda del clamore suscitato dalle spedizioni Citro\u00ebn in Africa, che utilizzavano proprio vetture trasformate in semicingolato. Vi furono due modelli di semicingolati su base \"B12\": entrambi proposero come principale novit\u00e0 tecnica un nuovo sistema di ruote cingolate posteriori, delle quali quelle anteriori erano motrici (in precedenza, a far muovere il mezzo erano le ruote posteriori del gruppo cingolato). In pratica si trattava del medesimo gruppo cingolato dei precedenti modelli su base \"B2\" e \"B10\", ma ruotato di 180\u00b0. Ci\u00f2 consent\u00ec di avere un albero di trasmissione pi\u00f9 corto. Il primo di questi due modelli era denominato P7T ed era caratterizzato dalla presenza di cingoli in gomma, mentre il successivo modello, denominato ufficiosamente P7Tbis, montava invece dei nuovi e pi\u00f9 robusti cingoli in maglia metallica con inserti in gomma sui bordi esterni e nelle zone interne.\nTabella dati tecnici.\n "}
{"id": "3064841", "revid": "1793900", "url": "https://it.wikipedia.org/wiki?curid=3064841", "title": "Distretto regionale di Skeena-Queen Charlotte", "text": " \nIl distretto regionale di Skeena-Queen Charlotte (SQCRD) \u00e8 un distretto regionale della Columbia Britannica, Canada di 19.664 abitanti, che ha come capoluogo Prince Rupert. Comprende l'arcipelago delle Isole Regina Carlotta."}
{"id": "3064842", "revid": "287204", "url": "https://it.wikipedia.org/wiki?curid=3064842", "title": "Citro\u00ebn B10", "text": "Le Type B10 \u00e8 un'autovettura di classe media prodotta dal 1924 al 1925 dalla casa automobilistica francese Citro\u00ebn.\nStoria e profilo.\nLa Citro\u00ebn B2, introdotta gi\u00e0 dal 1921, stava riscuotendo un gran successo di vendite, cos\u00ec come il modello di fascia inferiore, la 5HP. Ma il patron Andr\u00e9 Citro\u00ebn non era ancora convinto della bont\u00e0 del progetto della \"B2\": aveva infatti l'impressione che la scocca in legno fosse troppo fragile, ragion per cui cominci\u00f2 a pensare ad una tecnologia alternativa, o meglio a nuovi materiali per la costruzione della scocca stessa.\nNel 1923, durante un viaggio 1923 negli Stati Uniti d'America strinse contatti con Edward Gowen Budd, un industriale che si era dedicato alla costruzione di vagoni ferroviari in acciaio. Dall'incontro nacque la decisione di costruire le prime autovetture con carrozzeria in acciaio.\nDopo aver esposto il suo progetto a Budd, ordin\u00f2 i macchinari e le presse per la produzione e lo stampaggio di lamierati. Un emissario dell'azienda statunitense fu mandato a Parigi per seguire da vicino i lavori di montaggio delle presse e dei macchinari per la produzione dei lamierati, in maniera tale che tutto avvenisse a regola d'arte e senza intoppi. Citro\u00ebn si rese conto che tali ingenti investimenti avrebbero potuto essere ammortizzati solo in capo a qualche anno e solo se la sua azienda si fosse concentrata unicamente sul nuovo modello da costruire. Per questo motivo i modelli in quel momento in produzione avrebbero dovuto essere tolti dai listini non appena la produzione della nuova vettura sarebbe stata a regime. E per questo motivo, nei primi mesi del 1925 sia la \"B2\" che la \"B10\" rimarranno contemporaneamente a listino. Per risparmiare sui costi di produzione, la base telaistica di partenza sarebbe stata la stessa della \"B2\".\nIl resto della meccanica era anch'essa derivata strettamente dalla \"B2\": il propulsore era a 4 cilindri in linea da 1452 cm\u00b3 con potenza massima di 20 CV. Erano ripresi dalla \"B2\" anche le sospensioni ad assale rigido, il sistema frenante agente sul retrotreno (freno a mano) e sull'albero di trasmissione (freno di servizio a pedale). Esternamente la \"B10\" si riconosceva dalla \"B2\" fondamentalmente per la linea dei parafanghi, pi\u00f9 avvolgenti nel nuovo modello, specialmente quelli posteriori. Al suo debutto, la \"B10\" era disponibile unicamente come limousine a 4 porte e sei luci, la torpedo in due allestimenti sarebbe arrivata solo nel mese di maggio del 1925.\nLa presentazione della nuova vettura avvenne al Salone di Parigi del 1924. L'esordio fu buono e convinse unanimemente sia il pubblico che la stampa, ma la vettura aveva un grosso difetto: il peso delle lamiere rendeva la carrozzeria poco adatta al fragile telaio derivato da quello della \"B2\" e quindi adatto a carrozzerie in legno. Questo si tradusse in un prematuro deterioramento del telaio di base, che dopo pochi mesi dava origine a inconvenienti di vario tipo, come ad esempio l'apertura spontanea delle portiere, mentre in pi\u00f9 punti le lamiere flettevano. Ci\u00f2 si tradusse in un danno di immagine che la casa francese risolse provvisoriamente rinforzando il telaio con dei longheroni supplementari. Ma per rimediare definitivamente occorreva un nuovo tipo di telaio; fu cos\u00ec che in capo ad un anno venne realizzata una nuova base su cui costruire la vettura: ma a questo punto l'evoluzione sconfin\u00f2 anche sotto altri aspetti meccanici ed il nuovo modello venne lanciato con la denominazione B12.\nVale la pena ricordare che alcuni esemplari di \"B10\" vennero trasformati in semicingolati per affrontare la famosa Crociera Nera: tali esemplari, noti con la sigla P4T, erano dotati di un sistema di raffreddamento notevolmente potenziato e con altri due radiatori aggiuntivi per fronteggiare i torridi climi africani. Il motore era lo stesso della \"B10\" di serie, ma con un inedito cambio a 6 marce. Mentre in Africa si svolgeva la massacrante maratona organizzata a scopo pubblicitario, nel gennaio 1925 altri sedici esemplari di \"B10\" semicingolate vennero consegnate alla cavalleria francese per essere utilizzati in Marocco, anche se poi finirono in Medio Oriente, precisamente in Siria e in Libano, dove vennero utilizzati fino al 1941. Di questi ne rimane oggigiorno un solo esemplare, rinvenuto nel 2004 dall'esercito statunitense in Afghanistan."}
{"id": "3064843", "revid": "1953061", "url": "https://it.wikipedia.org/wiki?curid=3064843", "title": "Lee (New Hampshire)", "text": "Lee \u00e8 un comune degli Stati Uniti d'America facente parte della contea di Strafford nello stato del New Hampshire."}
{"id": "3064844", "revid": "1573940", "url": "https://it.wikipedia.org/wiki?curid=3064844", "title": "Guerrilla High", "text": " \u00e8 un manga scritto e illustrato da G\u014d Nagai nel 1970.\nTrama.\nLa storia ha come protagonisti Mondo Saotome e Tatsumi Mido. \u00c8 ambientata durante le rivolte studentesche che avvenivano negli anni sessanta e settanta."}
{"id": "3064845", "revid": "38120", "url": "https://it.wikipedia.org/wiki?curid=3064845", "title": "Guerrilla high", "text": ""}
{"id": "3064847", "revid": "287204", "url": "https://it.wikipedia.org/wiki?curid=3064847", "title": "C'\u00e8 del marcio in Vernon Street", "text": "C'\u00e8 del marcio in Vernon Street, titolo originale \"The Moon in the Gutter\", \u00e8 un romanzo giallo dello scrittore statunitense David Goodis pubblicato per la prima volta nel 1953. Da questo romanzo \u00e8 stato tratto il film \"Lo specchio del desiderio\" (1983) del regista Jean Jacques Beineix con gli attori G\u00e9rard Depardieu e Nastassja Kinski. Nell'edizione de \"I classici del giallo Mondadori\" volume 439 \u00e8 presente un'intervista al regista Jean Jacques Beineix da parte di Francois Guerif.\nTrama.\nWilliam Kerrigan tutte le notti si ferma a riflettere in un punto di Vernon Street. In quel punto ci sono ancora, dopo sette mesi, le tracce di sangue di Catherine. Catherine \u00e8 stata trovata morta e la polizia, dopo alcune indagini, ha stabilito che si \u00e8 uccisa, si \u00e8 tagliata la gola. L'autopsia ha stabilito che ha subito violenza. La conclusione \u00e8 che si sia uccisa per la disperazione di quello che aveva subito. Le indagini si sono arenate per la difficolt\u00e0 di individuare il colpevole visto il grave stato di degrado in cui \u00e8 maturata la violenza ed il relativo suicidio.\nWilliam non riesce a darsi pace per la perdita di sua sorella, che aveva solo ventitr\u00e9 anni ed era ben voluta da tutti. Newton frequenta il bar del quartiere, il \"Dugan's Den\", si ubriaca e sua sorella Loretta viene a prenderlo. \u00c8 in una di queste occasioni che Loretta e William si conoscono. Nel frattempo Bella cerca di capire come mai il suo William non la vuole sposare.\nMooney, parlando con William, gli confessa che era segretamente innamorato di Catherine. Il giorno dopo, per colpa di Loretta, scoppia una rissa al porto tra William Kerrigan e Ruttman. La rissa si risolve con la sconfitta di William ed il suo licenziamento. Loretta riconosce di aver \"giocato\" con i sentimenti di William e riesce a farlo riassumere. Si accende l'amore tra William e Loretta e i due decidono di sposarsi, nonostante William avesse gi\u00e0 una donna, Bella.\nWilliam confessa a Bella di essersi sposato con Loretta e Bella reagisce piangendo. Il giorno dopo William viene aggredito da due uomini che hanno ricevuto dei soldi per picchiarlo un poco. William riesce a evitare di esser malmenato, ed anzi riesce a stenderli entrambi. Uno dei due confessa a William che \u00e8 stata una donna di nome Bella a dargli venti dollari per metterlo fuori combattimento.\nWilliam \u00e8 davvero arrabbiato per quello che ha appena saputo. Invece di andare direttamente da Bella a chiedergli spiegazioni su quello che ha saputo riesce a calmarsi e poi si dirige a casa di Bella per chiederle gentilmente come mai aveva pagato quei due tipi per picchiarlo. Bella gli confessa che \u00e8 stato suo fratello Frank a dargli l'idea di assoldare due picchiatori per metterlo fuori combattimento. William non riesce a capire come mai suo fratello lo voleva far picchiare e poi capisce tutto. Capisce il motivo per cui sua sorella Catherine \u00e8 morta. Non \u00e8 stato Frank a uccidere la sua amata sorella Catherine ma ora, solo ora, ha capito veramente chi \u00e8 il colpevole..."}
{"id": "3064848", "revid": "1543377", "url": "https://it.wikipedia.org/wiki?curid=3064848", "title": "Madbury", "text": "Madbury \u00e8 un comune degli Stati Uniti d'America facente parte della contea di Strafford nello stato del New Hampshire."}
{"id": "3064851", "revid": "1543377", "url": "https://it.wikipedia.org/wiki?curid=3064851", "title": "Middleton (New Hampshire)", "text": "Middleton \u00e8 un comune degli Stati Uniti d'America facente parte della contea di Strafford nello stato del New Hampshire."}
{"id": "3064854", "revid": "93556", "url": "https://it.wikipedia.org/wiki?curid=3064854", "title": "Distretto regionale di Powell River", "text": " \nIl distretto regionale di Powell River (PRRD) \u00e8 un distretto regionale della Columbia Britannica, Canada di 19.599 abitanti, che ha come capoluogo Powell River."}
{"id": "3064855", "revid": "709565", "url": "https://it.wikipedia.org/wiki?curid=3064855", "title": "HMS Jamaica (44)", "text": "La HMS \"Jamaica\" (Pennant number C44), sesta nave da guerra britannica a portare questo nome in onore dell'omonima isola allora colonia britannica, \u00e8 stata un incrociatore leggero classe Crown Colony della Royal Navy. Costruita nei cantieri Vickers-Armstrongs di Barrow, venne impostata il 28 aprile 1939, varata il 16 novembre 1940 ed entr\u00f2 in servizio il 29 giugno 1942.\nServizio.\nDurante il conflitto.\nAl momento dell'ingresso in servizio l'unit\u00e0 venne trasferita a Scapa Flow con il resto della flotta per l'addestramento dell'equipaggio e la preparazione ai compiti operativi. Tra il 26 ed il 29 agosto scort\u00f2 insieme a tre cacciatorpediniere la nave da battaglia \"Howe\" appena completata da Rosyth a Scapa Flow. Il 1\u00ba settembre forn\u00ec copertura al 1 Squadrone posamine impegnato nella posa di un campo minato nel Mare del Nord. Dall'8 settembre forn\u00ec copertura a distanza insieme alle navi da battaglia \"Anson\" e \"Duke of York\" al convoglio artico PQ18 diretto in Unione Sovietica e al convoglio di ritorno PQ14. Da ottobre venne inquadrata nel 10\u00ba Squadrone incrociatori della \"Home Fleet\", presenziando il 9 del mese alla visita del Primo Ministro Churchill e di Stafford Cripps. In seguito venne impiegata con compiti di pattuglia e scorta ai convogli nel Mare del Nord. In vista dell'operazione Torch, nome in codice degli sbarchi Alleati in nordafrica, l'unit\u00e0 venne trasferita dal 27 ottobre a Gibilterra. L'8 novembre, giorno dell'inizio degli sbarchi, appoggi\u00f2 insieme agli incrociatori \"Aurora\" e \"Delhi\" e alle portaerei di scorta \"Biter\" e \"Dasher\" lo sbarco della 1st Armored Division e del 1st Ranger ad Orano. Il giorno successivo respinse insieme alla \"Aurora\" i cacciatorpediniere della Francia di Vichy \"Tramatone\", \"Tornade\", \"Thyphon\" ed \"Epervier\" dalla zona degli sbarchi. Il 10 novembre partecip\u00f2 al bombardamento delle artiglierie costiere di Orano, fino alla resa delle truppe francesi. Quattro giorni dopo venne quindi riassegnata alla \"Home Fleet\" iniziando il viaggio di ritorno in patria.\nTornata a Scapa Flow il 20 novembre, venne utilizzata dal 17 dicembre seguente come parte della Forza R nella scorta ai convogli artici, insieme alla \"Sheffield\" e ai cacciatorpediniere \"Musketeer\" e \"Matchless\". Due giorni dopo prese parte alla scorta al convoglio JW51A, giungendo a Murmansk il 24 dicembre per effettuare rifornimento. Il 27 dicembre salp\u00f2 quindi per scortare il convoglio JW51B fino alla penisola di Kola. Il 31 dicembre ingaggi\u00f2 quindi una forza tedesca uscita per attaccare il convoglio composta dalla nave da battaglia leggera \"L\u00fctzow\", l'incrociatore \"Hipper\" e sei cacciatorpediniere, nella cosiddetta battaglia del mare di Barents. Un cacciatorpediniere e un dragamine vennero affondati, ma tutti i mercantili giunsero a destinazione. La flotta tedesca sub\u00ec la perdita del cacciatorpediniere \"Z16 Friedrich Eckoldt\". Nei primi giorni del 1943 l'unit\u00e0 scort\u00f2 quindi il convoglio RA51 diretto in Islanda, tornando a Scapa Flow l'8 gennaio.\nAlla fine del mese venne assegnata alla caccia ai forzatori di blocco tedeschi nell'Atlantico, operando quindi nell'area delle Azzorre, tornando a Scapa Flow a fine febbraio. Nel mese di marzo entr\u00f2 in cantiere a Barrow-in-Furness per la sostituzione delle canne dei cannoni. Tornata operativa in aprile, rimase in servizio attivo solo pochi mesi, venendo sottoposta a lavori di ammodernamento a Portsmouth dal mese di luglio. Tornata in servizio il 18 settembre, venne impiegata con compiti di pattuglia al largo della Norvegia.\nDal 2 novembre prese parte alla scorta al convoglio artico RA54A di ritorno dalla penisola di Kola insieme anche ad unit\u00e0 della US Navy. Sempre nel mese di novembre partecip\u00f2 a missioni di copertura dei convogli JW54A ed RA54B. Il 16 dicembre, dopo aver fornito scorta a distanza ad un ulteriore convoglio, si diresse a Murmansk insieme alla nave da battaglia \"Duke of York\" a bordo della quale si trovava il Comandante in Capo della \"Home Fleet\" per un incontro con il Comandante della Flotta del Nord sovietica. Il 26 dicembre prese quindi parte insieme alla \"Duke of York\" e agli incrociatori \"Belfast\" e \"Sheffield\" all'affondamento della nave da battaglia tedesca \"Scharnhorst\", salpata per attaccare il convoglio JW55B. L'ultimo giorno dell'anno le navi tornarono a Scapa Flow dopo un rifornimento a Murmansk venendo accolte con manifestazioni di giubilo dagli equipaggi presenti alla base.\nNel mese di gennaio 1944 rimase a Rosyth per le riparazioni dei danni ricevuti in battaglia, tornando in servizio in febbraio, nuovamente assegnata alla scorta ai convogli artici. Dal 1\u00ba aprile partecip\u00f2 come scorta antiaerea all'Operazione Tungsten, il tentativo di distruggere la nave da battaglia tedesca \"Tirpitz\" con un attacco lanciato da una portaerei. In maggio partecip\u00f2 ad una serie di bombardamenti ed esercitazioni precedenti all'Operazione Neptune, fase navale dello sbarco in Normandia. Dopo aver fornito copertura a distanza alle forze da sbarco, il 16 giugno partecip\u00f2 insieme al cacciatorpediniere \"Whelp\" ad un'operazione di rifornimento della guarnigione alleata sull'isola di Spitsbergen. Il 7 luglio prese parte ad una nuova missione di attacco alla \"Tirpitz\", fornendo scorta alle tre portaerei impegnate. Dopo ulteriori servizi di scorta nel Mare del Nord e nell'Artico, venne designata per lavori di manutenzione e modernizzazione a Portsmouth, che iniziarono il 16 ottobre in vista di un trasferimento presso la \"British Pacific Fleet\". Durante i lavori la torretta X venne sostituita con due impianti antiaerei quadrupli \"Pom Pom\" mentre tutte le installazioni radar vennero aggiornate.\nUscita di cantiere nell'aprile 1945, effettu\u00f2 nel mese di maggio le prove in mare, durante le quali ebbe fine la guerra in europa, accogliendo quindi a bordo Re Giorgio VI il 6 giugno per una visita alle Isole del Canale. In agosto, completate tutte le prove e le esercitazioni, raggiunse Plymouth, dove venne raggiunta dalla notizia della vittoria finale anche contro il Giappone.\nIl dopoguerra.\nLa \"Jamaica\" salp\u00f2 quindi da Plymouth il 28 ottobre, giungendo a Colombo il 5 ottobre seguente dopo aver attraversato il Mediterraneo ed il Canale di Suez. Nel mese successivo oper\u00f2 con base a Singapore, sostituendo poi nell'aprile 1946 la \"Norfolk\" come ammiraglia del 4 Squadrone Incrociatori, rimanendo nelle Indie orientali fino al novembre 1947 quando venne richiamata in patria. Dopo un ciclo di lavori a Devonport venne inviata nelle Indie occidentali dove rimase fino all'aprile 1949, quando torn\u00f2 in Estremo Oriente per supportare le forze delle Nazioni Unite durante la guerra di Corea. L'unit\u00e0 partecip\u00f2 alla battaglia di Jumunjin il 2 luglio 1950 contro unit\u00e0 navali nordcoreane, e bombard\u00f2 quindi posizioni nemiche sulla costa venendo anche colpita da fuoco di artiglieria ma senza subire gravi danni.\nTornata a Singapore nell'ottobre 1950 venne sottoposta a lavori di manutenzione dopo i quali torn\u00f2 nel Regno Unito nel febbraio 1951. Trasferita in riserva a Plymouth, divenne in seguito ammiraglia della Flotta di Riserva a Portsmouth dal maggio 1953 al novembre dell'anno successivo, quando entr\u00f2 in cantiere per lavori. Tornata in servizio attivo nel 1954, venne dislocata nel Mediterraneo insieme al 1 Squadrone Incrociatori, tornando in patria nel giugno 1955 dopo un viaggio in Giamaica. Nel 1956, in seguito ad ulteriori lavori di modernizzazione, la nave torn\u00f2 nel Mediterraneo, prendendo parte alle operazioni navali seguite alla crisi di Suez. Venne quindi deciso un suo nuovo trasferimento in riserva a Chatham dove giunse il 6 maggio 1958. Dopo una visita a Kiel, Scarborough e Sunderland, venne definitivamente ritirata dal servizio e tirata in secco nel Gareloch. Messa in vendita nel 1960, venne acquistata dalla BISCO il 14 novembre seguente, giungendo a Dalmuir per la demolizione il mese successivo. I lavori vennero completati a Troon il 15 agosto 1963."}
{"id": "3064856", "revid": "1543377", "url": "https://it.wikipedia.org/wiki?curid=3064856", "title": "Milton (New Hampshire)", "text": "Milton \u00e8 un comune degli Stati Uniti d'America facente parte della contea di Strafford nello stato del New Hampshire."}
{"id": "3064857", "revid": "6923", "url": "https://it.wikipedia.org/wiki?curid=3064857", "title": "Semic Press", "text": "La Semic Press \u00e8 stata una delle pi\u00f9 grandi case editrici svedesi, grazie anche all'acquisizione di concorrenti come Centerf\u00f6rlaget o Williams f\u00f6rlag.\nL'azienda venne fondata nel 1950 come filiale della Bonnier AB, con il nome di \"Serief\u00f6rlaget\". Tra i suoi primi titoli pubblicati c'erano l\"'Uomo mascherato\", \"Blondie e Dagoberto\" e \"Tarzan\". Nel 1955 cambi\u00f2 il nome in \"\u00c5hl\u00e9n &amp; \u00c5kerlunds Ungdomstidningar\", mentre nel 1962 cambi\u00f2 definitivamente in \"Semic\" (unione delle parole \"serier\" e \"comic\", ossia \"serie\" e \"fumetto statunitense\").\nL'editore chiuse nel 1997 con la vendita della Bonnier alla Egmont."}
{"id": "3064858", "revid": "38120", "url": "https://it.wikipedia.org/wiki?curid=3064858", "title": "Semic press", "text": ""}
{"id": "3064859", "revid": "1543377", "url": "https://it.wikipedia.org/wiki?curid=3064859", "title": "Distretto regionale di Peace River", "text": " \nIl distretto regionale di Peace River \u00e8 un distretto regionale della Columbia Britannica, Canada di 58.264 abitanti, che ha come capoluogo Dawson Creek."}
{"id": "3064862", "revid": "121714791", "url": "https://it.wikipedia.org/wiki?curid=3064862", "title": "In the Constellation of the Black Widow", "text": "In the Constellation of the Black Widow \u00e8 un album discografico del gruppo musicale britannico Anaal Nathrakh pubblicato nel 2009 dalla Candlelight Records."}
{"id": "3064863", "revid": "1543377", "url": "https://it.wikipedia.org/wiki?curid=3064863", "title": "Rollinsford", "text": "Rollinsford \u00e8 un comune degli Stati Uniti d'America facente parte della contea di Strafford nello stato del New Hampshire."}
{"id": "3064864", "revid": "1266208", "url": "https://it.wikipedia.org/wiki?curid=3064864", "title": "Football Club Internazionale 1915-1916", "text": "Questa voce raccoglie le informazioni riguardanti il Football Club Internazionale nelle competizioni ufficiali della stagione 1915-1916.\nStagione.\nSospesa l'attivit\u00e0 ufficiale le forze calcistiche nerazzurre si ripresentano in campo per la stagione 1915-1916 e chiedono la ripresa delle competizioni non ufficiali. Coordinati da diversi soci tra cui spicca il Vicepresidente, l'Ingegner Francesco Mauro, esentato dalla chiamata della leva obbligatoria, l'Inter si presenta in campo con tutte le proprie riserve e i boys, i titolari della classe 1896 che verranno chiamati dal febbraio 1916, e tutti quei giocatori della prima squadra che riescono a beneficiare di licenze e permessi.\nA settembre tutte le squadre milanesi hanno ripreso appieno l'attivit\u00e0 sportiva ma dalla F.I.G.C. non c'\u00e8 alcun segno di vita e monta la polemica sull'arbitraria sospensione dell'attivit\u00e0 ufficiale da parte della Federazione. 63 societ\u00e0 calcistiche su 210 affiliate si riuniscono il 26 settembre e sconfessano l'operato federale riorganizzando l'attivit\u00e0 ufficiale che viene divisa in due parti: tornei delle riserve e campionati regionali di Terza Categoria. Il Comitato Regionale Lombardo si riunisce, nomina un Commissario che, riorganizzato il Comitato, coordina le richieste delle societ\u00e0 che intendono indire dei tornei sottoponendone al CRL il regolamento e fruendo cos\u00ec degli arbitri ufficiali. Ed \u00e8 cos\u00ec che l'attivit\u00e0 ufficiale riparte. Nell'amichevole Inter-Selezione Franco Belga (6-4) del 1\u00ba gennaio 1916 giocata a Milano, nelle file nerazzurre hanno giocato Renzo De Vecchi (FBC Genoa) e Attilio Fresia (FC Modena).\nBibliografia.\nLibri che hanno pubblicato tabellini e i risultati dei tornei disputati durante la Grande Guerra:"}
{"id": "3064866", "revid": "77594", "url": "https://it.wikipedia.org/wiki?curid=3064866", "title": "HMS Jamaica (C44)", "text": ""}
{"id": "3064870", "revid": "104458", "url": "https://it.wikipedia.org/wiki?curid=3064870", "title": "Varvara Vladimirovna Zelenskaja", "text": ""}
{"id": "3064872", "revid": "122846967", "url": "https://it.wikipedia.org/wiki?curid=3064872", "title": "Jo Ramirez", "text": "La sua fama \u00e8 legata al ruolo di coordinatore della McLaren di Formula 1 dal 1984 al 2001.\nPrimi anni di vita.\nIl terzo di otto figli, Ram\u00edrez \u00e8 nato a Citt\u00e0 del Messico e ha studiato ingegneria meccanica presso l'Universit\u00e0 Nazionale Autonoma del Messico (UNAM). In disaccordo con la famiglia nel 1960 si allontana da casa per seguire il suo amico Ricardo Rodr\u00edguez in Europa. Ram\u00edrez ha lavorato come apprendista meccanico per la Scuderia Ferrari per due anni. Quando Rodr\u00edguez muore in un incidente di corsa nel GP del Messico nel 1962, Ram\u00edrez trova lavoro alla Maserati, poi passa alla Lamborghini come meccanico della loro nuova linea di vetture stradali ad alte prestazioni. Nel 1964 si trasferisce in Inghilterra, dove lavora per la Ford GT40, prima di entrare nel team All American Racers di Dan Gurney nel 1966.\nNel 1970 lavora nella John Wyer Automotive dove ricopre il ruolo di capo meccanico della Porsche 917 di Jo Siffert.\nFormula 1.\nDurante gli anni Sessanta e Settanta Ram\u00edrez ha lavorato per diverse squadre, tra cui la Eagle di Dan Gurney e la Tyrrell, dove il fondatore Ken Tyrrell gli consiglia di tenere un diario aggiornato del suo lavoro, e per Wilson ed Emerson Fittipaldi nella loro squadra: la Copersucar. \nNel dicembre 1983, Ram\u00edrez si trasferisce in McLaren, come coordinatore e manager del team, diventando amico di molti piloti, tra cui Alain Prost, Ayrton Senna, David Coulthard e Mika H\u00e4kkinen. Invece Jackie Stewart e Fran\u00e7ois C\u00e9vert li conobbe prima, all'inizio degli anni '70.\nNel 2001, dopo pi\u00f9 di 40 anni di onorata carriera, Ramirez si congeda dal mondo della Formula Uno. Come regalo di addio David Coulthard e Mika H\u00e4kkinen gli hanno regalato una motocicletta, una Harley-Davidson \"Road King\".\nDopo la Formula 1.\nNel 2005 ha scritto un libro che ripercorre tutta la sua carriera sportiva: Jo Ramirez - Memoirs of a Racing Man.\nRam\u00edrez ha anche scritto la prefazione di alcuni libri come: \"I Fratelli Rodr\u00edguez\" (2007) e \"La Carrera Panamericana: \"corsa pi\u00f9 bella del mondo\"\" (2008).\nDurante le stagioni di F1 Ram\u00edrez ha una rubrica sul quotidiano messicano \"Reforma\".\nRam\u00edrez \u00e8 stato un grande sostegno e ispirazione per talenti messicani come Adri\u00e1n Fern\u00e1ndez, Salvador Dur\u00e1n, Sergio P\u00e9rez e Esteban Guti\u00e9rrez.\nRam\u00edrez parla fluentemente in spagnolo, inglese, italiano e portoghese.\nCarrera Panamericana.\nDopo il suo ritiro dalla F1, Ram\u00edrez ha partecipato alla Carrera Panamericana, compreso il quarto posto nella categoria A + storico nel 2010 con una Volvo.\nNella edizione 2012 Ram\u00edrez e il suo co-pilota Alberto \"Beto\" Cruz hanno ottenuto un podio con un terzo posto nella categoria A + Historic 2.000 cc. Ram\u00edrez ha guidato la sua Volvo P-1800 della Scuderia Telmex e ha concluso al 50\u00ba posto generale con il tempo di 5h.55m.3.1s."}
{"id": "3064876", "revid": "6923", "url": "https://it.wikipedia.org/wiki?curid=3064876", "title": "TM-Semic", "text": "La TM-Semic \u00e8 stata una casa editrice polacca specializzata nella pubblicazione di fumetti supereroistici statunitensi, in particolare della Marvel Comics. Nel corso della sua vita editoriale ha pubblicato circa 930 fumetti.\nNata nel 1990, la casa ha cambiato nome nel 2002 diventando \"Fun Media\". Nel 2003 ha chiuso l'attivit\u00e0."}
{"id": "3064878", "revid": "767487", "url": "https://it.wikipedia.org/wiki?curid=3064878", "title": "Nico Facciolo", "text": "Carriera.\nGiocatore.\nComincia nel dove dal 1978 al 1983 gioca 44 partite. Passa poi al rimanendoci per due stagioni. Nel 1985 veste la maglia della , mentre nel 1987 approda in Serie B all'. Tornato a Reggio Emilia, ottiene una promozione tra i cadetti; gioca in totale, tra il primo e il secondo periodo, sei stagioni in granata. Si ritira nel 1994, al termine della seconda stagione disputata con la .\nIn totale ha giocato 118 partite in Serie B.\nAllenatore.\nDal 2003 al 2005 \u00e8 stato l'allenatore dei portieri del , mentre dal 2005 al 2009 ha svolto questo incarico nel . Nella stagione di Serie A 2010-2011 torna a Cagliari, agli ordini di Pierpaolo Bisoli. Il 16 luglio 2011 il suo posto viene preso da Paolo De Toffol; torna in rossobl\u00f9 il successivo 9 settembre, con l'esonero di Massimo Ficcadenti e l'arrivo di Davide Ballardini. L'11 marzo 2012, con l'esonero di quest'ultimo, viene a sua volta sollevato dall'incarico.\nIl 2 ottobre 2012, con l'approdo di Ivo Pulga sulla panchina cagliaritana, torna a lavorare per il club sardo. Successivamente rimane a Cagliari diventando il preparatore dei portieri di Diego Luis L\u00f3pez prima e di Zden\u011bk Zeman poi; ricopre tale ruolo anche con Gianfranco Zola, subentrato a Zeman il 24 dicembre 2014. Lascia l'incarico il 10 marzo 2015, a seguito dell'esonero di Zola con conseguente ritorno di Zeman sulla panchina rossobl\u00f9."}
{"id": "3064879", "revid": "38120", "url": "https://it.wikipedia.org/wiki?curid=3064879", "title": "TM Semic", "text": ""}
{"id": "3064883", "revid": "38120", "url": "https://it.wikipedia.org/wiki?curid=3064883", "title": "C'\u00e8 del Marcio in Vernon Street", "text": ""}
{"id": "3064884", "revid": "149727", "url": "https://it.wikipedia.org/wiki?curid=3064884", "title": "Dipartimento del Gers", "text": ""}
{"id": "3064893", "revid": "252548", "url": "https://it.wikipedia.org/wiki?curid=3064893", "title": "E.W. Kemble", "text": ""}
{"id": "3064903", "revid": "1904508", "url": "https://it.wikipedia.org/wiki?curid=3064903", "title": "Beatrice di Savoia (1223-1259)", "text": "Biografia.\nInfanzia.\nBeatrice, secondo lo storico francese, Samuel Guichenon, nel suo \"Histoire g\u00e9n\u00e9alogique de la royale maison de Savoie\", era la figlia primogenita del decimo Conte di Savoia e Conte d'Aosta e Moriana e marchese d'Italia, Amedeo IV e della sua prima moglie, Margherita di Borgogna, che, secondo il documento n\u00b0 732 del \"Peter der Zweite, Graf von Savoyen, Markgraf in Italien\", parte del testamento del nipote di Margherita, Ghigo VII del Viennois, figlio del fratello di Margherita, Andrea Ghigo VI del Viennois, Margherita era la figlia del duca di Borgogna, Ugo III e della sua seconda moglie, Beatrice di Albon (1161 - 1228), delfina del Viennois e contessa di Albon, Grenoble, Oisans e Brian\u00e7on.\nAmedeo IV di Savoia, secondo Samuel Guichenon, era il figlio primogenito di Tommaso I, Conte di Savoia, d'Aosta e di Moriana, e della moglie, Margherita o forse Beatrice, che secondo la \"Chronica Albrici Monachi Trium Fontium\" era figlia del Conte di Ginevra, Guglielmo I e della signora di Faucigny, Beatrice.\nFidanzamento e primo matrimonio.\nSecondo il \"Regesto dei Marchesi di Saluzzo (1091-1340)\" il 4 marzo 1223, Beatrice, di pochi mesi di vita, fu promessa in sposa al marchese di Saluzzo, Manfredo III (\"Manfredum marchionem Saluciarum\"); la trattativa era stata condotta dai rispettivi nonni, Tommaso I di Savoia (\"Thomam comitem Maurian\u00e6\") e la reggente del marchesato, Alasia del Monferrato (\"Alaxiam comitissam Saluciarum\").\nIl matrimonio fu celebrato verso il 1235; il \"Monumenta Aquensia, Pars II, Historiam Aquensem,Monferratensem ac Pedemontanam\" conferma l'avvenuto matrimonio di Beatrice con Manfredo III, figlio di Bonifacio di Saluzzo e di Maria, figlia del giudice (Comita I di Torres); il matrimonio tra la figlia di Comita I, e Bonifacio di Saluzzo \u00e8 confermato dal documento n\u00b0 189 del \"Regesto dei Marchesi di Saluzzo (1091-1340)\".\nNel 1243, mor\u00ec sua madre, e suo padre, nel 1244, si spos\u00f2 in seconde nozze con Cecilia del Balzo (o de Baux) (\u2020 1275), figlia di Barral, VIII signore di Les Baux-de-Provence e II visconte di Marsiglia, e della nipote di Raimondo VII di Tolosa, conte di Tolosa, Sibilla d'Andouze.\nNel 1244, suo marito, Manfredo III, mor\u00ec e Beatrice rimase vedova; il documento n\u00b0 194 del \"Peter der Zweite, Graf von Savoyen, Markgraf in Italien\" del 1246, conferma che Beatrice era vedova.\nDopo la morte del marito, Beatrice dovette cedere la reggenza del Marchesato di Saluzzo a Bonifacio II di Monferrato come racconta Raffaello Menochio: \u00abMorto Manfredo III di Saluzzo gli succedeva nel 1244 Tommaso I di Saluzzo in et\u00e0 di 4 anni sotto la tutela del marchese Bonifacio II di Monferrato, il quale tosto si portava a Carmagnola, ed ai 30 ottobre di quell'anno in casa di Bongioanni Granetto riceveva il giuramento di fedelt\u00e0 a nome del pupillo e della contessa di Saluzzo\u00bb; Manfredo III, prima di morire aveva fatto testamento indicando Beatrice come co-reggente, affidandogli anche la figlia, Alasia. \nSecondo matrimonio.\nNello stesso anno il padre, Amedeo IV, che aveva stretto un'alleanza con l'imperatore, Federico II di Svevia, la fidanz\u00f2 col figlio di quest'ultimo, Manfredi (figlio illegittimo dell'imperatore Federico II di Svevia e di Bianca Lancia); il sopra citato documento n\u00b0 194 del \"Peter der Zweite, Graf von Savoyen, Markgraf in Italien\" del 1246, conferma il fidanzamento tra Beatrice (\"Beatricem filiam Amedei comitis, relictam Manfredi marchionis Salucensis\") e Manfredi (\"Manfredum dictum Lancea, filium naturalem imperatoris\").\nIl contratto di matrimonio \u00e8 datato 21 aprile 1247, come ci viene confermato dal documento n\u00b0 202 del \"Peter der Zweite, Graf von Savoyen, Markgraf in Italien\".In quel periodo, Manfredi, dal padre, era stato nominato Signore di tutti i territori compresi tra Genova e Pavia (da Pavia in gi\u00f9).\nLa \"Historia de rebus gestis Federici II\" di Saba Malaspina, conferma il matrimonio di Manfredi, divenuto principe di Taranto (\"principatu Tarentinu\") e Beatrice (\"natam Amadei comitis Sabaudiae, nomine Beatricem\").Anche il cronista Bartolommeo di Neocastro, nella sua \"Historia Sicula\", registra il matrimonio tra Manfredi (\"Manfredus\") e Beatrice, figlia di Amedeo IV, che come primo marito aveva avuto il marchese di Saluzzo (\"dominam Beatricem filiam ducis Sex Viarum, qui prius in virum absumpserat marchionem de Salluciis\").\nSi suppone che tra il 1252 e il 1253 il matrimonio forse sub\u00ec una rottura: in due testamenti del 1252 e del 1253, suo padre, il conte Amedeo IV cita la figlia Beatrice come \"Marchesa di Saluzzo\" (\"Beatricem filiam meam uxorem quondam Manfredi marchionis Salutiarum\"), oppure (\"marchionissae Beatrix Salutiarum\"), senza alcun riferimento al secondo marito.\nIl 10 agosto 1258, suo marito Manfredi fu incoronato re di Sicilia, a Palermo, come conferma la \"Historia de rebus gestis Federici II\" di Saba Malaspina, e Beatrice divenne regina consorte\nMorte.\nBeatrice mor\u00ec prima del 2 giugno 1259, data del secondo matrimonio di Manfredi con Elena Ducas, come conferma Bartolommeo di Neocastro.\nDiscendenza.\nBeatrice al primo marito, Manfredo III di Saluzzo diede quattro figli:\nBeatrice al secondo marito, Manfredi di Sicilia diede una sola figlia::\n, e fu anche regina di Sicilia."}
{"id": "3064904", "revid": "767487", "url": "https://it.wikipedia.org/wiki?curid=3064904", "title": "Jullie", "text": "Raggiunse la popolarit\u00e0 in Brasile come attrice e doppiatrice, e anche come cantante, dopo aver cantato con Joe Jonas, dei Jonas Brothers.\nBiografia.\nPur non essendo nata in una famiglia di artisti, Juliana Vasconcelos P\u00f3voas ha desiderato sin dall'infanzia diventare un'attrice famosa.\nNel 1998, all'et\u00e0 di dieci anni incontra il produttore discografico Hilton Assun\u00e7\u00e3o, che la presenta alla direttrice di Rede Globo, Marlene Mattos, che propone a Juliana di partecipare a programmi come \"Xuxa Park\", \"Crian\u00e7a Esperan\u00e7a\". Nel 2001 vince un concorso musicale nel programma, \"Gente Inocente\".\nTre anni dopo, Juliana esordisce come attrice interpretando il personaggio adolescenziale di 'Lia' nel film brasiliano \"Mais Uma Vez Amor\" . Nel 2005 fu invitata a registrare la sua prima colonna sonora, per lo spettacolo \"S\u00edtio do Pica-Pau Amarelo\" . la canzone, \"A Fadinha Tambelina\" . Esordisce anche come doppiatrice, dando voce a personaggi come, Blair Waldorf in \"Gossip Girl\", e Katie in \"Total Drama Island\".\nNel 2008, dopo l'invio di sue demo a diverse case discografiche, Juliana firma un contratto con la \"Deckdisc\", dove le suggeriscono di modificare il suo nome d'arte in Jullie. Inizia a registrare il suo primo album nel 2008. Il 13 giugno 2009, pubblica il suo primo singolo, la canzone \"Alice\", una versione di \"Misfit,\" \"All You Girls\", dalla cantante inglese Amy Studt. Il 10 settembre 2009, pubblica il suo primo album, \"Hey!\", influenzato dallo stile di cantanti come Lily Allen, Madonna, Alanis Morissette, e il suo principale riferimento, Katy Perry, stile diretto a una presa di posizione femminista, con testi scritti sia da lei, che da compositori come Sabrina Sahm e Liah. \u00c8 un album il cui target \u00e8 orientato a donne giovani, la media delle giovani che vedono MTV, una stazione televisiva statunitense, che l'ha definita, la \"Katy Perry brasiliana\", sia per suo modo di vestire, che per il suo stile musicale. Nel mese di agosto del 2009 la cantante \u00e8 uno dei presentatori, insieme a Marcelo Mancini, Lucas Silveira, alla versione brasiliana dei Nickelodeon Kids' Choice Awards, dal titolo, \"Meus Pr\u00eamios Nick Brasil\", che raccoglie il meglio della musica e della televisione orientati ai giovani. Jullie passa, nel mese di ottobre, a presentare il \"Plant\u00e3o MIXTV\", programma musicale su MTV. Il 5 novembre, la cantautrice pubblica il suo secondo singolo, \"Hey\", ricevendo critiche negative da parte della critica, ma buone recensioni con il suo videoclip, ispirato al video musicale, \"Just Dance\" di Lady Gaga.\nIl 10 febbraio 2010 lancia \"Tudo Pode Mudar\" , riscrittura della banda Metr\u00f4, dalla colonna sonora della serie \"Malha\u00e7\u00e3o ID\", di Rede Globo. Il 5 marzo 2010, attraverso una Twitcam, canta le sue canzoni e cover come, \"I Kissed a Girl\", di Katy Perry, e \"Paparazzi\", di Lady Gaga. Il 13 giugno 2010, inizia a registrare, per Disney Channel, la seconda stagione della versione brasiliana di, \"As the Bell Rings\", insieme alla cantante statunitense Demi Lovato in quel periodo in Brasile, per un tour. Il 6 luglio annuncia la registrazione di una canzone, in coppia con il cantante statunitense, Joe Jonas, leader dei Jonas Brothers, una versione di, \"Wouldn't Change a Thing\", dalla colonna sonora di \"Camp Rock 2\", registrazione che le \u00e8 valso il nome, \"N\u00e3o Mudaria Nada Em Voc\u00ea\" , lanciata ufficialmente il 2 agosto 2010."}
{"id": "3064907", "revid": "86343", "url": "https://it.wikipedia.org/wiki?curid=3064907", "title": "Strafford", "text": "Il toponimo Strafford pu\u00f2 riferirsi a diverse localit\u00e0 degli Stati Uniti d'America:"}
{"id": "3064911", "revid": "332944", "url": "https://it.wikipedia.org/wiki?curid=3064911", "title": "Mahiedine Benabbad", "text": ""}
{"id": "3064912", "revid": "729019", "url": "https://it.wikipedia.org/wiki?curid=3064912", "title": "Battaglia di Gallabat", "text": "La battaglia di Gallabat (talvolta anche chiamata battaglia di Metemma) venne combattuta tra il 9 e il 10 marzo 1889 tra le forze del Sudan mahdista, al comando dell'emiro Zeki Tummal, e quelle dell'Impero d'Etiopia, al comando del \"negus neghesti\" Giovanni IV d'Etiopia; la battaglia venne combattuta tra gli insediamenti gemelli di Gallabat (oggi in Sudan) e Metemma (nell'attuale Etiopia), per cui entrambi i nomi sono comunemente usati per indicarla.\nNonostante entrambi gli eserciti disponessero di reparti di fucilieri e di qualche cannone, la battaglia viene ricordata come l'ultimo grande scontro in cui entrambe le parti si affrontarono usando prevalentemente armi bianche.\nPreludio.\nTra il 1881 ed il 1884, le popolazioni musulmane del Sudan insorsero contro la dominazione Anglo - egiziana sotto la guida del capo religioso Muhammad Ahmad, autoproclamatosi \"Mahdi\", dando luogo alla cosiddetta \"Guerra Mahdista\". Sconfitti pi\u00f9 volte gli egiziani, i ribelli obbligarono i britannici ad ordinare l'evacuazione del paese.\nNumerose guarnigioni egiziane rimasero isolate nel sud del paese, e ci\u00f2 spinse i britannici a negoziare un trattato con l'imperatore d'Etiopia Giovanni IV in base al quale i soldati egiziani poterono attraversare il territorio etiope fino al porto di Massaua; questo trattato fu preso a pretesto dai mahdisti per muovere guerra all'Etiopia. Partendo dalla base di Gallabat, vicino al confine etiope, un esercito sudanese invase l'Etiopia nel settembre del 1885 diretto a Gondar, la vecchia capitale imperiale, ma sub\u00ec una dura sconfitta ad opera delle forze del ras Alula Engida a Kufit. Nel gennaio del 1887 il negus del Goggiam Tekle Haymanot, un vassallo dell'imperatore Giovanni, attravers\u00f2 il confine sudanese e saccheggi\u00f2 la citt\u00e0 di Metemma, occupata dai mahdisti; in risposta a ci\u00f2, il successore del Mahdi, il califfo Abdallahi ibn Muhammad, invi\u00f2 un nuovo esercito verso Gondar. Tekle Haymanot affront\u00f2 i mahdisti a Sar Weha, ma fu miseramente sconfitto, e la citt\u00e0 di Gondar venne duramente saccheggiata, con molti dei suoi abitanti condotti via in schiavit\u00f9.\nIl saccheggio di Gondar spinse l'imperatore Giovanni a muovere guerra ai mahdisti con il suo esercito principale; inizialmente era riluttante ad impegnarsi a fondo con i mahdisti poich\u00e9 sospettava una possibile rivolta del suo pi\u00f9 potente vassallo, il negus della Scio\u00e0 Sahle Maryam, ma poi cedette alle pressioni del clero e dei suoi comandanti militari e si diresse con il suo esercito verso Gallabat.\nLa battaglia.\nSul finire del gennaio del 1889, Giovanni raccolse a Dembiya un imponente esercito di 150.000 uomini e si diresse verso Gallabat, dove erano asserragliati gli 85.000 uomini dell'emiro sudanese Zeki Tummal. Secondo Angelo Del Boca, che ricorda come dello scontro vi siano diverse versioni e nessun testimone europeo, le forze in campo erano pi\u00f9 equilibrate come numero: 80.000 per Giovanni contro circa 70.000 per i sudanesi, anche se l'esercito di Giovanni era meglio armato. I mahdisti avevano fortificato la citt\u00e0 circondandola con un enorme \"zariba\", una barriera fatta di cespugli spinosi intrecciati che replicava l'effetto del filo spinato. Sempre secondo il Del Boca a difesa della citt\u00e0 vi erano almeno due ordini di palizzate, che potrebbero essere questi \"zariba\", anche fossati e ridotte; cita pure la presenza di numerosi preti copti in campo imperiale, come assistenza spirituale, il che non pare strano, visto il carattere religioso di quella guerra.\nL'esercito etiope giunse in vista della citt\u00e0 l'8 marzo, cominciando l'attacco all'alba del giorno seguente. Le ali dello schieramento etiope erano comandate dai nipoti del negus, il ras Haile Maryam Gugsa a sinistra e il Ras Mangasci\u00e0 a destra, con Giovanni alla guida del centro dello schieramento. Gli etiopi concentrarono i loro attacchi su un solo settore della difesa, riuscendo a rompere le file dei mahdisti e a sospingerli verso la citt\u00e0; i difensori subirono forti perdite ed erano sul punto di crollare, quando improvvisamente la battaglia volse a loro favore: l'imperatore Giovanni, che guidava le sue truppe in prima linea, venne colpito da due pallottole sparate da un cecchino sudanese, una alla mano e una al petto. Ricondotto alla sua tenda, mor\u00ec quella notte stessa, non prima di aver ordinato ai nobili di riconoscere suo figlio naturale, Ras Mangasci\u00e0, come suo successore; gli etiopi, demoralizzati dalla morte dell'imperatore, si ritirarono dal campo di battaglia lasciando la vittoria ai sudanesi.\nInformato della morte di Giovanni dalle sue spie, Zeki Tummal invi\u00f2 i suoi soldati all'inseguimento degli etiopi in fuga, raggiungendo il 12 marzo, mentre il grosso dell'esercito di Giovanni aveva gi\u00e0 passato il fiume Atbara, il convoglio guidato dal ras Area che trasportava il corpo dell'imperatore e che si trovava ancora sulla sponda sudanese di questo fiume; gli etiopi furono sconfitti con gravi perdite e il feretro dell'imperatore fu catturato dai sudanesi, che ne inviarono la testa mozzata alla loro capitale, Omdurman, perch\u00e9 fosse esposta come trofeo.\nConseguenze.\nLa morte dell'imperatore caus\u00f2 un periodo di disordini politici in Etiopia. Anche se ras Alula e altri nobili cercarono di far valere le legittime pretese di Mangasci\u00e0, nel giro di poche settimane Sahle Maryam fu riconosciuto in tutta l'Etiopia come nuovo imperatore con il nome di Menelik II. Dei disordini approfittarono gli italiani, che nell'ottobre del 1889 negoziarono con Menelik il controverso trattato di Uccialli.\nL'esercito mahdista, seppur vittorioso, aveva subito gravi perdite, soprattutto tra i guerrieri migliori; il califfo decise quindi di sospendere le azioni offensive verso l'Etiopia, e il conflitto si ridusse ad una serie di incursioni transfrontaliere su piccola scala."}
{"id": "3064913", "revid": "1543377", "url": "https://it.wikipedia.org/wiki?curid=3064913", "title": "Strafford (New Hampshire)", "text": "Strafford \u00e8 un comune degli Stati Uniti d'America facente parte della contea omonima nello stato del New Hampshire."}
{"id": "3064914", "revid": "446353", "url": "https://it.wikipedia.org/wiki?curid=3064914", "title": "Battaglia di Metemma", "text": ""}
{"id": "3064916", "revid": "124123", "url": "https://it.wikipedia.org/wiki?curid=3064916", "title": "Eugenio Cecconi (pittore)", "text": "Biografia.\nSi laurea in Giurisprudenza e esercita la pratica legale. Contemporaneamente segue le lezioni di Enrico Pollastrini all'Accademia di belle arti di Firenze. Negli anni \u201860 cessa la professione legale e si occupa a tempo pieno di pittura. Porta avanti inoltre l'hobby della caccia che gli ispirer\u00e0 i suoi quadri migliori. Si avvicina tardi al gruppo dei macchiaioli (1866) e predilige le ambientazioni paesaggistiche di Castiglioncello e delle campagne pisane. \nNel 1871 compie un viaggio in Tunisia insieme al pittore Adolfo Belimbau, facendo tesoro di questa esperienza nel cromatismo acceso dei suoi quadri successivi. Si stabilisce poi a Firenze e comincia ad intensificare la sua attivit\u00e0 espositiva, che dura per tutti gli anni '90, prima di dedicarsi ad una feconda critica d'arte. Trovatosi in improvvise ristrettezze economiche decide allora di aprire una scuola di pittura a Livorno.\nPittore appartenente alla cerchia dei Macchiaioli livornesi, rappresentata al meglio da Giovanni Fattori e Serafino De Tivoli. Il suo realismo raggiunge toni elevati nei ritratti di modeste donne lavoratrici ( le cenciaiole) e una resa garbata nei quadri sulla caccia. Quest'ultimo \u00e8 forse il soggetto pi\u00f9 ambito dal collezionismo, che si affaccia all'opera di Eugenio Cecconi con non scarso interesse. "}
{"id": "3064920", "revid": "70647", "url": "https://it.wikipedia.org/wiki?curid=3064920", "title": "Mercedes Martinez", "text": "Carriera.\nGli inizi (2000\u20132005).\nMercedes Martinez ha iniziato ad allenarsi sotto Jason Knight nell'Ottobre 2000. Ha sconfitto Trinity Campbell nel suo primo match il 12 novembre 2000. Nel 2001 ha ottenuto esposizione sotto il promoter Sheldon Goldberg. Goldberg successivamente ha formato una divisione femminile nella New England Championship Wrestling attorno al personaggio di Mercedes, incluso portare talenti esterni come Sumie Sakai della Yoshimoto Ladies Pro. Il duo si \u00e8 scambiato il North American Women's Championship.\nTra il 2003 e il 2004 Mercedes ha lottato in diverse promotions del New England come la Connecticut Championship Wrestling, Combat Zone Wrestling e la IWA Mid-South di Ian Rotten. Nella IWA Mercedes \u00e8 stata portata per fronteggiare la star della divisione femminile Mickie Knuckles.\nShimmer Women Athletes (2005\u20132010).\nIl 6 novembre 2005 Mercedes Martinez ha lottato nell'evento inaugurale della nuova ed esclusiva promotion di wrestling femminile, la Shimmer Women Athletes diretta da Dave Prazak, che l'ha scoperta mentre vedeva un DVD della Kiryoku Pro. Mercedes Martinez ha lottato con Sara Del Rey nel Volume 1 in un match che \u00e8 finito per time limit a 20 minuti esatti, ed entrambe hanno ricevuto una standing ovation dopo il loro match. Nel Volume successivo entrambe hanno preso parte al Main Event dove hanno lottato in un Fatal 4 Way ad eliminazione che ha visto come partecipanti anche Daizee Haze e Lacey. Il match \u00e8 stato vinto da Sara Del Rey e l'ordine di eliminazione \u00e8 stato Lacey, Mercedes e Daizee Haze, eliminata con un Royal Butterlfy di Sara Del Rey. A causa di una bufera ha dovuto saltare il Volume 3 e 4 della SHIMMER ma \u00e8 tornata nel Volume 5 dove si \u00e8 confrontata con Sara Del Rey nel Main Event in un No Time Limit Match. A trionfare tuttavia \u00e8 stata Sara che \u00e8 riuscita a ribaltare una sottomissione di Mercedes in uno schienamento. Nel Volume 6 queste due hanno fatto coppia contro le Minnesota Home Wrecking Crew (Rain e Lacey) e Mercedes \u00e8 stata schienata dopo un Implant DDT di Lacey. Nel Volume 7 tuttavia ha ottenuto la sua prima vittoria in singolo sconfiggendo la debuttante LuFisto con il suo Fisherman Buster. Pi\u00f9 tardi, dopo il match tra Sara Del Rey e Nattie Neidhart Mercedes ha sfidato Sara ad un altro match nel Volume 8. Nel Main Event del Volume 8, dopo ben 4 Saito Suplex, Mercedes Martinez ha schienato Sara Del Rey mettendo fine alla sua Winning Streak e diventando la prima donna a mai schienare Sara in SHIMMER.\nA causa di un infortunio Mercedes \u00e8 stata lontana dalla SHIMMER per pi\u00f9 di un anno, saltando anche il torneo per decretare la prima SHIMMER Champion, vinto eventualmente dalla sua rivale Sara Del Rey. \u00c8 tornata nel Volume 17 dove ha ottenuto una vittoria contro la debuttante Wesna Busic. In un'intervista post match ha poi affermato di non essersi dimenticata di essere stata l'unica a sconfiggere Sara in SHIMMER fino ad allora e ha anche detto che si sarebbe presa il titolo. Nel Volume 18 ha sconfitto poi Cindy Rogers mentre nel Main Event MsChif ha sconfitto Sara Del Rey vincendo il titolo e diventando la seconda donna a mai schienare Sara Del Rey. Mercedes non ha per\u00f2 abbandonato i suoi piani e nel Volume 19 ha sconfitto Cheerleader Melissa ottenendo una title shot al titolo di MsChif che ha sfruttato nel Volume 20. Sfortunatamente non \u00e8 riuscita a portarsi a casa la vittoria e di conseguenza il titolo. Pronta a ripartire da zero Mercedes ha preso parte ad un Fatal 4 Way nel Volume 21 con Ariel, Cheerleader Melissa e Amazing Kong per una title shot al titolo di MsChif. Mercedes aveva la vittoria in pugno ma Amazing Kong ha fatto in modo che non succedesse, piantando cos\u00ec i semi per un loro futuro match. Nel Volume 22 Mercedes ha sconfitto Amber O'Neal.\nIl 2 maggio 2009 ha preso luogo l'attesissima sfida tra Amazing Kong e Mercedes Martinez. Nonostante Mercedes abbia messo a segno tutte le sue mosse pi\u00f9 forti, tra le quali il Saito Suplex e il Fisherman Buster, \u00e8 stata Amazing Kong a portarsi a casa la vittoria con un Amazing Bomb. Nel Volume 24 tuttavia ha ottenuto una vittoria su Madison Eagles. Nel dopomatch ha poi fatto i complimenti a Madison e ha detto a tutti quanti ci\u00f2 che pensava, e cio\u00e8 che sarebbe stata una futura SHIMMER Champion. Nel Volume 25 ha perso un match amichevole con Serena Deeb, con la quale ha poi fatto coppia nel Volume 26 perdendo contro il team di Sara Del Rey e Amazing Kong. Nel Volume 27 ha avuto l'onore di sfidare la debuttante Ayako Hamada ma non \u00e8 riuscita nell'upset e ha perso dopo il suo Hama-Chan Cutter. Mercedes si \u00e8 per\u00f2 rifatta nel Volume 28 dove ha sconfitto Cat Power dando inizio ad una winning streak.\nNel Volume 29, infatti, Mercedes Martinez ha sconfitto Jamilia Craft nel suo debutto in SHIMMER. Nel Volume successivo ha sconfitto Kellie Skater. Nel Volume 31 ha sconfitto la giapponese Tomoka Nakagawa e ha ripetuto la stessa azione nel Volume 32 quando ha sconfitto l'altra giapponese Hiroyo Matsumoto. Dopo aver saltato il Volume 33 e 34 ha fatto il suo ritorno l'11 settembre 2010, sconfiggendo Misaki Ohata con il suo Fisherman Buster.\nWomen Superstar Uncensored (2007\u20132010).\nMercededes Martinez ha debuttato in WSU il 22 settembre 2007 aiutando Angel Orsini a sconfiggere Amy Lee e confessando inoltre di aver anche attaccato precedentemente Luna Vachon. L'8 marzo 2008 ha perso in coppia con Angel Orsini contro il team di Awesome Kong e \"Pryme Time\" Amy Lee. Ha poi preso parte al King and Queen of the Ring 2008 arrivando in finale dove ha perso contro il team di Nikki Roxx e Rhett Titus. Il giorno dopo, tuttavia, ha sconfitto rispettivamente Jana, Becky Bayless e Angel Orsini vincendo il Women's J-Cup Tournment 2008 e aggiudicandosi una title shot al WSU Championship. Il 21 giugno ha incassato la title shot contro Angel Orsini in un Falls Count Anywhere dove \u00e8 stata sconfitta dalla Orsini che aveva finto un infortunio. Ha poi lottato nuovamente con Angel per il titolo 10 ottobre arrivando per\u00f2 ad un pareggio a causa del time limit fissato a 20 minuti. Il 29 novembre ha per\u00f2 sconfitto Portia Perez in un numero 1 Contenders Match ottenendo cos\u00ec una nuova title shot. Il 10 gennaio 2009 ha perso in uno Steel Cage contro Angel Orsini a causa di un'interferenza di Rain. Fortunatamente le \u00e8 stata concessa un'ennesima shot incassata l'8 marzo in un Texas Bullrope Match arbitrato da Alicia. A vincere questa volta \u00e8 stata Mercedes che ha messo fine al regno di terrore di Angel Orsini.\nIl 6 giugno Mercedes ha mantenuto il titolo in un 70-Minutes Ironwoman Match vinto 1-0. Per la stipulazione del match Angel Orsini non avrebbe mai pi\u00f9 avuto una title shot al titolo fino a quando Mercedes sarebbe rimasta campionessa. Il 14 agosto Mercedes ha preso parte ad uno Special Challange Tag Team Match che ha visto lei, la WSU Champion, fare coppia con le WSU Tag Team Champions Alicia e Brooke Carter, contro Angel Orsini, Jessicka Havoc e Haley Hatred. Il match \u00e8 stato vinto dalle Heel con un Kiss of Death di Angel su Brooke Carter. Il 14 giugno Mercedes e Nikki Roxx si sono scontrate in un match finito in parit\u00e0 e la settimana successiva c'\u00e8 stato un rematch con Mercedes che ha ottenuto finalmente la vittoria. Pi\u00f9 tardi quella sera le due hanno fatto coppia contro Angel Orsini e Rain, perdendo. Nel dopomatch Angel Orsini ha turnato su Rain alleandosi con Mercedes e Nikki Roxx ha turnato su Mercedes alleandosi con Rain. Il 3 ottobre 2009 ha sconfitto Portia Perez mantenendo il titolo e subito dopo \u00e8 stata attaccata da Jessicka Havoc e Haley Hatred, portando ad un Tag Team Title Match pi\u00f9 tardi quella sera dove Jessicka Havoc e Haley Hatred hanno mantenuto il titolo contro Anger Orsini e Mercedes Martinez grazie ad un No Contest. Tuttavia nel loro rematch, che ha avuto luogo il 7 novembre Mercedes e Angel sono diventate campionesse di coppia mettendo fine al loro regno\nPer il 12 dicembre 2009 era stato sancito un match tra Rain e Mercedes Martinez con in palio il titolo ma Rain ha posticipato l'incontro e ha mandato come sua sostituta Awesome Kong che tuttavia ha perso il match. Il loro atteso rematch ha avuto luogo il 6 marzo 2010 dove Mercedes ha sconfitto Rain in un Uncensored Rules Match. Quella stessa sera Amber O'Neal ha vinto un match contro Jazz aggiudicandosi una title shot che ha sfruttato il 2 aprile perdendo non solo il match ma anche la sua winning streak che si \u00e8 interrotta sul 6-1. Il 17 aprile 2010 Mercedes e Angel hanno perso i titoli di coppia contro Cindy Rogers e Jana grazie ad un intervento di Brittney Savage, che ha poi annunciato la creazione del \"Cosmo Club\". Grazie alla vittoria del Women's J-Cup Tournment del 2010 Alicia si \u00e8 aggiudicata la title shot al titolo di Mercedes che \u00e8 stata incassata allo show Uncensored Rumbe 3 dove Alicia \u00e8 stata sconfitta dopo ben 3 Fisherman Buster. Nello stesso evento Jazz ha ottenuto una title shot al titolo vincendo l'Uncensored Rumble ed \u00e8 quindi in lizza per una title shot.\nWWE (2017\u20132018).\nMercedes Martinez fa la sua primissima apparizione nello show di \"NXT\" durante l'episodio del 25 ottobre 2017, prendendo parte ad una Battle royal match per guadagnare l'accesso al Fatal 4-Way match con in palio il vacante NXT Women's Championship a \"\", dove \u00e8 stata eliminata da Nikki Cross, poi vincitrice. Nella puntata di \"NXT\" del 15 novembre, Mercedes \u00e8 stata sconfitta da Ember Moon. La Martinez fa il ruo ritorno ad \"NXT\" nella puntata del 31 ottobre 2018, dove viene sconfitta da Nikki Cross.\nRitorno in WWE (2020\u20132021).\n\"NXT\" (2020\u20132021).\nNel gennaio 2020, Mercedes Martinez ha firmato un contratto con la WWE, venendo assegnata nel Performance Center e nel roster di \"NXT\". Nella puntata di \"NXT\" del 15 gennaio 2020, Mercedes effettua il suo debutto ufficiale televisivo prendendo parte ad una Women's Battle Royal match per decretare la prima sfidante all'NXT Women's Championship detenuto da Rhea Ripley in quel di \"\", dove \u00e8 stata eliminata da Shayna Baszler dopo un duro scontro. Il 25 gennaio, a \"Worlds Collide\", Mercedes Martinez viene inquadrata fra gli spettatori dell'evento. Il 26 gennaio, alla \"Royal Rumble\", Mercedes Martinez ha preso parte alla terza edizione del Women's Royal Rumble match entrando col numero 6, ma dopo 8:14 minuti \u00e8 stata eliminata da Mandy Rose e Sonya Deville. Nella puntata di \"NXT\" del 5 febbraio, Mercedes compie il suo debutto in un match singolo battendo Kacy Catanzaro, stabilendosi quindi come \"heel\".\nDopo quattro mesi di assenza, nella puntata di \"NXT\" del 17 giugno viene mandato un video promo di Mercedes Martinez, dove afferma che dopo 19 anni \u00e8 finalmente qui e non per perdere, tutte devono guardarsi le proprie spalle perch\u00e9 tutti si ricorderanno del suo nome. Nella puntata di \"NXT\" del 24 giugno, attraverso un promo, Mercedes dice che NXT ha aperto il vaso di pandora e ci\u00f2 che c'\u00e8 all'interno cambier\u00e0 per sempre l'intera divisione, lei non \u00e8 qui per fare la brava ragazza, stare alle regole o essere giusta, Mercedes Martinez capovolger\u00e0 l'intero roster. Nella puntata di \"NXT: The Great American Bash\" del 1\u00ba luglio, Mercedes appare tramite un promo dove dice che NXT non \u00e8 un posto per i deboli e per gli invisibili, la sua carriera si \u00e8 basata sull'infliggere dolore e chiunque la trovi di fronte deve alzare il proprio livello, non \u00e8 qui per giocare ma per dimostrare la sua forza all'intero universo. Nella puntata di \"NXT: The Great American Bash\" dell'8 luglio, avviene il secondo debutto ufficiale per Mercedes Martinez, dove ha sconfitto Santana Garrett.\nNella puntata di \"NXT\" del 22 luglio, Mercedes appare colpendo con un calcio in pieno volto Shotzi Blackheart, che aveva investito la gamba di Robert Stone dopo la sua vittoria contro Aliyah; in seguito, Mercedes sta camminando nei corridoi dove viene fermata da Robert Stone, in presenza di Aliyah, che cerca di ringraziarla, Mercedes lo zittisce dicendo di stare fermo ed ascoltarla, lei ha bisogno di qualcuno che si occupi dei match importanti, che firmi i contratti e gestisca le cose che a lei non interessano al di fuori del ring, cos\u00ec pu\u00f2 concentrarsi su quello che le riesce meglio ed \u00e8 far male alle persone, Robert dice che si occuper\u00e0 di lei e Mercedes lo avverte che se superer\u00e0 i limiti si assicurer\u00e0 di fargli male entrambe le gambe permanentemente, Robert le offre la mano e la introduce nel \"Robert Stone Brand\". Nella puntata di \"NXT\" del 29 luglio, Mercedes ha sconfitto Shotzi Blackheart, mentre a fine match Aliyah e Robert Stone la elogiano e applaudono felici per il risultato ottenuto. Nella puntata di \"NXT\" del 5 agosto, Mercedes fa la sua comparsa durante l'incontro fra Rhea Ripley e Dakota Kai per determinare la n\u00ba1 contender all'NXT Women's Championship detenuto da Io Shirai ad \"\", dove colpisce prepotentemente con un calcio la Ripley sull'apron mentre l'arbitro era distratto, consentendo a Dakota di aggiudicarsi l'incontro, mentre nel post match la Martinez continua l'assalto schiantando Rhea al centro del quadrato; successivamente, i membri del \"Robert Stone Brand\" sono fuori l'arena e McKenzie Mitchell arriva per chiedere spiegazioni dopo quanto successo, Robert Stone ricorda che in passato la Ripley ha rifiutato di entrare a far parte nella stable, lei potr\u00e0 anche pensare di essere andata avanti, ma loro sono pronti per prendersi la propria rivincita. Nella puntata di \"NXT\" del 12 agosto, Mercedes e Aliyah hanno sconfitto Kacy Catanzaro e Kayden Carter, schienando la Catanzaro per la vittoria; nel post match fa il suo ingresso Rhea Ripley, desiderosa di vendetta dopo quanto successo la settimana prima, e parte una rissa fra le due, nella quale Aliyah cerca di aiutarla, ma arriva Shotzi Blackheart che le scaccia via. Nella puntata di \"NXT\" del 19 agosto, Mercedes e Aliyah sono state sconfitte da Rhea Ripley e Shotzi Blackheart, quando Aliyah subisce lo schienamento vincente da parte della Blackheart.\nNella puntata di \"Raw\" del 3 agosto, le luci nel WWE Performance Center hanno iniziato a lampeggiare e un gruppo mascherato ha appiccato il fuoco ad un generatore. Nella puntata di \"SmackDown\" del 7 agosto i membri hanno attaccato gli annunciatori e poi sono andati tra il pubblico per attaccare anche loro. Hanno quindi utilizzato una motosega per tagliare le corde del ring. Nella puntata di \"Raw\" del 10 agosto il gruppo, noto come Retribution, ha nuovamente attaccato il WWE Performance Center rompendo un finestrino con un blocco di calcestruzzo e rovesciando un'auto. Il 20 settembre \u00e8 stato rivelato che la Martinez \u00e8 stata riconosciuta come una dei membri di tale stable con il nome Retaliation.\nIl 12 ottobre, per effetto del Draft, Retalitation torn\u00f2 ad \"NXT\" riprendendo il suo vecchio ringname Mercedes Martinez. Nella puntata di \"NXT\" del 20 gennaio 2021 Mercedes e Toni Storm vennero sconfitte da Kacy Catanzaro e Kayden Carter nei quarti di finale del \"Dusty Rhodes Tag Team Classic\" femminile. Il 14 febbraio, a , Mercedes prese parte ad un Triple Threat match valevole per l'NXT Women's Championship che comprendeva anche la campionessa Io Shirai e Toni Storm ma il match venne vinto dalla Shirai, che mantenne la cintura. Nella puntata di \"NXT\" del 24 marzo Martinez e Aliyah affrontarono Ember Moon e Shotzi Blackheart per l'NXT Women's Tag Team Championship ma vennero sconfitte.\nIl 6 agosto la Martinez venne rilasciata dalla WWE.\nVita privata.\nMercedes Martinez ha origini portoricane.\nAl liceo Mercedes giocava sia a basket che a softball. Mercedes ha frequentato il college alla Teikyo Post University dove ha ottenuto una laurea in giustizia criminale.\nIl 9 giugno 2008 Mercedes ha lanciato il suo nuovo sito internet, thelatinasensation.com. Contiene i suoi audio update nello show \"Stiff Shot To The Ear\" dove d\u00e0 ai fans news e aggiornamenti su cosa succede nel suo mondo. Il suo sito ha anche una sezione Pay Per View (Pagare Per Vedere) con i suoi match e video e una sezione per il merchandise dove i fan possono comprare e ottenere le sue foto autografate.\nNel luglio 2019, Mercedes Martinez ha comunicato durante un'intervista con \"NowThis\" di essere lesbica. La Martinez \u00e8 sposata e ha un figlio, nato nel 2009."}
{"id": "3064923", "revid": "124123", "url": "https://it.wikipedia.org/wiki?curid=3064923", "title": "Francesco Fanelli (pittore)", "text": "Biografia.\nStudia all'Istituto d'arte di Lucca sotto la direzione di Marcucci e Norfini. Muove i primi passi in sintonia con la tradizione pittorica livornese per poi deviare verso le nuove impressioni francesi, importate in Toscana da Alfredo M\u00fcller. \nNegli anni novanta partecipa a mostre ed esposizioni nazionali con quadri di ambientazione torrelaghese ( \"Acque ferme\", \"In Capanna\", \"Padule di Massaciuccoli\") e insieme a Ferruccio Pagni organizzano una sorta di cenacolo artistico-ricreativo, ribattezzato con il nome di Club la Boheme, in onore di Giacomo Puccini che a Torre del Lago risiedeva. Il club registr\u00f2 la presenza nel tempo anche di altri pittori livornesi, come Raffaello Gambogi, i fratelli Angiolo Tommasi e Ludovico Tommasi, oltre a Plinio Nomellini.\nFanelli fa dunque parte del gruppo sorto all'interno dei Postmacchiaioli, che il critico d'arte Diego Martelli battezz\u00f2 degli \"Impressionisti livornesi\", il cui leader indiscusso fu Plinio Nomellini.\nFrancesco Fanelli imposta la sua pittura su pochi ma chiari concetti. Le sue composizioni risultano quindi piacevoli nel complesso sebbene, poco frequentemente, circolino sul mercato dell'arte."}
{"id": "3064924", "revid": "88740", "url": "https://it.wikipedia.org/wiki?curid=3064924", "title": "Claremont", "text": ""}
{"id": "3064927", "revid": "15756", "url": "https://it.wikipedia.org/wiki?curid=3064927", "title": "Caso della tigna", "text": "L'affare della tigna si riferisce al trattamento della \"tinea capitis\" attraverso radiazioni ionizzanti, proposto per la prima volta nel 1903 e somministrato secondo uno schema denominato \"procedura Adamson-Kienbock\" dal nome dei medici che lo definirono.\nSi stima che almeno 200.000 bambini in tutto il mondo abbiano subito questo trattamento, tra il 1910 e il 1959, antecedentemente alla scoperta del primo farmaco antifungino, la griseofulvina.\nStoria.\nLa tigna del cuoio capelluto era, nel corso del XIX secolo, una delle pi\u00f9 comuni infezioni fungine tra i bambini. All'inizio del XX secolo, il Centro Medico Hadassah di Gerusalemme inizi\u00f2 a curare la malattia tra le comunit\u00e0 ebraiche religiose di Gerusalemme usando irradiazioni, debellandola quasi completamente. Con l'immigrazione di massa degli anni '40 e '50, emersero molti nuovi casi di tigna, principalmente tra bambini di emigrati dall'Asia e dal Nord Africa, a causa delle condizioni di vita affollate e delle condizioni igieniche carenti. Come all'inizio del XX secolo, anche negli anni '50, la tigna veniva curata con irradiazioni, sempre sotto la supervisione del Centro Medico Hadassah di Gerusalemme.\nTra il 1948 e il 1960, in Israele vennero trattati almeno 20.000 pazienti, specialmente bambini, soprattutto immigrati del Nord Africa e del Medio Oriente.\nTale trattamento caus\u00f2, a distanza di anni, tumori del sistema nervoso centrale, soprattutto meningiomi, in una parte dei pazienti. Alcuni gruppi di ricercatori in Israele e nel mondo hanno seguito i pazienti che avevano ricevuto irradiazioni da bambini, per esaminare le tendenze allo sviluppo di vari tipi di neoplasie. In Israele questo studio venne condotto dal professor Baruch Modan che pubblic\u00f2 un articolo sulla rivista medica \"The Lancet\" nel 1974, in cui venne stabilito il nesso di causalit\u00e0 tra l'irradiazione dei pazienti con tigna e la comparsa di neoplasie della testa e del collo..\nCritiche.\nIl trattamento dei pazienti affetti da tigna \u00e8 considerato dagli attivisti di Mizrachi in Israele, come l'esempio pi\u00f9 rilevante di ingiustizia subita dagli immigrati arrivati negli anni '50 a causa di carenze, negligenze, paternalismo o irresponsabilit\u00e0 da parte delle autorit\u00e0 israeliane nel loro metodo di accoglienza e assorbimento nella societ\u00e0 israeliana dei nuovi immigrati.\nNelle valutazione di molte delle accuse riguardanti il trattamento della tigna in Israele, si deve tener conto del contesto internazionale pi\u00f9 ampio del programma di eradicazione israeliano. Infatti, in quel periodo, questa pratica era considerata sicura ed \u00e8 stata impiegata nel resto del mondo. Infatti, l'irradiazione era il protocollo raccomandato di quel periodo e fu parzialmente sottoscritto anche dall'UNICEF.;"}
{"id": "3064929", "revid": "1543377", "url": "https://it.wikipedia.org/wiki?curid=3064929", "title": "Claremont (New Hampshire)", "text": "Claremont \u00e8 una citt\u00e0 degli Stati Uniti d'America facente parte della contea di Sullivan nello stato del New Hampshire.\nClaremont sorge sulle rive del fiume Connecticut."}
{"id": "3064930", "revid": "228587", "url": "https://it.wikipedia.org/wiki?curid=3064930", "title": "Stock ministeriale", "text": "Per stock ministeriale in filatelia si intende la riserva di francobolli fuori corso conservata dal Ministero delle poste e delle telecomunicazioni dal 1946 al 1969 per essere venduta come materiale da collezione. A seguito delle continue proteste da parte degli operatori commerciali filatelici e dei collezionisti, che vedevano entrambe una turbativa alle loro attivit\u00e0, questa riserva venne distrutta per iniziativa del Ministro Giovanni Spagnolli.\nLa notizia della prossima distruzione attraverso macinazione venne ufficializzata durante il Convegno Filatelico di Roma del 1967 dallo stesso Ministro.\nGi\u00e0 nel 1952 vi fu una richiesta di distruzione alla Camera dei deputati a fronte della quale venne avviato un primo esame del problema da una apposita Commissione composta da funzionari dello Stato e rappresentanti sindacali dei commercianti. Si giunse cos\u00ec alla decisione di sospendere la vendita dei francobolli fuori corso da parte di tutti gli uffici filatelici delle Poste. Con decreto del 1\u00ba marzo 1954 venne poi stabilito che le eventuali rimanenze fossero distrutte tramite incenerimento.\nCon il disegno di legge del 1966 ad opera del Ministro Spagnolli dal 20 al 23 febbraio 1967 inizi\u00f2 la vera distruzione per macinazione presso i sotterranei della Banca d'Italia che si concluse nel 1969."}
{"id": "3064934", "revid": "599013", "url": "https://it.wikipedia.org/wiki?curid=3064934", "title": "Antonio Bruna", "text": "Carriera.\nTerzino, Bruna inizi\u00f2 a giocare nell'Omegna Calcio; vi rimase fino al 1919, anno in cui venne ingaggiato dalla Juventus.\nHa disputato sei stagioni consecutive con la Juventus dal 1919-1920 al 1924-1925, collezionando 97 presenze ed un gol. Le sue condizioni fisiche precarie lo costrinsero ad un prematuro ritiro.\nVanta 5 presenze in Nazionale: oltre ad un'amichevole nel maggio 1920 contro i Paesi Bassi, ha collezionato 4 presenze ai Giochi olimpici del 1920 di Anversa. Venne convocato anche per le Olimpiadi parigine del 1924, dove tuttavia non disput\u00f2 alcuna partita.\nUn aneddoto riferisce che all'epoca in cui giocava, si trovava in difficolt\u00e0 ad allenarsi a causa dell'impegno lavorativo presso la FIAT; il suo caporeparto non aveva intenzione di concedergli permessi per allenarsi e cos\u00ec con coraggio Sandro Zambelli, dirigente juventino dell'epoca, si rivolse direttamente al fondatore dell'azienda Giovanni Agnelli. Dopo la risposta positiva del senatore, nacque l'idea di affidare la presidenza della societ\u00e0 bianconera al figlio Edoardo: ci\u00f2 avvenne il 24 luglio 1923.\n\u00c8 sepolto nel cimitero Parco di Torino"}
{"id": "3064936", "revid": "1543377", "url": "https://it.wikipedia.org/wiki?curid=3064936", "title": "Acido acetoacetico", "text": "L'acido acetoacetico \u00e8 un composto chimico avente formula C4H6O3. Possedendo, oltre al gruppo carbossilico (acido), un gruppo chetonico sul carbonio 3 (o carbonio \u03b2), \u00e8 considerato un \u03b2-chetoacido della cui famiglia \u00e8 il pi\u00f9 semplice.\nBiochimica.\nIn condizioni fisiologiche (pH = 7), l'acido acetoacetico \u00e8 presente sotto forma della sua base coniugata, l'acetoacetato.\nL'acetoacetato viene prodotto nei mitocondri delle cellule epatiche a partire dall'acetoacetil Coenzima A (CoA). All'inizio viene aggiunto un ulteriore gruppo acetile (derivante da una molecola di acetil CoA) al 3-idrossiisovaleril CoA, in seguito tramite la perdita di una molecola di acetil CoA viene ottenuto l'acetoacetato.\nNei mammiferi, l'acetoacetato (insieme a due altri corpi chetonici) viene rilasciato nel flusso sanguigno per essere utilizzato come fonte di energia nei periodi di digiuno, durante l'esercizio fisico o come conseguenza del diabete mellito di tipo 1. Prima di essere utilizzato all'interno delle cellule viene riconvertito in acetoacetil CoA tramite l'aggiunta di una molecola di CoA. In seguito viene spezzato in due molecole di acetil CoA dall'enzima tiolasi che quindi entrano nel ciclo dell'acido citrico.\nAlcuni tessuti, fra i quali il muscolo cardiaco e la corticale renale, preferiscono utilizzare come fonte di energia l'acetoacetato al posto del glucosio.\nSintesi e propriet\u00e0.\nL'acido acetoacetico pu\u00f2 essere preparato tramite l'idrolisi del dichetene, dimero dell'etenone. Lo stesso procedimento pu\u00f2 essere utilizzato per ottenere gli esteri dell'acido acetoacetico utilizzando il corrispondente alcol al posto dell'acqua. \nGeneralmente l'acido acetoacetico viene prodotto \"in situ\" a 0 \u00b0C e utilizzato immediatamente poich\u00e9 tende a decomporsi in acetone e anidride carbonica. La forma acida ha un tempo di emivita di 140 minuti a 37 \u00b0C in acqua, mentre la base coniugata ha un tempo di emivita di 130 ore.\nL'acido acetoacetico in soluzione \u00e8 in equilibrio tautomerico con la sua forma enolica, la quale viene stabilizzata tramite una coniugazione estesa e legame a idrogeno intramolecolare. Questo equilibrio \u00e8 fortemente solvodipendente: la forma chetonica \u00e8 predominante in solventi protici (98% di abbondanza in acqua) mentre la forma enolica rappresenta il 25-49% in solventi non polari.\nApplicazioni.\nGli esteri acetoacetici sono usati per la reazione di acetoacetilazione, che \u00e8 ampiamente usata nella produzione di gialli di arilidi e coloranti di diarilide. Sebbene gli esteri possano essere usati in questa reazione, il dichetene reagisce anche con alcoli e ammine a dare i corrispondenti derivati dell'acido acetoacetico."}
{"id": "3064937", "revid": "1543377", "url": "https://it.wikipedia.org/wiki?curid=3064937", "title": "Newport (New Hampshire)", "text": "Newport \u00e8 un comune degli Stati Uniti d'America, capoluogo della contea di Sullivan nello stato del New Hampshire."}
{"id": "3064942", "revid": "486946", "url": "https://it.wikipedia.org/wiki?curid=3064942", "title": "La Juventus F.C. e la Nazionale italiana di calcio", "text": ""}
{"id": "3064944", "revid": "1494169", "url": "https://it.wikipedia.org/wiki?curid=3064944", "title": "Acworth", "text": ""}
{"id": "3064948", "revid": "767487", "url": "https://it.wikipedia.org/wiki?curid=3064948", "title": "Day One (gruppo musicale)", "text": "I Day One sono un gruppo musicale britannico di Bristol formatosi nel 1990, composto dal cantante Phelim Byrne e dal polistrumentista Matthew Hardwidg.\nStoria del gruppo.\nI due iniziarono a collaborare a met\u00e0 degli anni novanta, componendo musica elettronica fortemente influenzata dal trip hop bristoliano. Queste loro prime registrazioni furono raccolte in una demo di tre tracce che fu recapitata a Robert Del Naja dei Massive Attack. Del Naja rimase molto colpito dalla loro musica, tanto da metterli sotto contratto per la sua etichetta personale, la \"Melankolik\".\nIl loro disco d'esordio, \"Ordinary Man\", fu co-prodotto dalla \"Melankonik\" e dalla \"Astralwerks\" e pubblicato all'inizio del 2000. L'album non ottenne grande successo di pubblico, ma alcune canzoni sono state usate come colonna sonora per film e serie televisive: \"Bedroom Dancing\" in Cruel Intentions, The Big Tease e Six Feet Under. Il loro secondo album \"Probably Art\" \u00e8 stato pubblicato nell'ottobre 2007 dall'etichetta \"One Little Indian\". Il terzo lavoro del gruppo, intitolato \"Intellectual Property\", prodotto in collaborazione con Mario Caldato Jr. dei Beastie Boys e Robert Carranza viene annunciato a giugno 2015, e pubblicato per il solo download dal sito Society of sound. L'album \u00e8 poi stato pubblicato prima in Giappone dalla Rush! Production a settembre 2016 e poi nel resto del mondo il 4 Novembre dello stesso anno."}
{"id": "3064949", "revid": "1824906", "url": "https://it.wikipedia.org/wiki?curid=3064949", "title": "Udinese Calcio 2010-2011", "text": "Questa voce raccoglie le informazioni riguardanti l'Udinese Calcio nelle competizioni ufficiali della stagione 2010-2011.\nStagione.\nNel giugno 2010, viene annunciato il ritorno di Guidolin sulla panchina dei friulani. L'inizio del campionato 2010-11 \u00e8 in salita, con 4 sconfitte in altrettante gare: la prima vittoria giunge solamente al sesto turno, quando una rete di Benatia nel recupero piega il . Dopodich\u00e9, l'Udinese vince per 3 volte di fila e si trova gi\u00e0 a lottare per il 4\u00ba posto alla nona giornata (-2 sulla Juventus). I bianconeri traggono giovamento dalle reti di Antonio Di Natale, spesso decisivo sotto rete: la punta realizza due triplette con Lecce e Napoli, per successi che confermano il buon momento della squadra, tuttavia le sconfitte contro il Catania e la Roma in mezzo ai buoni risultati, la fa allontanare al 9\u00ba posto. Dopo il successo sul Napoli, la squadra fa 7 punti in 5 gare (da ricordare il pirotecnico 4-4 a San Siro contro il Milan) e chiude il girone d'andata all'ottavo posto con 27 punti, sette in meno della Lazio quarta.\nL'inizio del girone di ritorno \u00e8 ottimo, i friulani ottengono 10 punti in quattro giornate, battendo squadre come l'Inter e la Juventus a Torino e si avvicina alla zona Champions. Con altri 10 punti in 4 partite in cui degno di nota \u00e8 anche il 7-0 conseguito sul campo del Palermo, nella sfida del 27 febbraio 2011: in A nella quale l'Udinese non aveva mai vinto con un tale scarto di gol, la porta ad essere a un solo punto del 4\u00ba posto. La zona Champions \u00e8 finalmente raggiunta alla 29\u00aa giornata e dopo una nuova vittoria sul Catania, l'Udinese \u00e8 a soli sei punti dalla capolista Milan e si faceva pensare ad una lotta ipotetica per lo scudetto Tuttavia dopo le sconfitte contro Lecce e Roma, l'obbiettivo per i friulani diventer\u00e0 solamente di conquistare la Champions. \nLe ottime partite del girone di ritorno porter\u00e0 a chiudere il torneo in quarta posizione a 66 punti in parit\u00e0 con la Lazio (scontri diretti pari, differenza reti a favore dei bianconeri), guadagnando l'accesso ai preliminari di Champions League: il traguardo era stato raggiunto anche nel 2004-05, con lo stesso piazzamento. Di Natale vince per il secondo anno di fila la classifica dei marcatori, andando in rete per 28 volte.\nInoltre, l'Udinese fa il record di punti in serie A battendo i 64 punti fatti nella stagione 1997-1998, record che sar\u00e0 poi battuto l'anno successivo. Con 65 reti fatte, \u00e8 a pari merito del Milan Campione d'Italia nel numero di reti segnate.\nOrganigramma societario.\nArea direttiva\nArea marketing\nArea tecnica\nArea sanitaria\nRosa.\n\"Rosa aggiornata al 1\u00ba febbraio 2011\"\nCalciomercato.\nNel mercato estivo la dirigenza friulana cede vari giocatori tra i quali Simone Pepe alla Juventus, Gaetano D'Agostino alla Fiorentina, Marco Motta, riscattato dalla Roma e ceduto alla Juventus e Aleksandar Lukovi\u0107 ceduto allo Zenit San Pietroburgo. In uscita si registrano operazioni minori tra le quali quattro prestiti al Granada e il prestito di Niki Zimling al N.E.C. Nijmegen\nIn entrata la societ\u00e0 friulana ha acquistato come ogni anno molti giovani tra cui l'attaccante ceco Mat\u011bj Vydra e il difensore franco-marocchino Mehdi Benatia, oltre all'attaccante argentino del Napoli Germ\u00e1n Denis. Altro acquisto importante \u00e8 quello del terzino Pablo Armero dal Palmeiras.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "3064952", "revid": "1543377", "url": "https://it.wikipedia.org/wiki?curid=3064952", "title": "Acworth (New Hampshire)", "text": "Acworth \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3064953", "revid": "1851848", "url": "https://it.wikipedia.org/wiki?curid=3064953", "title": "Football Club Internazionale 1916-1917", "text": "Questa voce raccoglie le informazioni riguardanti il Football Club Internazionale nelle competizioni ufficiali della stagione 1916-1917.\nVittorie e piazzamenti.\nCoppa Regionale Lombarda (26 novembre-16 maggio): 2\u00ba nel girone B, va in finale. 2\u00b0 in finale a pari merito col Legnano.\nCampionato di Terza Categoria (31 dicembre-24 giugno): 1\u00ba nel girone B, dopo spareggio con la Pro Lissone. \u00c8 3\u00b0 in finale.\nCampionato Boys-Coppa Mont\u00f9 (26 novembre-18 marzo): 2\u00b0 a pari merito col Legnano.\nFonti e bibliografia.\nLibri che hanno pubblicato tabellini e i risultati dei tornei disputati durante la Grande Guerra:"}
{"id": "3064954", "revid": "1543377", "url": "https://it.wikipedia.org/wiki?curid=3064954", "title": "Charlestown (New Hampshire)", "text": "Charlestown \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3064955", "revid": "767487", "url": "https://it.wikipedia.org/wiki?curid=3064955", "title": "Rumpelstiltskin (film 1995)", "text": "Rumpelstiltskin \u00e8 un film horror del 1995, diretto da Mark Jones, con Max Grod\u00e9nchik e Kim Johnston Ulrich.\nIl film \u00e8 liberamente ispirato alla favola dei fratelli Grimm \"Tremotino\" (\"Rumpelstiltskin\" in lingua originale). Il film risulta inedito in Italia.\nTrama.\nNel XV secolo, Rumpelstiltskin (personaggio conosciuto in Italia col nome di Tremotino) venne imprigionato da una folla inferocita dentro un piccolo magico menhir dopo che il suo nome venne pronunciato tre volte. Nella Los Angeles del presente, Shelly Stewart, una bellissima donna rimasta vedova e con un figlio appena nato, compra nel negozio di una strega la suddetta pietra e, esprimendo il desiderio di rivedere il marito, libera la bestia, la quale pretende il possesso del bambino, in cambio del desiderio esaudito. Shelly ha tre notti per indovinare il nome del mostriciattolo e salvare il suo bambino."}
{"id": "3064958", "revid": "767487", "url": "https://it.wikipedia.org/wiki?curid=3064958", "title": "Armida, il dramma di una sposa", "text": "Armida, il dramma di una sposa \u00e8 un film del 1970 diretto da Bruno Mattei, sotto lo pseudonimo Jordon B. Matthews. Il film \u00e8 stato distribuito il 3 febbraio 1970. Questo film segna il debutto alla regia di Bruno Mattei. Non ha ricevuto buone critiche, \"Il Morandini\" gli ha assegnato due stelle.\nTrama.\nIl soldato Alessio non \u00e8 in grado di resistere agli orrori della guerra e fugge dal suo reparto. Incontra una giovane donna, Armida, e lei si innamora di lui. Armida nasconde Alessio nella sua casa, dove vivono anche suo marito e sua cugina Lisa. Alessio e Armida hanno una relazione segreta. Anche Lisa si innamora del disertore Alessio, ma lui la rifiuta. Lisa inizia a odiare Armida e la situazione diventa insostenibile."}
{"id": "3064962", "revid": "1543377", "url": "https://it.wikipedia.org/wiki?curid=3064962", "title": "Cornish (New Hampshire)", "text": "Cornish \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3064967", "revid": "1305772", "url": "https://it.wikipedia.org/wiki?curid=3064967", "title": "The Catalyst", "text": "The Catalyst \u00e8 un singolo del gruppo musicale statunitense Linkin Park, pubblicato il 2 agosto 2010 come primo estratto dal quarto album in studio \"A Thousand Suns\".\nDescrizione.\nPenultima traccia dell'album, \"The Catalyst\" presenta una durata di circa sei minuti ed suddiviso in due parti distinte. La prima met\u00e0 \u00e8 caratterizzata dalle voci di Mike Shinoda e Chester Bennington sotto una base elettronica uptempo influenzata dal techno, mentre la seconda parte risulta pi\u00f9 lenta e maggiormente rock.\nIn un'intervista concessa a MTV, il bassista Phoenix ha spiegato che la scelta del brano come singolo di lancio di \"A Thousand Suns\" \u00e8 derivata dalla volont\u00e0 del gruppo di mostrare al meglio le sonorit\u00e0 dell'album stesso.\nPromozione.\nDal 9 al 25 luglio 2010 i Linkin Park tennero un concorso, \"Linkin Park, featuring YOU\", nel quale mettevano a disposizione delle parti del brano con le quali i fan potevano realizzare un remix utilizzando anche composizioni originali. Il vincitore del concorso \u00e8 stato il polacco NoBraiN il cui remix \u00e8 stato inserito come bonus track multimediale dell'edizione dell'album acquistabile attraverso Best Buy e Napster. I 20 migliori remix selezionati dal gruppo, come spiegato nell'episodio di LPTV \"Linkin Park, featuring YOU Winner\", sarebbero stati utilizzati in futuro come b-side o come contenuti scaricabili. Due di questi (realizzati da DIGITALOMAT e da ill Audio) sono stati resi disponibili per il download gratuito attraverso il sito ufficiale del gruppo mentre altri due remix (realizzati da Cale Pellick e da DJ Endorphin) sono stati pubblicati nell'EP digitale del brano, acquistabile esclusivamente sull'iTunes Store. Altri due remix, realizzati rispettivamente da Rob Bloomfield (batterista dei Does It Offend You, Yeah?) e dai King Fantastic, sono stati inseriti anch'essi nell'EP digitale (quello di Bloomfield \u00e8 stato successivamente inserito anche nella versione digitale di \"Waiting for the End\").\nIl brano intero \u00e8 stato presentato in anteprima il 1\u00ba agosto 2010 nel trailer girato da Joe Hahn del videogioco \"Medal of Honor\", nel quale \"The Catalyst\" funge da tema principale della colonna sonora, distribuita il 12 ottobre.\nIn occasione degli MTV Video Music Awards 2010, \"The Catalyst\" venne eseguito per la prima volta dal vivo all'Osservatorio Griffith di Los Angeles. La sede del concerto venne mantenuta segreta fino al concerto stesso, sebbene fosse stato rivelato che si tratt\u00f2 di un luogo importante della citt\u00e0.\nNel 2016 \u00e8 stata resa disponibile la demo del brano, pubblicata come traccia d'apertura dell'EP \"Underground Sixteen\".\nVideo musicale.\nIl videoclip, diretto dal DJ del gruppo Joe Hahn nel luglio 2010 e pubblicato il 26 agosto dello stesso anno, mostra una citt\u00e0 avvolta da una nebbia radioattiva con Mike Shinoda che canta in una macchina arrugginita e Chester Bennington che canta immerso nell'acqua. Le immagini successive mostrano la gente che fugge dalla citt\u00e0 e gli altri membri del gruppo che eseguono il brano.\nVerso il minuto 1:17 \u00e8 possibile leggere la scritta \"Hybrid Theory\" a rovescio su uno specchio rotto, un riferimento all'album di debutto e all'allora decimo anniversario dalla sua pubblicazione."}
{"id": "3064969", "revid": "671029", "url": "https://it.wikipedia.org/wiki?curid=3064969", "title": "\u00d6FB-Cup 2010-2011", "text": "La \u00d6FB-Cup 2010-2011 \u00e8 stata la 76\u00aa edizione della coppa nazionale di calcio austriaca. Iniziata con il turno preliminare del 23 luglio 2010, si \u00e8 conclusa con la finale del 29 maggio 2011.\nLa squadra detentrice del trofeo, lo Sturm Graz, \u00e8 eliminato nei quarti di finale per mano del Ried.\nHa visto la vittoria del Ried, che si \u00e8 imposto in finale sull'Austria Lustenau, ed ha conquistato il suo secondo trofeo dopo quello della stagione 1997-1998. Grazie a questa vittoria la formazione dell'Alta Austria si \u00e8 qualificata per l'edizione 2011-2012 dell'Europa League.\nL'Austria Lustenau, formazione di Erste Liga, \u00e8 stata la prima squadra del Vorarlberg a raggiungere la finale di coppa.\nFormula.\nLa competizione \u00e8 iniziata il 23 luglio 2010 con le partite del turno preliminare, in cui sono entrate in gioco 68 squadre non professioniste dalle diverse federazioni regionali. Le vincitrici si sono qualificate per il primo turno della competizione, in cui tutte le societ\u00e0 di Bundesliga e Erste Liga, oltre alle vincitrici delle 9 coppe di land, hanno raggiunto la competizione.\nRisultati.\nTurno preliminare.\nIl sorteggio del turno preliminare si \u00e8 svolto il 7 luglio 2010.\nSecondo turno.\nIl sorteggio del secondo turno si \u00e8 svolto il 18 agosto 2010.\nOttavi di finale.\nLe partite sono state giocate il 9 e 10 novembre 2010.\nQuarti di finale.\nIl sorteggio \u00e8 stato effettuato il 21 novembre 2010. Le partite sono state giocate il 19 e 20 aprile 2011.\nSemifinali.\nIl sorteggio \u00e8 stato effettuato il 21 aprile 2011. Le partite saranno giocate il 3 e 4 maggio 2011.\nFinale.\nLa finale \u00e8 stata disputata domenica 29 maggio 2011 all'Ernst Happel Stadion di Vienna."}
{"id": "3064970", "revid": "228587", "url": "https://it.wikipedia.org/wiki?curid=3064970", "title": "Croydon (disambigua)", "text": ""}
{"id": "3064971", "revid": "767487", "url": "https://it.wikipedia.org/wiki?curid=3064971", "title": "Pe\u030dh-\u014de-j\u012b", "text": " (pronunciato ; abbreviato in POJ; letteralmente \"scrittura vernacolare\"; noto anche come romanizzazione della chiesa) \u00e8 un sistema di romanizzazione utilizzato per la trascrizione di varianti del min meridionale, una lingua o dialetto cinese, in particolare il taiwanese e l'amoy. Sviluppato da missionari occidentali che lavoravano con la diaspora cinese nel Sud-est asiatico durante il XIX secolo e perfezionato da altri missionari che lavoravano a Xiamen e a Tainan, utilizza un alfabeto latino modificato insieme ad alcuni segni diacritici per rappresentare la lingua parlata. Dopo un iniziale successo nel Fujian, il POJ divenne assai diffuso a Taiwan, e a met\u00e0 del XX secolo vi erano oltre 100.000 persone alfabetizzate in POJ. Una grande quantit\u00e0 di materiale stampato, di natura religiosa e laica, \u00e8 stato prodotto in questo alfabeto, compreso il primo giornale di Taiwan, il \"Taiwan Church News\".\nL'ortografia fu repressa durante l'era giapponese a Taiwan, e affront\u00f2 ulteriori ostacoli durante il periodo della legge marziale del Kuomintang. Nel Fujian, l'uso declin\u00f2 dopo la fondazione della Repubblica Popolare Cinese ed oggi il sistema non vi ha pi\u00f9 diffusione generale. L'uso del \u00e8 oggi limitato ad alcuni cristiani taiwanesi, discenti non nativi della lingua, e ad alcuni entusiasti di madrelingua a Taiwan. Il pieno supporto informatico nativo arriv\u00f2 nel 2004, e gli utenti possono ora reperire tipi di carattere, metodi di input ed estesi dizionari in linea. Sistemi di scrittura rivali sono stati sviluppati nel corso del tempo, e c'\u00e8 un dibattito in corso all'interno del movimento per la madrelingua taiwanese sul sistema da utilizzare. Versioni del sono state messe a punto per altre lingue, compreso l'hakka e teochew.\nSpiegazione del Pe\u030dh-\u014de-j\u012b e T\u00e2i-l\u00f4 con pronuncia e toni e accenni al cinese antico.\nInsieme alla scrittura moderna, vengono messi degli accenni dalle convenzioni di alcuni autori di dizionari ottocenteschi di dialetti Minnan, utili da consultare in ricerche filologiche. In particolare, il grosso deriva dalla romanizzazione molto complessa di uno dei primissimi dizionari di Minnan, cio\u00e8 un dizionario di Hokkien scritto e pubblicato da Walter Henry Medhurst nel 1832. La romanizzazione si standardizza dal 1934 in poi. Il primissimo \u00e8 l'\"Arte de la Lengua Chio Chiu\" (&gt; Chi\u00f5 Chiu? \u6f33\u5dde ovvero Zhangzhou?) attribuita a Melchior de Man\u00e7ano (1580-1630?), un missionario dominicano che lavor\u00f2 nell'isola di Luzon e a Manila. Scritta nel 1620, rappresenta forse una variet\u00e0 di Hokkien originaria di Fujian e parlata dai cinesi che vivevano fuori da Manila (i Sangley), nelle Filippine, o secondo un'altra ipotesi \u00e8 una lingua ibrida. La sua romanizzazione assomiglia a quella pi\u00f9 tarda di Francisco Varo, l'autore dell'\"Arte de la Lengua Mandarina\".\nNella colonna accanto, viene messo anche il T\u00e2i-l\u00f4. Da un paragone, risulta che il T\u00e2i-l\u00f4 sia pi\u00f9 aderente alla pronuncia rispetto al POJ. A questo si aggiunge il pregio che non utilizza diacritici non tonali e apici, a differenza del POJ. Oggi, il POJ e il T\u00e2i-l\u00f4 sono entrambi largamente usati e grossomodo sono testa-a-testa nell'utilizzo. Quanto al resto, il Tai-lo e il POJ sono largamente identici, ragion per cui si indicano solo le differenze in T\u00e2i-l\u00f4 (in scrittura corrente al computer, si pu\u00f2 semplificare in \"Tai-lo\": i diacritici indicano soltanto l'intonazione della vocale).\nIl T\u00e2i-l\u00f4 in pi\u00f9 usa anche le lettere straniere in prestiti che ritengono la grafia originale e, eventualmente parte della sua pronuncia (che dipende dall'adattamento del prestito o dalla lingua di provenienza): C, D, F, Q, V, W, X, Y, Z. Infine, una -r a fine parola in Tai-lo permette di indicare alcune vocali dialettali (se taiwanesi, sono vocali appartenenti a parlate locali e non a quella generale). Graficamente, il suo utilizzo assomiglia a quello della Erhua/erizzazione/rotacismo in puntonghua. Per la precisione, il T\u00e2i-l\u00f4 possiede quattro vocali extra (una sola \u00e8 usata facoltativamente in POJ):\nParagoni con il Primo Cinese Medio/EMC e accenni all'Old Chinese/OC.\nL'Hokkien non ha consonanti retroflesse, come avviene anche in shanghainese, cantonese e Hakka (in generale, \u00e8 una caratteristica tipica dei dialetti meridionali). Sono perse dunque tutte le retroflesse in putonghua e in Primo Cinese Medio, in cui per la prima volta sono apparse a partire perlopi\u00f9 da cluster dell'Old Chinese.\nRitiene per\u00f2 *-m come il cantonese, tuttavia in dei casi cade e d\u00e0 luogo a una nasalizzazione (vedi avanti). Ritiene poi i tre stop senza rilascio udibile di suono *-p, *-t e *-k, tranne in dei casi in cui appena dopo la vocale si riducono in degli stacchi glottali (cosa che invece avviene in toto in shanghainese, dialetto di Fuzhou e nelle variet\u00e0 dialettali settentrionali).\nLe palatalizzazioni del cinese moderno standard, influenzato dalla variet\u00e0 di pronuncia del dialetto di Pechino non sono avvenute, come anche in cantonese (in shanghainese avvengono svariate palatalizzazioni, ma conserva bene molti suoni oggi persi insieme alla distinzione sonora-sorda-sorda aspirata).\nLo stacco glottale in Hokkien non deriva solo da uno stop lenito, ma si trova pure dopo le sonanti e vocali nasalizzate, ma questi due casi non vengono qui trattati.\nLe nasalizzazioni in Hokkien avvengono per la caduta della codina nasale in Primo Cinese Medio *-m, *-n e *-ng, ma non avviene in quasi tutte le sillabe, come pure in shanghainese: alcune si nasalizzano e vedono la caduta della codina, ma altre conservano la codina (ma in shanghainese, laddove sono ritenute, danno luogo a un gran numero di assimilazioni, palatalizzazioni e confusioni: il cantonese \u00e8 molto preciso, mentre l'Hokkien \u00e8 meno confusionario). Per dare dei veloci esempi, una sillaba con u\u207f \u00e8 \u5f20 zhang1, con o\u207f \u00e8 \u7fc1 weng1, con i\u207f \u00e8 \u5706 yuan2, con e\u207f \u00e8 \u751f sheng1, con a\u207f \u00e8 \u886b shan1 (&lt; *-m; ha pure la versione in -m, che \u00e8 letteraria ed \u00e8 conservativa siccome in quella vernacolare avviene la nasalizzazione); o\u0358 /\u0254/, vocale aperta arrotondata, non ha nasalizzazioni.\nQuanto all'odierna sillaba \"ER\" in putonghua, che corrisponde pure in shanghainese, in Primo Cinese Medio deriva da una sillaba che iniziava con *ny- e finiva con /e, i/. In Old Chinese questo suono non esisteva e deriva da una palatalizzazione di *n- (eventuali cluster consonantici sono poi tutti caduti: il Primo Cinese Medio non ne ha). In Hokkien il suono diventa /d\u0361\u0291/ (senza contatto tra organi a Kaohsiung; alla lontana, assomiglia alla */z/ del Tardo Coreano Medio, usata proprio per trascrivere e adattare la consonante *ny-). L'esito in Hokkien \u00e8 identico alle pronunce recenti dei kanji in giapponese (ma nelle pronunce go-on, pi\u00f9 antiche, \u00e8 /n\u02b2/). In Hokkien, sporadicamente come alternativa in delle variet\u00e0 di pronuncia si trova /n/, che invece \u00e8 la pronuncia pi\u00f9 antica e conservativa e da cui si pu\u00f2 ricostruire proprio *ny-. Alcuni esempi sono: \u4e8c j\u012b, \u800c j\u00ee \u8033 h\u012b (j\u00ed\u207f a Zhangzhou e n\u00ed a Quanzhou), \u723e n\u00ed (j\u00ed\u207f s Zhangzhou), \u5152 j\u00ee (pronuncia di Zhangzhou. Iniziava per\u00f2 in *ng- in Old Chinese, quindi si nota una palatalizzazione in Hokkien e Primo Cinese Medio).\nQuanto all'odierna R- in putonghua, deriva anch'essa da *ny- in Primo Cinese Medio, derivata da una palatalizzazione di *n- dall'Old Chinese. a parte le pronunce in cui muta in /l/, per esempio quella di Amoy, Quanzhou e Taipei, in quelle semi-conservative ha nuovamente la variante /d\u0361\u0291/ (a Kaohsiung senza contatto tra organi): si allinea alle sillabe che oggi sono \"ER\" e alla soluzione delle pronunce giapponesi successive alla go-on. In casi sporadici in Hokkien \u00e8 /n/, cio\u00e8 lo stesso suono dell'Old Chinese). Una carrelalta rapida di esempi \u00e8: \u65e5 ji\u030dt (Zhangzhou, Kaohsiung), \u5165 ji\u030dp, \u5982 j\u00ee (Zhangzhou) e j\u00fb (Kaohsiung), \u6f64 j\u016bn (Kaohsiung), \u4eba j\u00een (Zhangzhou, Kaohsiung), \u4ec1 j\u00een (Zhangzhou, Kaohsiung), \u4efb j\u012bm (Zhanghou, Kaohsiung), \u7136 ji\u00e2n (Zhangzhou, Kaohsiung), \u71c3 ji\u00e2n (Zhangzhou, Kaohsiung), \u8b93 ji\u014dng (Kaohsiung) e ji\u0101ng (Zhangzhou) e straordinariamente ni\u014d\u0358 (Zhangzhou; Tainan a Taiwan), \u58e4 ji\u00f3ng (Kaohsiung) e ji\u00e1ng (variante a Zhangzhou e Taiwan; a Taipei pi\u00f9 di preciso \u00e8 li\u00f3ng), \u6254 j\u00eang (Zhangzhou, Kaohsiung), \u4ecd ji\u00f4ng (Zhangzhou), \u8edf n\u0144g (seconda pronuncia a Quanzhou e Amoy) e n\u00fai (seconda pronuncia a Zhangzhou), \u8089 jio\u030dk (Zhangzhou, Kaohsiung).\nQuanto invece alla /f/ in putonghua, deriva notoriamente dalle bilabiali *bj-, pj-, phj in Primo Cinese Medio, che a loro volta derivano da simili suoni in Old Chinese, in cui non esisteva /f/ (nasce insieme a */v/ durante il Primo Mandarino). Ebbene, le antiche *bj-, pj-, phj- (e simili suoni bilabiali in Old Chinese, non seguiti da semivocale e eventualmente preceduti da un'iniziale blandamente attaccata e poi caduta) in Hokkien si leniscono in /h/ (come in giapponese moderno), ma molti altri caratteri straordinariamente hanno una o pi\u00f9 pronunce alternative che hanno la bilabiale sorda /p/ anche con aspirazione. Tutte queste pronunce sono conservative, si avvicinano al coreano e al vietnamita e sono pronunce vernacolari \u767d (l'altra in /h/ \u00e8 letteraria \u6587. La stessa separazione in lettura bai e wen, con la prima pi\u00f9 conservativa, \u00e8 presente pure in shanghainese). L'Hokkien non ha il suono e lettera /f/, come in putonghua e cantonese. Dalle pronunce vernacolari dei caratteri con doppia pronuncia pertando si ricostruisce un suono bilabiale. Una carrellata di esempi \u00e8: \u9aee , hoat; \u767c puh / hoa\u030dt / hoat; \u975e hui. \u98db pe / hui / hoe; \u53cd p\u00e9ng / p\u00fai\u207f / p\u00e1n / p\u00e1i\u207f / ho\u00e1n; \u51e1 ho\u00e2n / h\u00e2m / ho\u0101n; \u65b9 hng / png / pui\u207f / hong; \u653e h\u00f2ng / p\u00e0ng / h\u00e0ng; \u5206 pun / hun; \u98a8 hong / hoang; \u8c50 phong / hong; \u5426 h\u00f3\u207f / h\u00f3\u0358 / hi\u00f3; \u5f17 hut; \u798f hok; \u5bcc h\u00f9 / p\u00f9.\nQuanto alle sillabe che in Primo Cinese Medio iniziavano in *mj- (e *m- in Old Chinese, sporadicamente preceduto da una consonante), mentre in cantonese restano con il suono /m/, in putonghua si sono lenite per poi culminare in /w/ semivocalica per formare un dittongo. In Hokkien, semi-conservativo, si lenisce e modifica in /b/: \u672a b\u0113, \u5473 b\u012b, \u665a bo\u00e1n (pronuncia vernacolare m\u0144g e m\u00fai, pi\u00f9 conservativa), \u4ea1 b\u00f4ng, \u5fd8 b\u014dng, \u671b b\u0101ng e b\u014dng, \u7db2 b\u0101ng. Anche il giapponese, che ha in dei casi la doppia versione, presenta /b/ (mentre in vietnamita presenta /v/ &lt; */w/); la versione conservativa ritiene /m/. Invece lo shanghainese vernacolare, il coreano, il cantonese e l'Hakka sono conservativi (/m/). Il Teochew, un Minnan che ha un altro sistema di romanizzazione (Peng'im), si comporta in modo analogo agli Hokkien e molto sporadicamente presenta pure /m/, da cui si ricostruisce il suono originale, e.g. \u665a mung2 /mu\u014b\u2075\u00b2/, \u842c mog8 /mok\u031a\u2074/ (se usato come cognome), \u554f mung7 /mu\u014b\u00b9\u00b9/, \u543b mug4 /muk\u031a\u00b2/.\nQuanto a *ng- in Primo Cinese Medio (deriva dallo stesso suono in Old Chinese/OC o da una /G/ o /q/, cio\u00e8 una \"g\" di gatto sonora pronunciata con la radice della lingua contro il velo palatino/la parte morbida del palato, cio\u00e8 la zona uvulare, e una \"c\" di cane sorda pronunciata alla stessa maniera e come in arabo moderno), da suono nasale diventa /g/ come in giapponese: conserva in parte la presenza di una occlusiva/plosiva /G/ o /q/ oppure, in molti altri casi, sembra essere un'approssimazione di *ng-, la stessa dei giapponesi. In un numero minore di casi, conserva *ng-, specialmente nella variet\u00e0 di Zhangzhou: da questa pronuncia si ricostruisce *ng- antico, presente sicuramente in Primo Cinese Medio. Una carrellata rapida di esempi \u00e8: \u7259 g\u00ea (Zhangzhou: g\u00e2. OC *m-\u0262\u02e4&lt;r&gt;a), \u82bd g\u00ea (Zhangzhou: g\u00e2. OC *m-\u0262\u02e4&lt;r&gt;a), \u989c g\u00e2n (OC *C.\u014b\u02e4rar), \u6211 g\u00f3a e alternativa ng\u00f3\u0358 (OC *\u014b\u02e4aj\u0294), \u997f g\u014d (Quanzhou: ng\u014d\u0358 . OC *\u014b\u02e4aj-s), \u827e ng\u0101i (OC *C.\u014b\u02e4a[t]-s), \u7814 gi\u00e1n (Taipei: ng\u00e1i. OC *[\u014b]\u02e4e[r]), \u9c7c g\u00fb (pronuncia alternativa di Amoy. OC *[r.\u014b]a), \u7389 gio\u030dk (Zhangzhou. OC *[\u014b](r)ok), \u8a00 g\u00e2n (Zhangzhou. OC *\u014ba[n], *\u014ba[r]), \u8bed g\u00fa (Amoy, Taipei. OC *\u014b(r)a\u0294), \u725b ngi\u00fb (Zhangzhou. OC *[\u014b]\u02b7\u0259), \u5143 go\u00e2n (OC *[\u014b]o[r]), \u539f go\u00e2n (OC *N-\u0262\u02b7ar), \u6708 goa\u030dt (OC *[\u014b]\u02b7at), \u5434 ng\u00f4\u0358 (OC *\u014b\u02b7\u02e4a), \u4e94 (pronuncia alternativa a Zhangzhou e Amoy: ng\u00f3\u0358. OC *C.\u014b\u02e4a\u0294), \u5348 ng\u00f3\u0358 (Amoy, Zhangzhou. OC *m-q\u02b0\u02e4a\u0294), \u74e6 g\u00f3a (OC *C.\u014b\u02b7\u02e4ra[j]\u0294), \u5916 g\u014da / g\u014de (OC *[\u014b]\u02b7\u02e4a[t]-s). In Teochew (\u00e8 un Minnan, ma non \u00e8 Hokkien) si trova sia /\u014b/- che /g/- grossomodo in eguale misura (una terza possibilit\u00e0 rara \u00e8 la mutazione in aspirazione /h/, tale per cui non c'\u00e8 nessun contatto con organi, a cui si affianca). Anche il Teochew ha la divisione in pronuncia letteraria e vernacolare. Per esempio, \u827e ha hian7 / ngai6 (/h\u0129\u00e3\u00b9\u00b9/, /\u014bai\u00b3\u2075/). La seconda, pi\u00f9 conservativa, \u00e8 quella letteraria (quella vernacolare cio\u00e8 \u00e8 meno conservativa). Un altro esempio di pronuncia doppia in base al registro \u00e8 \u6211, ua2 / ngo2 (/ua\u2075\u00b2/, /\u014bo\u2075\u00b2/): la seconda, pi\u00f9 conservativa, \u00e8 sempre quella letteraria, il che lascia presumere una tendenza inversa rispetto allo shanghainese e Hokkien, in cui la pronuncia vernacolare di contro \u00e8 la pi\u00f9 conservativa (tranne nel caso di -m in Hokkien: \u00e8 letteraria ma conservativa).\nToni in POJ.\nI toni sono descritti nella variet\u00e0 di Amoy (nel paragrafo sotto sono spiegati in Tai-lo). Se si desidera pronunciare i toni, si consiglia di dividere la propria voce in tre registri senza forzarla: registro acuto, medio/mediano e grave. Anche le sillabe che terminano in stop (ritenuto o mutato in uno stacco glottale) hanno due intonazioni (non \u00e8 cio\u00e8 un mero tono entrante sfuggito: si dota di un contorno tonale). Degli otto toni originali, due sono confluiti, abbassando il numero a sette. Questi toni sono segnalati perlopi\u00f9 con diacritici. La cifra permette di sostituire il diacritico con un numero, cosa che avviene anche nella scrittura corrente al computer del pinyin.\nNelle sonanti, il diacritico tonale si scrive direttamente sulla sonante (se la sonante \u00e8 \"ng\", che ha due lettere, si scrive sulla lettera che equivale a una consonante nasale, e.g. ng &gt; \u01f9g. Lo stesso avviene se questa sonante \u00e8 preceduta da consonante). Medhurst dice di avere usato il circonflesso per il quinto tono siccome il circonflesso al contrario (e.g. \u01ce), presente invece nel moderno pinyin, si trovava di rado nei libri.\nQuanto al sesto tono, gi\u00e0 Medhurst spiega che \u00e8 identico al secondo e non spiega nulla della sua origine, ma lascia degli indizi molto preziosi per formulare una possibile ricostruzione: infatti riporta il suo nome, \u4e0b\u4e0a (lower/second high tone). Dal nome, apparentemente indicava un tono crescente \u4e0a che parte dal registro grave \u4e0b per poi risalire (senza arrivare per forza al registro acuto). Toni simili si trovano in cantonese e vietnamita e altre lingue, quindi sono gi\u00e0 noti e possibili.\nToni in T\u00e2i-l\u00f4.\nPer completezza e/o per fare paragoni, si mostrano anche i toni del T\u00e2i-l\u00f4. Il contraltare della facilit\u00e0 di scrittura del T\u00e2i-l\u00f4 \u00e8 il suo sistema tonale: \u00e8 diverso da quello del POJ come scrittura, siccome \u00e8 confusionario anche se usa gli stessi diacritici (forse a causa dell'evoluzione della lingua ma non della trascrizione). In totale ha dieci toni: un tono neutro, otto toni (di cui due confluiti ma ricostruibili da qualche informazione utile nel nome pi\u00f9 i soliti due toni entranti) e un tono extra non ufficiale ma che \u00e8 stato comunque preso in esame insieme alle vocali extra proprio per rendere il sistema completo. Quest'ultimo tono potrebbe derivare dai prestiti stranieri. Anche il T\u00e2i-l\u00f4, per evitare i diacritici, ha le cifre come il pinyin. Il tono neutro si indica sempre con il numero 0. Come al solito, la voce va divisa in tre registri basilari senza forzarla: registro acuto, medio/mediano e grave."}
{"id": "3064973", "revid": "119733285", "url": "https://it.wikipedia.org/wiki?curid=3064973", "title": "Melo Freni", "text": "Biografia.\nCresciuto in Sicilia, fra la provincia di Messina e Palermo, si laure\u00f2 in giurisprudenza nel capoluogo siciliano.\nDopo aver esercitato la professione forense per un breve periodo, entr\u00f2 alla RAI come giornalista, prima alla redazione di Palermo e quindi a Roma presso la redazione del TG1.\nNel periodo trascorso in RAI si \u00e8 occupato soprattutto di cultura, visti tra l'altro i suoi interessi nel campo della letteratura e del cinema.\nEgli ha saputo affiancare alla sua professione di giornalista, anche quella di scrittore di romanzi, saggi e testi teatrali e quella di regista cinematografico e teatrale. Nel 1984 ha ricevuto il Premio Nazionale Letterario Pisa, Poesia ex aequo.\nInsignito della corona d'alloro Europclub Regione Siciliana nel 2010, unitamente a Ennio Morricone, Giovanna Mulas, Barbara Carfagna, Carlos Sanchez, Caterina Vertova, Istvan Horkay e Geri Palamara."}
{"id": "3064974", "revid": "1543377", "url": "https://it.wikipedia.org/wiki?curid=3064974", "title": "Croydon (New Hampshire)", "text": "Croydon \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3064976", "revid": "1833487", "url": "https://it.wikipedia.org/wiki?curid=3064976", "title": "Emanuela Baroni", "text": "Biografia.\nFiglia dell'attore e doppiatore Gil Baroni, nonch\u00e9 sorella del doppiatore Marco Baroni."}
{"id": "3064978", "revid": "1543377", "url": "https://it.wikipedia.org/wiki?curid=3064978", "title": "Goshen (New Hampshire)", "text": "Goshen \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3064979", "revid": "247222", "url": "https://it.wikipedia.org/wiki?curid=3064979", "title": "Aggiunta di Dirac", "text": ""}
{"id": "3064980", "revid": "110157", "url": "https://it.wikipedia.org/wiki?curid=3064980", "title": "Pabell\u00f3n Menorca", "text": "Il Pabell\u00f3n Menorca \u00e8 un'arena coperta sita a Minorca, nell'area di Binitaufa, Mah\u00f3n in Spagna.\n\u00c8 principalmente utilizzato per ospitare le partite di basket del team Minorca B\u00e0squet. L'arena ospita spettatori e venne costruita nel tempo record di 100 giorni nel 2005."}
{"id": "3064983", "revid": "767487", "url": "https://it.wikipedia.org/wiki?curid=3064983", "title": "W\u0394Z", "text": "W\u0394Z (pronunciato \"w delta z\") \u00e8 un film del 2007 diretto da Tom Shankland ed interpretato da Stellan Skarsg\u00e5rd, Melissa George e Selma Blair.\nIl film \u00e8 stato distribuito in DVD negli Stati Uniti con il titolo \"The Killing Gene\".\nTrama.\nDopo il ritrovamento del cadavere di una donna incinta, torturata e con l'espressione w\u0394z incisa sul ventre, il detective Eddie Argo e la collega Helen Westcott vengono incaricati di indagare sull'omicidio. Successivamente si verificano altri atroci delitti, con il ritrovamento di corpi, alcuni mutilati ed altri con incisa l'equazione. Le indagini di Argo e Westcott si concentrano sulla ricerca del significato dell'equazione, scoprendo che le vittime, dopo essere state torturate, sono state poste davanti ad una scelta; uccidere una persona amata o uccidere se stessi. In breve tempo emerge che il killer ha subito un destino simile, portando i due detective a rintracciare la vittima di uno stupro, che pu\u00f2 essere la chiave del mistero.\nProduzione.\nLe riprese del film sono avvenute tra Belfast e Manhattan."}
{"id": "3064987", "revid": "1543377", "url": "https://it.wikipedia.org/wiki?curid=3064987", "title": "Grantham (New Hampshire)", "text": "Grantham \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3064995", "revid": "1543377", "url": "https://it.wikipedia.org/wiki?curid=3064995", "title": "Langdon (New Hampshire)", "text": "Langdon \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3064996", "revid": "116794932", "url": "https://it.wikipedia.org/wiki?curid=3064996", "title": "Christopher Polhem", "text": " meglio conosciuto come Christopher Polhem\nBiografia.\nFiglio di Wolf Christoph Polhammer, che mor\u00ec quando lui aveva 8 anni, e di Christina Eriksdotter Schening. Studi\u00f2 matematica e fisica dal 1687 all'universit\u00e0 di Uppsala. Fond\u00f2 la prima scuola di ingegneria svedese, con il nome di \"Laborium mechanicum\".\nSpos\u00f2 Maria Hoffman nel 1691, i due ebbero due figli: Gabriel Polhem, con cui venne eletto membro dell'accademia Reale Svedese delle Scienze nell'anno della fondazione, 1739 e Emerentia. Divenne celebre quando riusc\u00ec a riparare l'orologio astronomico di Petrus Astronomus nella Cattedrale di Uppsala.\nHa scritto saggi in varie discipline come medicina, astronomia ed economia. Ha collaborato alla creazione del Canale di G\u00f6ta, che collega la zona di G\u00f6teborg al Mar Baltico. Mor\u00ec all'et\u00e0 di 89 anni."}
{"id": "3064997", "revid": "1305772", "url": "https://it.wikipedia.org/wiki?curid=3064997", "title": "The Writer", "text": "The Writer \u00e8 un brano musicale della cantante britannica Ellie Goulding, pubblicato come quarto singolo estratto dal suo album di debutto \"Lights\" il 9 agosto 2010 in Gran Bretagna sotto l'etichetta Polydor Records.\nDescrizione.\nDurante un'intervista, la cantante ha spiegato il significato del brano: \u00e8 secondo lei la canzone pi\u00f9 emotiva che abbia mai scritto, e parla di tutti i cambiamenti che una persona pu\u00f2 fare pur di essere accettata da colui o colei che realmente ama.\nVideo musicale.\nIl video musicale del brano \u00e8 stato girato al faro di Happisburgh, una cittadina nel Norfolk nel giugno 2010. \u00c8 stato pubblicato su YouTube l'11 luglio 2010. Nel video la cantante cammina in un campo ed esplora il faro. Include anche scene registrate in studio di lei davanti a una luce, che danno l'impressione che stia davanti a quella del faro."}
{"id": "3064998", "revid": "1543377", "url": "https://it.wikipedia.org/wiki?curid=3064998", "title": "Lempster", "text": "Lempster \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3065000", "revid": "287204", "url": "https://it.wikipedia.org/wiki?curid=3065000", "title": "Giorgio Hulss", "text": ""}
{"id": "3065007", "revid": "1310927", "url": "https://it.wikipedia.org/wiki?curid=3065007", "title": "Mitchell Donald", "text": "Carriera.\nAjax.\nDonald entra nel settore giovanile dell'Ajax dopo aver giocato per le squadre dilettantistiche del FC Bijlmer e dell'AVV Zeeburgia. Si unisce per la prima volta alla prima squadra dell'Ajax, allenata da Henk ten Cate nel febbraio 2007. Il 14 febbraio 2007 fa il suo debutto con la prima squadra nella partita di Coppa UEFA contro il . Nell'agosto 2007 scende in campo nella Johan Cruijff Schaal contro il vinta 1-0. Fa il suo debutto in Eredivisie il 23 settembre 2007 sostituendo Klaas-Jan Huntelaar in una partita contro l'. Nel resto della stagione fa ancora due apparizioni partendo dalla panchina: il 25 novembre 2007 contro il Vitesse Arnhem e il 13 gennaio 2008 contro l'AZ.\nAll'inizio della stagione 2008-09 Donald non gioca neanche una partita sotto la guida di Marco van Basten, dopo essersi infortunato al Torneo di Amsterdam in uno scontro con Adriano dell'Inter, ma in seguito alla nomina del nuovo allenatore Martin Jol rientra in squadra. Il 27 luglio 2009 a quasi un anno dal suo infortunio gioca il torneo di Amsterdam contro il Benfica. Dopo questa partita Jol dichiara:\"Il gioco di Donald \u00e8 stato sorprendente e molto buono per un giocatore giovane, inoltre da fiducia e questo \u00e8 importante.\" Il 20 agosto entra in campo dalla panchina nella partita di Europe League contro lo Slovan Bratislava, prendendo parte anche alla gara di ritorno la settimana dopo. Il 20 settembre gioca la sua prima partita di Eredivisie da venti mesi, entrando dalla panchina nella partita contro il VVV-Venlo. L'11 dicembre 2009 (un giorno dopo il suo ventunesimo compleanno) sigla il suo primo gol in Eredivisie nella vittoria per 3-0 contro il NEC Nijmegen.\nIl 15 maggio 2011 vince l'Eredivisie nello scontro diretto vinto per 3-1 contro il . A partire dal 1\u00ba luglio 2011, come gi\u00e0 stabilito a febbraio giocher\u00e0 per il Roda.\nWillem II.\nIl 29 gennaio 2010 passa al Willem II in prestito fino al giugno 2011, raggiungendo il suo compagno all'Ajax Jan-Arie van der Heijden. Il 5 febbraio fa il suo debutto con la nuova maglia nella partita persa 2-1 contro il NAC Breda.\nRoda JC.\nIl 1\u00ba luglio 2011 si trasferisce a titolo definitivo al Roda JC. Debutta in campionato alla seconda giornata nella sconfitta per 3-0 contro il subentrando a Laurent Delorge al minuto 70. Segna il suo primo gol il 10 settembre nel 2-1 contro al minuto 47. Si ripete il 16 ottobre nel 4-1 contro l'."}
{"id": "3065008", "revid": "1543377", "url": "https://it.wikipedia.org/wiki?curid=3065008", "title": "Plainfield (New Hampshire)", "text": "Plainfield \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3065010", "revid": "440475", "url": "https://it.wikipedia.org/wiki?curid=3065010", "title": "Jimmy Donal Wales", "text": ""}
{"id": "3065013", "revid": "1543377", "url": "https://it.wikipedia.org/wiki?curid=3065013", "title": "Springfield (New Hampshire)", "text": "Springfield \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3065016", "revid": "1543377", "url": "https://it.wikipedia.org/wiki?curid=3065016", "title": "Sunapee", "text": "Sunapee \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3065020", "revid": "1543377", "url": "https://it.wikipedia.org/wiki?curid=3065020", "title": "Unity (New Hampshire)", "text": "Unity \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3065021", "revid": "1347902", "url": "https://it.wikipedia.org/wiki?curid=3065021", "title": "Herbert Mies", "text": "Vita.\nMies Herbert ha studiato tra il 1947 ed il 1949 presso la Scuola di Partito Karl Marx e tra il 1956 ed il 1959 scienze sociali e amministrative. Dal 1961 al 1963 prosegu\u00ec la propria formazione presso un tipografo.\nTra il 1949 ed il 1953 \u00e8 stato membro dell'Ufficio centrale e fino al 1956 presidente della Libera Giovent\u00f9 Tedesca (FDJ) nella Germania Ovest. \u00c8 stato membro del Comitato centrale dal 1954 e dal 1963 candidato e Segretario del Politburo del KPD (Kommunistische Partei Deutschlands), il vecchio Partito comunista di Germania. Nel 1954 Klaus Rainer R\u00f6hl fond\u00f2 con il suo aiuto la rivista \"Studentenkurier\", dal 1957 denominata \"Konkret\".\nNel 1969 Mies Herbert divenne vicepresidente del partito e dal 1973 al 1990 ricopr\u00ec il ruolo di presidente DKP. Nel 1987 \u00e8 stato inoltre insignito del Premio Lenin per la pace per il biennio precedente.\nDopo che Mies Herbert si dimise da leader del partito nel 1990, rimase comunque coinvolto come volontario fino al 1997 come presidente del gruppo di discussione \"Mannheimer Gespr\u00e4chskreises Geschichte und Politik\" (\"Gruppo di discussione di storia e politica di Mannheim\") e presidente onorario della Arbeiterwohlfahrt di Mannheim."}
{"id": "3065023", "revid": "466539", "url": "https://it.wikipedia.org/wiki?curid=3065023", "title": "Folquet de Lunel", "text": "La data di nascita di Folquet pu\u00f2 essere conosciuta precisamente in quanto egli stesso ci dice nel suo \"Romans\", scritto nel 1284, che lui aveva allora quaranta anni. \nVita e opere.\nLa prima opera databile di Folquet \u00e8 un \"partimen\" con Guiraut Riquier, datato tra il 1264 e il 1270, in cui presenta a Guiraut una domanda a trabochetto:\nFolquet, insieme ai suoi colleghi trovatori Dalfinet e Cerver\u00ed de Girona, si trovava in Spagna nel 1269 nell'\"entorurage\" dell'\"infante\" Pietro per accompagnarlo a Toledo, dove conosce Alfonso X di Castiglia. Il 26 aprile a Riello, nei pressi di Cuenca, strada facendo, Folquet viene incaricato di distribuire la paga : tre\" solidi\" per s\u00e9 stesso, tre per Dalfinet e uno soltanto per Cerver\u00ed. \nIl suo incontro con Alfonso X ispira Folquet, gi\u00e0 fedele ghibellino, a scrivere un \"sirventes\" a sostegno della rivendicazione di Alfonso per il Sacro Romano Impero. \"Al bon rey q'es reys de pretz car\" veniva di solito datato al 1269, ma \u00e8 pi\u00f9 verosimile sia stato scritto pi\u00f9 tardi, tra il febbraio del 1271, quando papa Gregorio X arriva a Roma, e il settembre del 1273, quando Rodolfo I d'Asburgo viene eletto re di Germania, dato che il \"sirventes\" menziona un papa (la sede papale era vacante dal 1268) e non la rivendicazione dell'Impero da parte di Rodolfo. La data pi\u00f9 probabile \u00e8 agosto/settembre 1273. \nIl \"sirventes\" difende i tentativi di Alfonso di ricevere la sua corona, cos\u00ec come la libert\u00e0 di Enrico di Castiglia (imprigionato dai guelfi) e d\u00e0 sostegno alle ambizioni politiche degli aragonesi in Italia. Similmente al suo contemporaneo Cerver\u00ed de Girona e Paulet de Marselha, Folquet non faceva altro che elogiare Pietro, Giacomo suo padre e l'Aragonese. Il metro del \"sirventes\" \u00e8 copiato dall'opera \"Bel m'es ab motz leugiers a far\" di Sordello. Cerver\u00ed nella sua \"Cobla en sis lengatges\" copia lo stesso metro, da Sordello o da Folquet. \nA un certo punto durante il conflitto in corso tra guelfi e ghibellini, Folquet viaggia in Lombardia, dove egli sente di prima mano della popolarit\u00e0 di Alfonso:\nFolquet ritorna a Lunel nel 1274. Qui entra in rapporti con Enrico II di Rodez, il quale \u00e8 il dedicatario del suo \"Romans\". Tre \"cansos\" religiose potrebbero essere state dedicate proprio a lui: \"Dompna bona, bel'e plazens\", \"Si quon la fuelh'el ramel\" e \"Tant fin'amors totas horas m'afila\". In effetti, un conte di Rodez appare nelle \"tornadas\" sia delle sue canzoni religiose che in due sue canzoni sull'amor cortese. Gli studiosi sono divisi sul fatto se il designato conte sia Ugo IV, indicando cos\u00ec le canzoni come un prodotto giovanile di Folquet, o Enrico II, facendo di esse un prodotto della sua maturit\u00e0."}
{"id": "3065027", "revid": "352448", "url": "https://it.wikipedia.org/wiki?curid=3065027", "title": "Folchetto di Lunel", "text": ""}
{"id": "3065035", "revid": "1318658", "url": "https://it.wikipedia.org/wiki?curid=3065035", "title": "Festa di Sancta Maria di Mezo di Gosto", "text": "La festa di Sancta Maria di Mezo di Gosto o festa di Santa Maria di Mezz'Agosto \u00e8 una processione religiosa con macchine votive a spalla, denominate \"candelieri\", che si svolge a Iglesias ogni 15 agosto in onore della Vergine Assunta. In Sardegna la manifestazione \u00e8 comparabile a quelle che si svolgono a Sassari (Faradda di li candareri), Nulvi (Essida de Sos Candhaleris) e Ploaghe.\nLa storia della festa.\nL'origine della storia di questa festa si perde nella notte dei tempi. L'uso di portare in processione particolari macchine lignee a spalla in ambito cultuale \u00e8 comparabile con alcuni riti pagani che si svolgevano nell'antica Grecia intorno al V secolo a.C., nell'ambito delle feste in onore di Dioniso. Nonostante ci\u00f2, attraverso il \"De cupiditate divitiarum\" di Plutarco, \u00e8 stato messo in dubbio il nesso di causalit\u00e0 tra la suddetta festa e l'offerta del cero.\nLa tradizione dell'offerta del cero alla Madonna Dormiente (chiamata in greco antico \u039a\u03bf\u03af\u03bc\u03b7\u03c3\u03b9\u03c2 \u03c4\u1fc6\u03c2 \u0398\u03b5\u03bf\u03c4\u03cc\u03ba\u03bf\u03c5 - leggi \"Koimesis tes Theotoku\" - ) \u00e8 di origine bizantina, ed \u00e8 giunta in Sardegna nel 534 d.C., cio\u00e8 nel momento in cui l'isola venne conquistata dai bizantini nel corso di una campagna militare del generale Flavio Belisario. L'archetipo pi\u00f9 antico del rito dell'offerta dei ceri si \u00e8 conservato a Siurgus Donigala, dal momento che in occasione della festa mariana della nativit\u00e0 di Maria ancora oggi vengono offerti pesanti ceri senza l'ausilio di macchine a spalla.\nA Iglesias la festa ha conosciuto un periodo felice, soprattutto durante la dominazione del conte Ugolino Della Gherardesca prima e dei pisani poi, dal momento che questo evento fu regolamentato per legge attraverso il Breve di Villa di Chiesa, lo statuto della citt\u00e0 risalente al XIII secolo. La copia del Breve pervenutaci, tuttavia, \u00e8 datata circa al 1327, e l'impianto del testo \u00e8 probabilmente in gran parte ascrivibile al lavoro di ser Bacciameo Guinizelli Sismondi, del quale recentemente \u00e8 stato riscoperto lo stemma araldico. Attraverso le disposizioni del Breve di Villa di Chiesa \u00e8 possibile studiare e conoscere il modo in cui si celebrava la festa nel Medioevo.\nUn'altra menzione importante della festa, ad oggi pubblicata, la si ha nel 1561, quando l'Arcivescovo di Cagliari Antonio Parragues de Castillejo don\u00f2 al Capitolo della Cattedrale di Iglesias 50 \"lliuras\" per permettere una solenne celebrazione. \nI recenti studi di Fabio Manuel Serra e di Maria Teresa Defraia hanno messo in evidenza come, in effetti, il rito dell'offerta del cero si sia protratto per tutto il XVII secolo. Infatti, attraverso una serie di documenti inediti, \u00e8 stato dimostrato che nel 1593 - ad esempio - venivano ingaggiati i trombettieri, \u00abax\u00ec de tocar ables tompete\u00bb, proprio in occasione della festa.\nFin dal 1631, poi, \u00e8 attestato il rito della vestizione della Madonna Dormiente, ad opera delle Consorelle dell'Assunta, ossia delle donne che si incaricano di questo servizio. All'epoca venivano ricompensate con una misteriosa confettura, comprata dall\"'apotecario\" Juan Pau Falcone.\nIl Palio dell'Assunta.\nUn ulteriore elemento importante relativo alle celebrazioni del 15 agosto iglesiente \u00e8 stato messo in evidenza gi\u00e0 dagli studi di Grazia Villani, che ha studiato ed esaminato il documento originale del 1637 che tramanda l'origine del palio. Il documento \u00e8 stato poi pubblicato integralmente solo di recente. \nL'evento si svolgeva in un luogo imprecisato della citt\u00e0, molto probabilmente, nella stessa data del 15 agosto. Durante questa corsa equestre, i cavalieri dovevano dare prova della loro abilit\u00e0, nonch\u00e9 sperare di conseguire il primo premio: un drappo di taffet\u00e0 di seta violetto. Al secondo e al terzo classificato spettava invece un drappo di velluto grezzo verde e violetto.\nLa pestilenza del 1656.\nA differenza di quanto si riteneva in passato, l'epidemia di peste che ha colpito duramente Iglesias nel 1656 non ha causato l'interruzione della festa in perpetuo, ma ha comunque provocato gravi danni al tessuto sociale ed economico della citt\u00e0; lo stesso capitano della citt\u00e0, don Antiogo de Salazar, mor\u00ec nel corso dell'epidemia. Se in quell'anno non si hanno notizie di una celebrazione o di un'interruzione della festa, \u00e8 tuttavia stato dimostrato che, gi\u00e0 nel 1657, l'offerta del cero venne solennemente celebrata. Dunque, non fu la peste a causare l'interruzione della festa.\nL'interruzione dell'offerta del cero.\nIl plurisecolare rito dell'offerta del cero celebrato a Iglesias si interruppe misteriosamente dopo il 1661, anno in cui la citt\u00e0 fece restaurare i candelieri da Agust\u00ec Cocu fuster; dopo tale notizia, a causa di una grave lacuna nei registri conservati presso l'Archivio Storico Comunale di Iglesias, non \u00e8 stato possibile rinvenire ulteriori menzioni o altre possibili spiegazioni della fine dell'offerta del cero.\nLa festa oggi.\nRinascita.\nLa rinascita della festa dei candelieri nella citt\u00e0 di Iglesias avvenne nel 1992 grazie al ritrovamento e il restauro (datato 1992, ad opera dell'artigiano iglesiente Dario Matta) della colonna di un candeliere, probabilmente appartenente al quartiere di Santa Chiara. Cos\u00ec si decise di riportare in auge l'antica festa, la cui origine \u00e8 testimoniata dal breve di Villa di Chiesa del XIII secolo:\nSvolgimento.\nAl contrario di Sassari e Nulvi, la processione dei candelieri di Iglesias si svolge il 15 agosto e non il 14. Dopo la santa messa gli otto candelieri escono secondo l'ordine stabilito dal Breve di Villa di Chiesa dalla Purissima per giungere nella cattedrale.\nFigure storiche.\nOltre ai portantini, altre figure umane hanno un ruolo nella festa di Mezo Gosto. Questi partecipano alla sfilata con un ruolo preciso :\nGremi e quartieri.\nI candelieri ad Iglesias sono otto. Questi non rappresentano solo dei gremi come nelle altre citt\u00e0 sarde ma anche i quartieri storici della citt\u00e0 iglesiente.\nI gruppi di portatori di ogni candeliere sono rappresentati da un colore (riportati nella lista sotto) che rappresenta il gremio o il quartiere di appartenenza.\nI Candelieri.\nI candelieri di Iglesias si differenziano da quelli delle altre citt\u00e0 sarde dove si svolgono manifestazioni simili. Questi infatti non hanno capitello (o corona) e il fusto \u00e8 molto sottile e ricorda la forma di una candela. La base risulta essere la parte pi\u00f9 imponente della struttura, ed \u00e8 formata da diversi pannelli ornati con figure o santi legati ai gremi o ai quartieri di Iglesias. Secondo il Breve di Villa di Chiesa, i candelieri potevano essere a tabernacolo o a fioretto; attualmente riprendo la seconda configurazione. Pesano oltre 300\u00a0kg e hanno bisogno di sedici e pi\u00f9 persone per il trasporto.\nAl principio degli anni 2000 \u00e8 stato individuato, in un libro non meglio identificato, un passo che tramandava l'esistenza di una donazione di una certa somma di denaro dal Gremio degli Orafi e Argentieri di Barcellona all'omonimo Gremio iglesiente, sembrerebbe per la costruzione di un candeliere; tuttavia, a causa della mancanza di un riscontro pi\u00f9 puntuale, ad oggi l'episodio \u00e8 tramandato come un aneddoto e non come un fatto storico. Tuttavia si auspicano ulteriori studi per identificare il libro non meglio conosciuto.\nL'Associazione.\nL'Associazione dei Candelieri \"Beata Vergine Assunta\" di Iglesias \u00e8 stata rifondata a partire dal 1991 con l'intento di ripristinare la festa, andata perduta presumibilmente tra il periodo della pestilenza del XVII secolo e gli inizi del XVIII. La festa \u00e8 rinata sulla base di quanto specificato negli articoli XLVII e XLVIII del libro primo del Breve di Villa di Chiesa ed \u00e8 stata organizzata con un direttivo centrale, composto da dodici Obrieri Maggiori, dagli otto Gremi e Quartieri, a direzione di ciascuno dei quali vi sono due Obrieri Minori, e dal Gremio degli Apostoli della Madonna Assunta, uno speciale gruppo religioso di uomini che portano in processione il venerato simulacro della Madonna dormiente. Le figure sono distinguibili dalle insegne che portano durante la processione.\nLa rinascita della festa \u00e8 stata possibile anche grazie al ritrovamento di parti di un candeliere ligneo del XVII secolo in un locale della Cattedrale di Iglesias."}
{"id": "3065036", "revid": "1675182", "url": "https://it.wikipedia.org/wiki?curid=3065036", "title": "Dongducheon", "text": "Dongducheon \u00e8 una citt\u00e0 della provincia del Gyeonggi, in Corea del Sud. Situata a nord di Seul, \u00e8 strategicamente importante per la difesa della capitale coreana infatti si trova una base militare dell'esercito americano .\nGeografia fisica.\nLa citt\u00e0 sorge in un territorio collinare/montuoso, ai piedi del monte Soyo. Ad est, una catena montuosa culminante nel monte Wangbangsan la separa dal territorio della citt\u00e0 di Pongcheon; a nord-ovest, la fascia montuosa la separa dalla pianura fluviale che conduce al confine con la Corea del Nord, a poche decine di km dalla citt\u00e0.\nStoria.\nDurante il Goguryeo, la dinastia si insediava nella penisola coreana e Dongducheon divent\u00f2 parte del Goguryeo come parte dei \"naeulmae hyun\" (sorta di antichi villaggi). Successivamente Dongducheon entr\u00f2 a far parte del villaggio di Sacheon nel Regno di Silla, durante il periodo degli stati del Nord e del Sud. Durante il Goryeo, fece parte dello Yangju. Nel 1963, fu costruita la citt\u00e0 di Tongducheon, che nel 1981 divent\u00f2 Dongducheon.\nFestival.\nDal 1999, Dongducheon ha organizzato ogni anno il \"Dongducheon Rock Festival\", uno dei pi\u00f9 grandi festival rock in Corea del Sud.\nIstruzione.\nEsistono 38 scuole elementari, 15 scuole medie, 10 scuole superiori e un'universit\u00e0."}
{"id": "3065037", "revid": "89146", "url": "https://it.wikipedia.org/wiki?curid=3065037", "title": "Candelieri di Iglesias", "text": ""}
{"id": "3065038", "revid": "1543377", "url": "https://it.wikipedia.org/wiki?curid=3065038", "title": "Washington (New Hampshire)", "text": "Washington \u00e8 un comune degli Stati Uniti d'America facente parte della contea di Sullivan nello stato del New Hampshire."}
{"id": "3065040", "revid": "89146", "url": "https://it.wikipedia.org/wiki?curid=3065040", "title": "Festa di Santa Maria di Mezzo Agosto", "text": ""}
{"id": "3065042", "revid": "287204", "url": "https://it.wikipedia.org/wiki?curid=3065042", "title": "Jonas Alstr\u00f6mer", "text": " \nBiografia.\nNato nella provincia del V\u00e4sterg\u00f6tland, figlio di Tore Carlsson, inizi\u00f2 la sua attivit\u00e0 come dipendente di una compagnia marittima a Londra. Commerci\u00f2 diversi generi alimentari e altre merci (fra le altre cose fond\u00f2 una fabbrica di lana e a G\u00f6teborg una raffineria di zucchero), fond\u00f2 l'Accademia Reale Svedese delle Scienze nel 1739. \nIn due matrimoni ebbe 4 figli:"}
{"id": "3065052", "revid": "460676", "url": "https://it.wikipedia.org/wiki?curid=3065052", "title": "MTV News", "text": "MTV News \u00e8 stato il notiziario di MTV Italia. Ha sostituito Flash ed era in onda dal 1\u00ba marzo 2010.\nIl notiziario era caratterizzato da una parte incentrata sull'approfondimento di storie quotidiane con un tema diverso ogni settimana e l'altra strutturata come un riepilogo dei fatti del giorno.\nDal 31 luglio 2015, con il passaggio di MTV a Sky Italia, il notiziario \u00e8 stato cancellato per far spazio a TG News Sky TG24, notiziario flash prodotto dalla testata all-news Sky TG24, in onda tutti i giorni dalle 6:00 alle 7:30.\nEdizioni.\n\"MTV News\" aveva diverse edizioni giornaliere (dal luned\u00ec al venerdi alle 12:00, alle 16:00, alle 19:00, il sabato e la domenica alle 11:30, alle 15:00 e alle 20:30) ognuna delle quali mostrava parte della storia quotidiana che andava poi in onda integralmente alle 23:30 dal luned\u00ec al venerd\u00ec (denominata \"Story Of The Day\").\nOgni mattina alle 6:45 andava in onda \"MTV News - Le notizie di oggi\", un'edizione della durata di un quarto d'ora realizzata fino al 2013 dalla redazione del TG LA7.\nOgni domenica alle 19:00 andava in onda \"Speciale MTV News\", che riassumeva in un'ora tutte le storie trattate durante la settimana raccolte sotto un unico tema."}
{"id": "3065054", "revid": "767487", "url": "https://it.wikipedia.org/wiki?curid=3065054", "title": "Stanislas", "text": "Dopo varie collaborazioni musicali iniziate nel 2000, ha conosciuto il successo nel 2008 con il suo primo album da solista \"L'Equilibre instable\".\nBiografia.\nStanislas \u00e8 il figlio di Fran\u00e7ois Renoult, anch'egli un musicista. Stanislas entr\u00f2, all'et\u00e0 di 19 anni, all'\"\u00c9cole Normale de Musique di Parigi\". Tre anni pi\u00f9 tardi, lasci\u00f2 la scuola con tutti gli onori e divenne l'assistente del direttore musicale dell'Orchestra di Massy Rouits Dominique, dove continua regolarmente a dirigere opere classiche. Ha anche composto opere, soprattutto genere pop, per molti artisti come Daniel Levi, Calogero (con cui ha inciso un duetto), Charles Aznavour, Maurane, Kool Shen e C\u00e9line Dion. Nel 2000, Stanislas ha formato con Gioacchino (fratello del cantante Calogero) la band \"Pure Orchestra\" e firmato con l'\"Atletico Records\", l'etichetta di Pascal Obispo. Nel 2004, tuttavia, Stanislas ha deciso di iniziare la carriera da solista. Il suo primo album (\"L'Equilibre instable\") \u00e8 uscito il 19 novembre 2007. In seguito al grande successo ottenuto (il primo singolo dell'album, \"Le Man\u00e8ge\", ha subito raggiunto i primi posti delle classifiche musicali francesi), ha eseguito, in tutto il 2008, vari concerti in Francia e Belgio.\nUltimamente, oltre ad aver rivelato che avrebbe partecipato come concorrente nella versione francese di Star Academy, Stanislas \u00e8 stato nominato, pur senza vincere, nel NRJ Music Awards 2009, per il singolo \"La debacle des sentiments\"\nInfine, il 4 gennaio 2010 \u00e8 stato pubblicato il secondo album da solista dal titolo \"\"Les Carnets de La Vigie\"."}
{"id": "3065058", "revid": "15756", "url": "https://it.wikipedia.org/wiki?curid=3065058", "title": "Son Goku (gruppo musicale)", "text": "I Son Goku sono stati una band rock tedesca, formatasi nel 2002 e scioltasi nel 2003.\nIl loro stile musicale era una miscela di hardcore punk, alternative, reggae e suoni elettronici. Il gruppo decise di chiamarsi col nome di Son Goku, protagonista della serie anime e manga \"Dragon Ball\".\nIl primo ed unico album della band, \"Crashkurs\", \u00e8 stato pubblicato nel 2002 e si \u00e8 piazzato in una posizione di rilievo tra le prime 15 della \"Media Control Charts\", una classifica musicale tedesca. Da quel momento i Son Goku si sono sciolti, a causa di \"disaccordo\" fra i membri.\nBiografia.\nOrigine della band.\nI Son Goku sono nati come un side-project di Thomas D, conosciuto per far parte dei Die Fantastischen Vier. La band ebbe origine dalla M.A.R.S. (\"Moderne Anstalt Rigoroser Spakker\", o ancora \"Modern Institute of Adamant Spakkers\"), una comunit\u00e0 di artisti e musicisti fondata dallo stesso Thomas D nel 1998.\nThomas diede al gruppo il nome di Son Goku, il protagonista della serie di manga ed anime Dragon Ball, poich\u00e9 il personaggio incarnava la filosofia di vita della band; Thomas stesso ha dichiarato di essere stato \"affascinato dall'ingenuit\u00e0 e dall'allegria di Goku, ma, allo stesso tempo, \u00e8 un grande guerriero che salva il mondo\".\nStile musicale e pubblicazioni.\nI Son Goku si formarono con il \"desiderio di una nuova forma di espressione e di un sound innovativo\", dando forma ad un mix di hardcore punk, alternative, reggae e suoni elettronici. Venne quindi ultimata la formazione della band e l'accesso al proprio studio di registrazione presso la comunit\u00e0 M.A.R.S. permise al gruppo di sperimentare con i vari generi.\nL'unico singolo dei Son Goku, \"Alle f\u00fcr Jeden\", \u00e8 stato pubblicato il 17 giugno del 2002, seguito dal solo album \"Crashkurs\" del 29 luglio 2002. I Son Goku si sono sciolti il 1\u00ba gennaio del 2003, o poco prima, a causa di \"disaccordo\" fra i membri della band.\nMembri della band.\nThomas D.\nThomas D (all'anagrafe Thomas D\u00fcrr), nato nel 1968, \u00e8 meglio conosciuto per far parte del gruppo hip hop tedesco Die Fantastischen Vier. In precedenza Thomas aveva intrapreso anche progetti solisti. I Son Goku sono stati la prima band dove egli non ha cantato alla maniera rap.\nThomas D aveva fondato i Son Goku insieme a Bertil Mark e si occupava delle parti vocali e della scrittura dei testi del gruppo.\nBertil Mark.\nBertil Mark \u00e8 nato nel 1976 ed ha fatto la sua prima esperienza di performance in una rappresentazione teatrale giovanile del musical \"Joseph and the Amazing Technicolor Dreamcoat\".\nMark ha suonato con diverse band tedesche tra cui, fra le altre, F\u00fcnf Sterne Deluxe e Fettes Brot. Dal 1999, Mark aveva prodotto per il proprio studio musicale, \"Haus Erika Productions\", e per la comunit\u00e0 M.A.R.S.\nMark era il batterista ed il produttore dei Son Goku.\nKomi Togbonou.\nKomi Togbonou ha suonato nella band Gajanaut, inoltre ha provveduto alle parti vocali e suonava il didgeridoo per Nina Hagen, i Die Fantastischen Vier e Thomas D sia in studio che durante i concerti.\nTogbonou si occupava come Thomas delle parti vocali e dei testi dei Son Goku.\nAxel Hilgenst\u00f6hler.\nAxel Hilgenst\u00f6hler ha suonato per sette anni la chitarra per i Thumb ed \u00e8 stato coinvolto nella produzione e nel songwriting degli artisti Clueso, MC Lenny, Ferris MC, Tyree Cooper, Tyrone Rickets, Virginia Nasiamento ed Africa Islam. Hilgenst\u00f6hler \u00e8 anche andato in tour con varie band fra cui Henry Rollins, The Prodigy, Foo Fighters e Bad Religion.\nHilgenst\u00f6hler era il chitarrista dei Son Goku, nonch\u00e9 produttore.\nJochen Hornung.\nDal 1999, Jochen Hornung \u00e8 stato il chitarrista diversi gruppi hardcore, tra cui in particolare i Beat Down. Hornung \u00e8 stato anche un editorialista per \"Zap Magazine\", un presentatore di concerti e capo della sua propria etichetta discografica.\nHornung ha incontrato Thomas D tramite il suo lavoro con i Die Fantastischen Vier e si \u00e8 unito alla band come chitarrista.\nPaul J Greco.\nNato nel 1966, Paul Greco ha girato un tour in tutto il mondo come membro dei Chumbawamba dal 1992 fino al 1999. Dal 2000, Greco ha svolto lavoro in studio in Germania con gli artisti Clueso, Arj Snoek and Klaus Cornfield.\nGreco era il bassista dei Son Goku."}
{"id": "3065061", "revid": "1186766", "url": "https://it.wikipedia.org/wiki?curid=3065061", "title": "Le P\u00e9ril Jaune", "text": "Le p\u00e9ril jaune \u00e8 il secondo album del gruppo musicale francese Indochine, pubblicato alla fine del 1983.\nVende all'uscita pi\u00f9 225.000 copie.\nIl disco.\nSulla linea del primo album anche \"Le p\u00e9ril jaune\" \u00e8 caratterizzato da toni esotici. Il tema \u00e8 l'estremo oriente. Infatti sulla copertina c'\u00e8 il disegno di una geisha (immagine che diventa uno dei loghi del gruppo e simbolo del tour del 1984),e la prima traccia introduce l'ascoltatore direttamente nella terra d'oriente.\nL'album fu registrato a Londra sotto la pressione della casa discografica che, volendo cavalcare il successo dell'album d'esordio, ha spinto la band a terminare l'album prima della fine del 1983.\nLe melodie si fanno pi\u00f9 pop, e i testi di Nicola evocano ancora immagini oniriche di paesi lontani, esotici, dai colori vivaci e dai profumi d'oriente. Molti sono i riferimenti al cinema degli anni '50, come nel brano \"Razzia\", ispirato al film francese del 1955 \"Razzia sur la chnouf\".\nIl successo ottenuto da questo album posiziona stabilmente la band nel panorama musicale francese.\nVende molto bene anche in Belgio, Svizzera, Canada, Germania e in Svezia dove vende 50.000 copie."}
{"id": "3065063", "revid": "74801", "url": "https://it.wikipedia.org/wiki?curid=3065063", "title": "Hjalmar Lundbohm", "text": " \nBiografia.\nFiglio di August Ferdinand Lundbohm e Augusta Hammarin, studi\u00f2 chimica e geologia a G\u00f6teborg. Diede un contributo importante alla citt\u00e0 di Kiruna\nFu direttore della LKAB dal 1900 al 1920"}
{"id": "3065070", "revid": "271907", "url": "https://it.wikipedia.org/wiki?curid=3065070", "title": "Nero Alberti", "text": ""}
{"id": "3065071", "revid": "271907", "url": "https://it.wikipedia.org/wiki?curid=3065071", "title": "Romano Alberti", "text": ""}
{"id": "3065077", "revid": "767487", "url": "https://it.wikipedia.org/wiki?curid=3065077", "title": "Bloody Murder", "text": "Bloody Murder \u00e8 un film del 2000 diretto dal regista Ralph S. Portillo e scritto da John R. Stevenson.\nTrama.\nUn gruppo di teenager si recano a \"Camp Placid Pines\" per essere consulenti del campeggio. Poi, quella notte, i ragazzi si raccontano la storia di Trevor Moorehouse, un serial killer ucciso da alcuni bulli del campeggio. Presto un uomo con addosso una maschera da hockey comincia ad uccidere i ragazzi."}
{"id": "3065080", "revid": "1318658", "url": "https://it.wikipedia.org/wiki?curid=3065080", "title": "Coppa del mondo di arrampicata", "text": "La Coppa del mondo di arrampicata \u00e8 un circuito internazionale di gare di arrampicata organizzato annualmente dalla International Federation of Sport Climbing (IFSC), a partire dalla stagione 1989. Fino al 1997 si \u00e8 disputata solamente la specialit\u00e0 lead, dal 1998 la speed e dal 1999 anche il boulder.\nLa prima esperienza di competizione internazionale di arrampicata lead \u00e8 avvenuta nel 1985 in occasione di Sportroccia in Valle Stretta vicino a Bardonecchia. L'anno successivo l'evento fu ripetuto e combinato con una gara presso Arco. Solo nel 1989 l'UIAA riconobbe il primo circuito internazionale di Coppa del mondo d'arrampicata.\nSvolgimento di una tappa.\nOgni tappa consiste in tre turni, qualificazione, semifinale e finale, che si svolgono solitamente nell'arco di due giorni: il primo giorno le qualificazioni e il successivo semifinali (mattino) e finali (pomeriggio). Alla competizione partecipano, salvo eccezioni, un massimo di tre uomini e tre donne per ogni nazionale; la nazione ospitante ha diritto al doppio. I primi dieci uomini e donne del \"World Ranking\" sono contati a parte.\nLead.\nAi fini della classifica della singola gara l'atleta riceve un punto per ogni presa presente nello schema della via che viene \"controllata\" (ovvero tenuta in posizione stabile) con la mano. Viene inoltre assegnato un \"+\" se l'ultima presa \u00e8 stata \"utilizzata\", ovvero sfruttata per iniziare un movimento verso la successiva. Gli atleti che raggiungono e controllano l'ultima presa della via con entrambe le mani ricevono il punteggio massimo (Top). \nSulla via \u00e8 obbligatorio utilizzare tutti i punti di protezione predisposti passandoci la corda.\nIn caso di pari merito nel turno della finale le posizioni sono stabilite in base ai piazzamenti nei turni precedenti. Se anche cos\u00ec risulta un pari merito, si tiene conto del tempo impiegato per salire la via, regola quest'ultima introdotta nella stagione 2012.\nBoulder.\nAi fini della classifica della singola gara conta il raggiungimento dell'ultima presa di ogni boulder (Top) la quale deve essere controllata in posizione stabile e toccata con entrambe le mani. \u00c8 presente inoltre una presa intermedia su ciascun boulder, indicata come \"zona\" che garantisce all'atleta che la raggiunge e controlla un bonus rispetto a chi non ci riesce. In caso di parit\u00e0 di Top e di zone prevale l'atleta che ha effettuato il minor numero di tentativi.\nSistema di punteggio.\nIn ciascuna tappa vengono assegnati ai primi trenta atleti classificati dei punti in ordine decrescente e che sommati designano alla fine della stagione il vincitore della Coppa del mondo di specialit\u00e0 e generale. Quando le tappe sono sei o pi\u00f9, sono conteggiate il numero delle gare meno una, quindi un atleta che ha gareggiato in tutte le tappe pu\u00f2 scartare il proprio punteggio peggiore."}
{"id": "3065081", "revid": "538762", "url": "https://it.wikipedia.org/wiki?curid=3065081", "title": "Coppa del mondo boulder di arrampicata", "text": ""}
{"id": "3065082", "revid": "538762", "url": "https://it.wikipedia.org/wiki?curid=3065082", "title": "Coppa del mondo velocit\u00e0 di arrampicata", "text": ""}
{"id": "3065083", "revid": "1543377", "url": "https://it.wikipedia.org/wiki?curid=3065083", "title": "Batesville (Arkansas)", "text": "Batesville \u00e8 un centro abitato (\"city\") degli Stati Uniti d'America, situato nella contea di Independence dello Stato dell'Arkansas. Nel 2009 la popolazione era di 9.435 abitanti.\nGeografia fisica.\nSecondo i rilevamenti dello United States Census Bureau, Batesville si estende su una superficie di 10,63 km\u00b2."}
{"id": "3065084", "revid": "73843", "url": "https://it.wikipedia.org/wiki?curid=3065084", "title": "Campionato italiano lead di arrampicata", "text": "Il Campionato italiano lead di arrampicata \u00e8 una competizione nazionale di arrampicata a cadenza annuale organizzata dalla Federazione Arrampicata Sportiva Italiana (FASI) a partire dalla stagione 1985.\nGli altri due Campionati italiani di specialit\u00e0 dell'arrampicata sono:\nNel 1985 e 1986 il titolo di campione italiano venne stabilito in base ai piazzamenti ottenuti dagli atleti partecipanti a Sportroccia. Nel 1987 il campionato si spost\u00f2 invece sulle pareti artificiali del Palazzo a Vela di Torino.\nDal 1989 al 1993 invece che in una gara unica il Campionato italiano lead si disput\u00f2 a tappe. Nel 1994 si torn\u00f2 alla gara unica e il Campionato venne affiancato da un circuito di competizioni chiamato Coppa Italia lead di arrampicata.\nMaggiori vincitori di campionati italiani lead.\nNelle seguenti tabelle sono indicati tutti gli atleti vincitori di almeno 2 campionati italiani."}
{"id": "3065086", "revid": "15756", "url": "https://it.wikipedia.org/wiki?curid=3065086", "title": "Geologia italiana", "text": "Lo studio e la descrizione della geologia italiana \u00e8 molto complesso in quanto i confini geografici di quella che genericamente viene indicata come \"Regione geografica italiana\" nella geografia fisica e in quella politica non coincidono con particolari confini di natura geologica: lo spartiacque riconoscibile sulla catena alpina non individua e non coincide con il limite di alcuna provincia geologica rispetto all'Europa continentale e le Bocche di Bonifacio non segnano alcuna distinzione geologica fra Sardegna e Corsica. Per descrivere la geologia italiana occorre spaziare da nord con la geologia delle alpi centrali che l'Italia condivide con la Svizzera fino a sud nel canale di Sicilia la cui geologia include quella dell'offshore tunisino, a ovest la geologia della Sardegna \u00e8 parte di quella meridionale della Francia e tutt'uno con quella della Corsica, mentre a est le successioni calcaree dell'avampaese apulo proseguono nelle regioni della Dalmazia e nei Balcani e il dominio calcareo del sudalpino si estende fino alle Alpi dinaridi.\nLa complessit\u00e0 della geologia di questa regione, tale che in un'area relativamente piccola \u00e8 presente un'elevata diversit\u00e0 di caratteri geologici, unitamente alla presenza di numerosi fenomeno endogeni ed esogeni attivi, ha fatto s\u00ec che il territorio italiano sia stata la culla di parte del pensiero geologico, per opera di studiosi italiani e stranieri che ne hanno studiato gli aspetti sul terreno, tra questi Stenone fondatore della stratigrafia, Dolomieu lo scopritore della dolomia sulle montagne che da lui presero il nome: le dolomiti, Charles Lyell il padre della moderna geologia che visit\u00f2 a lungo l'Italia e mise sul frontespizio della sua opera principale \"Principi di geologia\" l'immagine del Tempio di Serapide per le sue colonne testimonianti il bradisismo e Giuseppe Mercalli padre della moderna sismologia, e per opera di Piero Ginori Conti la geotermia nacque in Italia.\nInquadramento generale.\nLa descrizione della geologia italiana risulta molto complessa rispetto a quella di gran parte dei Paesi europei, basta pensare che vi si trovano testimonianze di due delle tre orogenesi: caledoniana, ercinica e alpina, che hanno coinvolto parte delle terre che oggi formano l'Europa dal paleozoico a oggi, rocce coinvolte dall'orogenesi ercinica sono presenti in Sardegna e in Calabria (zona della Sila e Aspromonte) e in vari settori delle Alpi, mentre tutto l'arco alpino e appenninico \u00e8 stato creato dall'orogenesi alpina non ancora conclusasi.\nNel suo complesso il presente assetto geologico dell'area geografica identificata come penisola italiana e le sue maggiori isole \u00e8 il risultato di numerosi eventi geologici connessi ai movimenti relativi di due placche litosferiche: quella africana e quella europea i cui margini frammentandosi durante i loro movimenti relativi di allontanamento con la formazione dell'oceano Tetide e quindi avvicinamento e conseguente della chiusura della Tetide e apertura dell'oceano Atlantico hanno dato origine a una serie di microplacche interposte, non sempre ben definite, e all'oceanizzazione in corso di una vasta area del Mar Tirreno e del bacino balearico a ovest della Sardegna. Questo assetto \u00e8 sovraimposto a tracce di eventi legati a movimenti e scontri di placche litosferiche precedenti la formazione dell'attuale placca euroasiatica.\nLa presenza di un rilevante e attivo vulcanismo neogenico, unico nell'Europa continentale, e la elevata sismicit\u00e0 presente in gran parte dell'Italia, testimoniano il complesso assetto geodinamicamente ancora attivo dell'area e ne fanno una delle regioni geologiche pi\u00f9 attive del globo.\nIn questo assetto, dopo circa due secoli di studi, i geologi riconoscono un dominio europeo, legato alle vicende del margine meridionale della placca europea, che include il blocco sardo-corso con parte del mar Tirreno solidale, presumibilmente l'arco Calabro Peloritano, il bacino del Mediterraneo occidentale, il sistema di falde alpine a vergenza europea, costituite principalmente da rocce metamorfiche con intrusioni di batoliti e testimonianti della compressione africana verso l'Europa. La linea Insubrica separa questo dominio dal Sudalpino che \u00e8 formato da un sistema di falde a vergenza adriatica, costituite principalmente da sequenze calcaree che si prolunga a est nelle Dinaridi. La pianura padana costituisce un unico grande bacino sedimentario, ancora subsidente nel settore orientale e che idealmente ha il suo prolungamento nelle sequenze plioceniche-oloceniche del mare adriatico.\nEntro la catena appenninica la linea tettonica Ancona Anzio separa l'Appennino settentrionale, principalmente costituito da flysh terrigeni, dall'Appennino meridionale in cui le formazioni carbonatiche sono pi\u00f9 abbondanti, entrambi caratterizzati da un sistema di falde che sovrascorre verso la pianura Padana e sull'avampaese apulo che costituisce la parte affiorante della Placca adriatica, in subduzione verso ovest sotto la penisola, che si estende dal mar Ionio fino all'estremit\u00e0 occidentale della val Padana e che costituiva un \"promontorio\" settentrionale della placca africana a sud.\nLa Sicilia in parte risulta formata da unit\u00e0 magrebidi derivanti dal margine convergente africano deformato, mentre le isole a sud del Canale di Sicilia, quali Pantelleria condividono la geologia della provincia tunisina. Il mar Tirreno presenta una crosta neogenica di carattere oceanico in espansione in due aree: il bacino di Marsili e quello di Vavilov, mentre si ritiene che una crosta oceanica mesozoica sia presente nel mar Ionio al di sotto di una massiccia copertura sedimentaria.\nL'assetto nella geologia Europea e nella geologia del Mediterraneo.\nLa formazione del Mar Mediterraneo \u00e8 avvenuta in tempi geologicamente recenti e il Mediterraneo costituisce il risultato dello scontro fra le placche africane-arabiche e quella europea che ne ha modellato la struttura geologica, e ha comportato la distruzione di gran parte della crosta oceanica della Tetide assieme a una sempre maggiore connessione di questo bacino con il sistema oceanico globale.\nLa penisola italiana risulta formata dal corrugamento generato della cintura orogenetica terziaria, detta catena Alpino-Himalaiana, formatasi durante l'orogenesi Alpina a seguito della chiusura della Tetide. Questa catena montuosa, formatasi da falde sovrapposte (chiamate \"thrust-belts\" nella letteratura in lingua inglese) inizia dalle montagne dell'Atlante, in Nord Africa, prosegue quindi per la Sicilia, gli Appennini, le Alpi, le Dinaridi, le Ellenidi, terminando nella catena Himalaiana. Connesso allo stesso evento si osserva la formazione di ampi bacini distensivi.\nIn questo contesto la penisola italiana separa il Mediterraneo in Mediterraneo occidentale, caratterizzato da aree in cui \u00e8 attiva una tettonica distensiva e formazione di una nuova e giovane crosta di tipo oceanico, ovvero in corso di oceanizzazione, dal Mediterraneo orientale con aree in cui \u00e8 ancora presente una crosta oceanica tetidea e con bordi sismicamente attivi.\nDurante il Miocene si ebbe inizialmente la scomparsa delle connessioni del mediterraneo con l'oceano Indo-Pacifico e l'apertura nel miocene inferiore del bacino Algerino-balearico e nel miocene superiore la diminuzione progressiva, fino alla chiusura delle comunicazioni con l'oceano Atlantico, in tal modo il bacino Mediterraneo \u00e8 diventato un bacino marginale. A partire dal Miocene superiore al Pleistocene si assiste all'apertura del mar Tirreno.\nIl Pliocene inizia con una rapida trasgressione marina che indica l'apertura, attraverso la soglia di Gibilterra, delle comunicazioni con l'Atlantico e il ritorno a condizioni marine normali. Le successioni bacinali dell'avampaese appenninico che si depositano dal pliocene inferiore al pleistocene medio inferiore sono generalmente deformate da faglie, faglie inverse e, in Basilicata, sovrascorse da ricoprimenti alloctoni, indicanti un raccorciamento tettonico in senso ovest-est della sequenza coevo alla sedimentazione, avvenuto nel corso dell'orogenesi appenninica. Sempre nel pleistocene avviene il sollevamento di gran parte della penisola e della Sicilia facendo emergere vasti affioramenti di sedimenti marini neogenici e quaternari, ricchi in fossili e spesso caratterizzati da una ciclicit\u00e0 di sedimentazione.\nQuadro strutturale.\nGeologia delle Alpi.\nLe Alpi formano un arco montuoso con vergenza verso nord attorniante il bacino di avampaese del Po e hanno un assetto geologico molto complesso.\nGeologicamente vengono suddivise considerando la posizione dei suoi elementi strutturali rispetto alla linea Insubrica o linea Periadriatica ben riconoscibile a scala regionale, sviluppata, con orientamento prevalente est-ovest attraverso tutte le Alpi e che rappresenta il contatto in superficie tra le vecchie placche tettoniche Apula ed Eurasia. A sud di questa linea si trovano le unit\u00e0 piegate e sovrascorse del Sudalpino, a nord si distinguono tre domini paleogeografici: l'Elvetico, il Pennidico e l'Austroalpino, caratterizzati da rocce diverso grado di metamorfismo. Questa suddivisione riflette anche le originarie aree paleogeografiche delle rocce: la zona elvetica contiene rocce provenienti dalla placca europea, la zona austroalpina contiene rocce dalla placca apula, mentre la zona pennidica contiene rocce provenienti da un vecchio bacino oceanico scomparso compreso tra le prime due zone.\nLe Alpi proseguono nelle adiacenti catene montuose: gli Appennini nel sudovest, le Dinaridi nel sudest e i Carpazi nel nordest. A est le Alpi sono delimitate dal bacino viennese e dal bacino Pannonico.\nDominio Elvetico.\nNel dominio elvetico si distinguono diverse unit\u00e0 tettonicamente differenti.\nA nord si riconoscono le \"falde elvetiche\" costituite da un impilamento di sovrascorrimenti traslati sopra il bacino Molassico nell'avampaese alpino. Sono formate principalmente da rocce sedimentarie mesozoiche di ambiente marino: calcari, marne e argille come il Flysch di Ventimiglia; queste falde sono completamente scollate dal loro originario basamento, costituito dal margine meridionale della placca europea.\nNella Svizzera orientale le falde elvetiche sono sovrascorse sopra il \"complesso infraelvetico\", che \u00e8 composto da sedimenti mesozoici autoctoni depostisi sopra un basamento ercinico, questi sedimenti sono coevi con quelli delle falde elvetiche, ma furono deposti pi\u00f9 a settentrione rispetto a quello che era il pendio continentale e quindi sono costituiti da rocce rappresentative di facies sedimentarie di acque meno profonde. Il complesso infraelvetico internamente \u00e8 deformato da sovrascorrimenti e pieghe che proseguono nel basamento ercinico. Essendoci continuit\u00e0 fra basamento e copertura sedimentarie, geologicamente nella zona non sono riconosciute falde di ricoprimento\nDominio Pennidico.\nIl 'Dominio Pennidico (o \"Falda Pennidica\" o \"Pennidico\") \u00e8 principalmente presente nell'area occidentale, rispetto all'area orientale dove affiorano in una ristretta banda. Il suo nome deriva dalla regione delle Alpi Pennine ove questa formazione \u00e8 abbondante. Tra le varie falde alpine l'area pennidica \u00e8 quella con rocce a maggior grado metamorfico. In origine le sue rocce furono sedimenti depostisi sulla crosta oceanica che esisteva tra la placca Europea e la placca Apula, successivamente subdotti e infine riesumati fino alla superficie.\nLa falda pennidica \u00e8 suddivisibile in 4 unit\u00e0:\nIl dominio Pennidico \u00e8 separato da dominio Elvetico dal lineamento tettonico chiamato Fronte Pennidico.\nDominio Austroalpino.\nIl dominio Austroalpino \u00e8 formato da una serie di falde alloctone che si sono impilate nel corso dell'orogenesi alpina al di sopra delle altre unit\u00e0 strutturali alpine sono composte da sedimenti deposti a partire dall'Ordoviciano. Queste unit\u00e0 rappresentano la crosta continentale che si trovava a sud dell'oceano della Tetide e della zona di subduzione, ossia sedimenti della piattaforma continentale o del pendio continentale della placca apula.\nLe rocce appartenenti al dominio Austroalpino si trovano nella parte nord orientale della catena e nella parte occidentale all'interno dei klippe di Sesia-Lanzo, del Dent Blanc e del Monte Emilius. Sono le unit\u00e0 alpine col minor grado di metamorfismo. la zona di Sesia-Lanza \u00e8 la zona continentale con maggior estensione a essere andata in subduzione durante l'orogenesi dell'arco alpino.\nLinea insubrica.\nLa linea insubrica \u00e8 un'importante lineamento tettonico, formato da un sistema di faglie regionali collegate fra loro (\"Linea del Canavese\", \"Linea del Tonale\", \"Linea della Pusteria\" o \"Linea del Gail\", linea delle Giudicarie) con orientamento prevalente est-ovest e giacitura subverticale, che separa geologicamente la catena principale delle Alpi Centrali dal dominio delle \"Alpi calcaree meridionali\".\nSudalpino.\nSi trova a sud della linea insubrica, \u00e8 costituito da impilamenti di falde con vergenza meridionale, che proseguono nel sottosuolo padano al disotto dei depositi recenti, fino a incontrarsi con le pieghe sepolte dell'appenino settentrionale aventi vergenza opposta. Stratigraficamente vi si individua un basamento metamorfico, con gli Scisti di Edolo, al di sopra del quale si sviluppa una serie sedimentaria che va dal Carbonifero al Pliocene, e che \u00e8 principalmente costituita dalla successione prevalentemente carbonatica mesozoica che forma le cosiddette Alpi calcaree meridionali. La sedimentazione propriamente afferente al dominio termina nel bacino lombardo con la sedimentazione terrigena del gruppo della Gonfolite, la cui sorgente detritica \u00e8 data dallo smantellamento della catena alpina in fase di sollevamento ed emersione dal mare.\nNell'area Sudalpina sono presenti intrusioni magmatiche legate a due fasi orogenetiche, quella ercinica Permiana (granito di Bressanone e granito di Cima d'Asta) e alpina Oligocenica, che ha dato luogo al magmatismo periadriatico (plutoni di plutone di Traversella e Biella, Il plutone dell'Adamello, quello della val Masino-Bregaglia e quello delle vedrette di Ries).\nZona Ivrea Verbano.\nLa Zona Ivrea Verbano \u00e8 un elemento strutturale, caratterizzato da una anomalia gravitazionale positiva, costituito da una porzione della microplacca Adriatica sottoposta a subduzione. Geologicamente \u00e8 considerato parte dell'unit\u00e0 strutturale del Sudalpino, di cui costituisce l'area occidentale.\nGeologia dell'Appennino.\nAppenino Settentrionale.\nL\"'Appennino settentrionale\" \u00e8 compreso fra da due grandi strutture con una forte componente trascorrente: a nord la linea Sestri-Voltaggio, e a sud la linea Ancona-Anzio.\n\u00c8 costituito da impilamento di falde (ovvero unit\u00e0 tettoniche): masse rocciose di notevole estensione orizzontale che durante i movimenti orogenetici sono traslate di decine o centinaia di chilometri impilandosi le une sulle altre, al di sopra di un basamento pi\u00f9 antico.\nLa catena appenninica settentrionale \u00e8 il risultato della sovrapposizione tettonica di due domini paleogeografici diversi: una parte interna ligure-emiliana (dominio liguride) e una parte esterna umbro-Marchigiana.\nLiguridi.\nCol nome di Liguridi si indica una unit\u00e0 tettonica alloctona formata da falde di rocce provenienti da un originario bacino oceanico, costituite da ofioliti, ossia basalti di fondo oceanico metamorfosati, associati a diaspri e ricoperte da una potente serie sedimentaria terrigena, in cui sono presenti numerosi flysch a elmintoidi. Formazione Marnoso Arenacea.\nSecondo la ricostruzione elaborata da Piero Elter si possono distinguere in \"Liguridi esterne\" (in posizione strutturale inferiore) e \"Liguridi \u201cinterne\" (in posizione strutturale superiore e parzialmente accavallato sulle esterne) separate dalle ofioliti osservabili sulla \"ruga\" del Bracco che sono il relitto del fondo dell'oceano ligure piemontese separante il continente iberico-europeo da quello apulo-africano\nLe Liguridi esterne sono costituite da un \u201ccomplesso basale\u201d di et\u00e0 compresa fra Giurassico superiore e Cretaceo superiore, formato da: Diaspri e Calcari a Calpionelle aventi spessore ridotto e presenti soltanto nella zona pi\u00f9 interna, brecce con frammenti calcarei (derivanti soltanto dal Calcare a Calpionelle) e olistoliti ofiolitici, che superiormente sono ricoperti da depositi dal Cretaceo superiore al Paleocene con alla base un flysch calcareo passante a depositi francamente depositi terrigeni come le arenarie di Ranzano e la formazione di Bismantova che derivano da apporti sedimentari prodottisi durante la fase iniziale dell'orogenesi alpina.\nLe Liguridi interne non contengono ofioliti e la loro sequenza inizia con alla base i depositi di Radiolariti (\u201cDiaspri\u201d) e calcari a Calpionelle (Giurassico superiore Cretaceo inferiore) a cui seguono argille intercalate con calcari silicei (le argille o calcari a Palombini) e con arenarie di et\u00e0 Titoniano-Albiano (?), a cui seguono le Argille di Val Lavagna (si tratta di marne siltose con livelli arenacei e argille varicolori con livelli di olistostromi provenienti dalla \u201cruga del Bracco\u201d), di et\u00e0 Albiano (?) Senoniano a cui seguono, verso l\u2019alto altri depositi terrigeni (i flysch del Monte Antola e le Argille del Passo del Bracco) di et\u00e0 Cretaceo superiore - Paleocene. I Calcari a Calpionelle sono distinti dalla coeva Maiolica della serie Toscana e Umbra essendo principalmente formati da marne.\nDominio Umbro Marchigiano.\nIl Dominio Umbro Marchigiano, costituito da rocce sedimentarie, dal punto di vista stratigrafico strutturale forma la parte meridionale orientale dell'Appennino settentrionale, ed \u00e8 individuato superficialmente a nord dal limite con la \"Colata della Val Marecchia\", a ovest dai lineamenti della Val di Chiana e Valle del Peglia e a sud dal complesso dei Monti della Laga. Si tratta di una serie sedimentaria marina depostasi sopra la crosta continentale della placca Apula, quando questa costituiva una sorta di protuberanza settentrionale della placca africana, da cui si sarebbe separata nel corso dell'apertura delle Tetide.\nDominio Toscano.\nCome indicato dal suo nome affiora prevalentemente in Toscana, \u00e8 costituito da unit\u00e0 epimetamorfiche (l'Unit\u00e0 delle Apuane e l'unit\u00e0 di Massa), ricoperte dalla falda toscana.\nAlpi Apuane.\nLe Alpi Apuane costituiscono un nucleo di rocce metamorfiche (assieme al Monte Pisano, Dorsale Montagnola senese - Monticiano/Roccastrada) che affiora in Toscana come finestra tettonica, composto da successioni di originarie rocce sedimentarie meso-cenozoiche metamorfosate e coperte da successioni meso-cenozoiche non metamorfosate. Tra queste rocce metamorfosate vi sono i famosi marmi delle cave apuane, derivanti dalla trasformazione di rocce calcaree.\nAppenino centrale.\nL'Appennino centrale \u00e8 caratterizzato dallo sviluppo, a partire dal Lias della estesa piattaforma carbonatica laziale abruzzese, e dai bacini esterni umbro marchigiani e dal bacino interno toscano.\nAppennino meridionale.\nGeologicamente l'Appennino meridionale a nord \u00e8 limitato dalla linea Ancona-Anzio, un sistema regionale di faglia trascorrente orientata NNE-SSW, a sud invece continua sino ai rilievi della Sicilia settentrionale.\nL'Arco Calabro-Peloritano, che in gran parte include la regione calabrese, compreso tra il sistema trascorrente di Sangineto e il sovrascorrimento di Taormina, presenta caratteri peculiari rispetto alle catene contigue, sia dal punto di vista petrografico con la presenza di rocce ignee sia strutturale.\nL'avampaese della catena \u00e8 rappresentato da un'alternanza di piattaforme carbonatiche e successioni bacinali originatesi durante il rifting mesozoico.\nAvampaese Adriatico.\nL'avampaese adriatico \u00e8 costituito da una fascia situata a est della catena appenninica, caratterizzato da una potente successione plio-pleistocenica, al contatto con le pieghe appenniniche, depostesi sopra una potente serie carbonatica mesozoica-miocenica che prosegue verso est affiorando sulla costa istriano balcanica, scendendo lungo la penisola, l'avampaese a nord del Gargano affiora formando la penisola apula e la successione plio-pliocenica prosegue lunga la valle del Basento terminando nel golfo di Taranto.\nGeologia della Calabria.\nLa Calabria appartiene al dominio geologico chiamato Arco Calabro Peloritano che viene interpretato dai geologi come un frammento distinto di catena Alpina s.s., infatti a differenza dell'Appennino meridionale \u00e8 costituito da unit\u00e0 tettoniche di rocce non calcaree, bens\u00ec metamorfiche o cristalline, in parte risalenti almeno al Paleozoico. L'interpretazione dell'arco calabro e la sua ricostruzione evolutiva in un contesto paleogeografico ha da sempre rappresentato uno dei problemi pi\u00f9 interessanti della geologia del Mediterraneo.\nGeologia dei mari.\nMar Tirreno geologia.\nIl Mar Tirreno \u00e8 un'area interessata da tettonica distensiva, interpretata come un piccolo bacino in corso di oceanizzazione, nel cui contesto assumono importanza di primo piano i vulcani sottomarini Marsili e Vavilov.\nMare Adriatico.\nIl mar Adriatico \u00e8 sviluppato al di sopra dei calcari mesozoici e cenozoici dell'avampaese apulo appenninico, ed \u00e8 caratterizzato da un elevato spessore di sedimenti plio-pleistocenici, spesso attribuibili a depositi torbiditici distali terrigeni, originati dal trasporto in mare per opera dei fiumi appenninici e da quelli padani dei detriti derivanti dallo smantellamento delle Alpi e dell'Appennino settentrionale e centrale. Questa deposizione \u00e8 stata interessata dalla tettonica compressiva legata all'orogenesi appenninica, provocando una serie di pieghe anticlinaliche, che hanno formato numerose trappole strutturali dando origine a giacimenti di gas naturale, oggetto di ricerca e sfruttamento sia da parte dello Stato italiano sia di quello croato.\nL'analisi di sezioni sismiche ha rivelato la presenza, entro la serie terrigena, di diapiri di argilla e sorgenti naturali spontanee che rilasciano gas naturale dal fondale marino.\nBlocco sardo-corso.\nIl blocco sardo-corso \u00e8, un frammento di litosfera continentale, di pertinenza europea, costituito principalmente dalle isole di Sardegna e Corsica.\n30 milioni di anni fa tale blocco, staccandosi dalla Provenza ha incominciato ad allontanarsi dalla placca europea, in particolare, ruotando in senso antiorario.\nPianura Padana e Pianura Veneta.\nSulla sua superficie topografica oggi si trovano depositi continentali fluviali e fluvio-glaciali (con spessori di svariate centinaia di metri) che depostisi spesso in discordanza sopra una serie di rocce sedimentarie marina, superiormente di et\u00e0 plio-pleistocenica e costituita inferiormente dalla sequenza tettonizzata del dominio sudalpino a nord e del dominio nord appenninico a sud, con assetto strutturale fatto di pieghe e sovrascorrimenti e non privo di complicazioni neotettoniche.\nSin dal tardo Cretacico, l'area ora occupata dalla pianura padana ha rappresentato la parte frontale di due catene di opposta convergenza: l\u2019Appennino settentrionale e le Alpi meridionali, le cui fronti sembrano incontrarsi sotto la pianura padana. Nell'Oligocene si ha l'inizio della sedimentazione clastica marina, iniziata a ovest e proseguita per tutta l'area fino al quaternario, il materiale terrigeno che si sedimentava era fornito dallo smantellamento dei primi rilievi generati inizialmente dall'orogenesi alpina e quindi da quella appenninica.\nL'aspetto finale della pianura padana si \u00e8 raggiunto con il riempimento definitivo del bacino, cominciato nel Pliocene, con depositi dapprima marini e poi continentali, delle aree bacinali ampiamente subsidenti delle avanfosse padane.\nNel pliocene le due pianure erano occupata dall'estensione del mare adriatico entro il golfo padano, a settentrione sedimenti marini pliocenici sono stati rinvenuti anche nel Canton Ticino a Balerna, a meridione i sedimento plio-pleistocenici costituiscono il pedeappenino emiliano, mentre la pianura costituisce un bacino sedimentario con una spessa sequenza sedimentaria marina, ricoperta infine dai depositi quaternari continentali.\nStudi sulla base della sequenza plio-quaternaria nella porzione centrale e meridionale della pianura padana, mostrano il tipico sviluppo di una serie di sub-bacini sedimentari di tipo sin-orogenetico o a piggy-back, formatisi a seguito di movimenti ricollegabili a varie fasi tettoniche dell'orogenesi appenninica appenniniche, che hanno generato una serie di falde complesse a vergenza settentrionale con ricoprimenti multipli. Il bordo porzione settentrionale della pianura, presenta a est del lago di Garda una struttura monoclinale immergente verso Sud, detta monoclinale veneta anch'essa suddivisa da faglie, mentre a ovest del Garda, fino a Torino vi \u00e8 una serie di pieghe a vergenza meridionale, formatisi a a partire del Miocene medio superiore.\nL'assetto contemporaneo delle pianure \u00e8 il risultato dell\u2019azione di numerosi corsi d\u2019acqua che hanno, in successivi tempi geologici e storici, asportato e apportato sedimenti fluviali al bacino marino costiero, soggetto a fenomeni di subsidenza, che occupava l\u2019odierna pianura padana. La gran parte dei depositi superficiali affioranti \u00e8 il prodotto dell\u2019attivit\u00e0 fluviale, posteriore all'ultima glaciazione w\u00fcrmiana conclusasi circa 30000 anni fa. Lo scioglimento dei ghiacciai, liberando una gran quantit\u00e0 d\u2019acqua in tempi geologicamente brevi ha comportato l'erosione dei grandi corpi morenici, edificati precedentemente dall'attivit\u00e0 dei ghiacciai lungo il fronte glaciale; i materiali erosi a monte o in prossimit\u00e0 dei depositi morenici presenti all'inizio delle vallate, furono rideposti a valle.\nDal punto di vista strutturale, sebbene il definitivo assetto del substrato sepolto venga tradizionalmente associato a una fase tettonica pliocenica media-inferiore (databile dalla discordanza esistente tra i sedimenti plio-pleistocenici marini e il substrato pi\u00f9 antico), si ritiene che i depositi alluvionali quaternari siano stati successivamente coinvolti in fasi neotettoniche, condizionando cos\u00ec anche la morfogenesi pi\u00f9 recente. L'attivit\u00e0 sismica, presente soprattutto sul margine emiliano e nell'area friulana e responsabile anche di gravi terremoti, conferma che la fase di attivit\u00e0 tettonica non \u00e8 ancora terminata.\nGeologia Storica.\nStratigraficamente si ritrovano sedimenti di tutti i periodi del Fanerozoico dal cambriano al quaternario, alcuni affioramenti in Sardegna sono dubitativamente attribuiti al precambriano, tuttavia le sequenze sedimentarie pi\u00f9 complete e diffuse iniziano dal Permiano. In diversi affioramenti lo spessore e la continuit\u00e0 stratigrafica delle sequenze mesozoiche e cenozoiche \u00e8 tale che sono stati usati come stratotipi per definire dei piani stratigrafici usati a scala planetaria, alcuni dei quali sono tuttora considerati validi.\nPrePaleozoico Italiano.\nDubitativamente alcune metamorfiti alternate con arenarie e peliti affioranti in Sardegna, e appartenenti al dominio europeo, sono attribuiti al precambriano\nPaleozoico italiano.\nCambriano - Carbonifero Italiano.\nRocce cambriane si trovano nella Sardegna sudoccidentale, dove affiora una potente successione sedimentaria debolmente metamorfosata a seguito dell'orogenesi ercinica, suddivisibile in quattro unit\u00e0 litostratigrafiche: \"Formazione di Bithia\" di natura detritica, \"Formazione di Nebida\" costituita da argille a arenarie con lenti di calcari con archeociati e alghe e \"Formazione di Gonnesa\" costituita da dolomie, tutte del cambriano inferiore e la \"Formazione di Cabitza\" costituita da argilloscisti del cambriano medio superiore. Stratigraficamente la sequenza presenta affinit\u00e0 con sequenze coeve presenti nella Francia meridionale e nella Meseta spagnola.\nL'Ordoviciano affiora in Sardegna con i metaconglomerati e le metarenarie della Formazione di Monte Argentu di origine continentale e nelle alpi Carniche nel tarvisiano con calcari marini a cistoidi dell'ordoviciano superiore.\nAnche il Siluriano \u00e8 scarsamente affiorante e anch'esso si rinviene esclusivamente in Sardegna e in Carnia; stessa distribuzione limitata si ha per i terreni del Devoniano.\nIl Carbonifero \u00e8 presente in diversi affioramenti con sedimenti terrigeni continentali, in Liguria, Valle d'Aosta nella zona del Piccolo san Bernardo ove si rinviene una flora fossile a \"Calamites\" , in Lombardia nelle arenarie del Moscoviano in val Sanagra ricche in varie specie fossili, tra cui \"Sigillaria\", al confine con la Svizzera ove \u00e8 presente nell'area di Manno, nei Monti Pisani in Toscana con flora a \"Lepidodendron\" e \"Lyginopteris\" e nella Sardegna meridionale con depositi lacustri del Carbonifero superiore.\nPermiano Italiano.\nLa geologia permiana pu\u00f2 essere suddivisa in aree con sedimentazione legata a una fase molassica di fine orogenesi ercinica e aree con sedimentazione marina.\nLe prime aree comprendono bacini continentali, legati a tettonica distensiva tardo post ercinica e sono principalmente: i bacini della Sardegna centro-orientale (zone dell'Ogliastra, Barbagia, Mulargia) e della Nurra a nord ovest nell'isola, dove si rinvengono sedimenti terrigeni associati a vulcaniti e flora fossile del permiano inferiore; il bacino di San Lorenzo e Monte Pisano, nella Toscana settentrionale dove sono presenti sedimenti pelitici arenacei, con livelli carboniosi e flore fossili, bacino del Collio nel sudalpino, dove inizia la sequenza inizia con un conglomerato basale, seguita dalla Formazione di Collio, con flore del permiano inferiore (Val di Non e Trevigiovo, sopra cui si deposita il conglomerato di Dosso dei Galli, le siltiti violacee della pietra Simona e la Formazione di Ponteranica, infine nell'area dolomitica atesina la sedimentazione permiana inizia con le Arenarie di Val Gardena e termina con i calcari della Formazione a Bellerophon.\nAssociati a questi sedimenti continentali si rinvengono tracce di deambulazione di vertebrati terrestri: anfibi e rettili nella formazione di Collio nelle Alpi Orobie, e impronte di rettili nelle arenarie della Val Gardena.\nLe aree a sedimentazione marina sono:\nMesozoico Italiano.\nTriassico italiano.\nIl sistema Triassico \u00e8 ben rappresentato in Italia, con vaste aree di affioramento nella catena alpina e affioramenti pi\u00f9 limitati e discontinui negli Appennini e nelle isole.\nNella catena alpina in particolare \u00e8 da tenere in considerazione la successione sedimentaria del Sudalpino, in cui \u00e8 ampiamente documentato.\nNel triassico la storia geologica \u00e8 quella del margine passivo della Tetide ormai in apertura, le rocce sedimentarie note sono deposte sul margine settentrionale occidentale di quella che diventer\u00e0 la placca adriatica adriatica nel corso dell'apertura del braccio occidentale della Tetide, come la Formazione di Bellano e quindi del bacino oceanico Ligure-piemontese. Sopra ai sedimenti continentali o neritici permiani si depositano, in accordo a una trasgressione marina che si sviluppa verso occidente, le formazioni terrigene del Servino e di Werfen, entro le quali si trovano intercalati livelli che testimoniano l'esistenza di episodi vulcanici. Nell'area dolomitica e nelle Alpi carniche si sviluppano biocostruzioni carbonatiche, ascrivibili a condizioni paleocologiche simili a quelle degli attuali atolli corallini, di et\u00e0 ladinica e carnica, oggi ben evidenti nell'area dello Sciliar e di ove si sviluppano piattaforme carboniche che progradano sopra aree marine a sedimentazione terrigena fine riconoscibile nelle Formazione di Livinallongo, di Wengen e di San Cassiano. In Lombardia si osserva la deposizione della Carniola di Bovegno. Al di sopra di queste si sviluppano nel carnico superiore le formazioni appartenenti al gruppo di Raibl, come la Formazione di San Giovanni Bianco e le Arenaria di Val Sabbia che indicano un ritorno pi\u00f9 diffuso a una sedimentazione terrigena, con apporti continentali con anche depositi alluvionali e peritidali, localmente evaporatici, pur avendo sempre in eteropia formazioni pi\u00f9 francamente marine carbonatiche come i calcari della Formazione di Gorno e Formazione di Breno. In Lombardia nel retico si sviluppa la dolomia a conchodon. Il ciclo triassico su conclude nel triassico superiore con la deposizione generalizzata dei depositi di piattaforma carbonatica, di acque poco profonde, con spessori variabili da poche centinaia di metri a circa 2000 metri della Dolomia principale, entro cui si rinvengono depositi lagunari fossiliferi come il calcare di Zorzino, sedimenti neritici come il calcare di Zu e le argilliti di Riva di Solto.\nNel triassico superiore dell'appenino settentrionale si trova una sedimentazione continentale terrigena con i tipici \"red beds\" del Verrucano Toscano e la diffusione della penisola di sedimenti carbonatici associati a evaporitici, in particolare gessi, affioranti localmente, come nell'alta valle del fiume Secchia, i calcari a Grezzoni in Toscana e diffusi nel sottosuolo, parzialmente diagenizzati, come le anidriti di Burano, che costituiranno un livello lubrificante di scollamento durante le fasi compressionali dell'orogenesi appenninica. Nello stesso periodo, nell'area che poi diverr\u00e0 Appennino lucano-campano si sviluppa il bacino lagonegrese, caratterizzato dalla sedimentazione di calcari, selci e marne di acqua profonda.\nIn Sardegna sono presenti affioramenti di sedimenti triassici in \"facies germanica\".\nPaleontologicamente il Triassico \u00e8 caratterizzato per il rinvenimento di determinanti fossili, ben conservati, caratteristici del periodo e di alcune localit\u00e0. L'area tra Monte San Giorgio e Besano ha permesso il rinvenimento di un'interessante fauna di rettili marini, tra questi \"Lariosaurus\", \"Besanosaurus leptorhynchus\", \"Askeptosaurus italicus\", \"Ceresiosaurus\" e \"Tanystropheus\" (quest'ultimo davvero sorprendente a causa del lunghissimo collo). Nel Parco paleontologico di Cene \u00e8 stato rinvenuto \"Eudimorphodon ranzii\", uno dei pi\u00f9 antichi pterosauri conosciuti, oltre ad altri rettili terrestri e acquatici come \"Vallesaurus\", \"Endennasaurus\" e \"Drepanosaurus\". Impronte di dinosauri sono state rivenute sul Monte Pelmetto nel bellunese.\nL'abbondanza di affioramenti di rocce triassiche ha fatto s\u00ec che nel passato alcuni piani geologici fossero stabiliti basandosi sulla geologia italiana, come risulta evidente dall'origine dei loro nomi: il Ladinico cos\u00ec chiamato dal nome delle popolazioni di lingua ladina viventi nell'area di definizione del piano, il Carnico dalle Alpi Carniche e il Retico dalle Alpi Retiche.\nGiurassico Italiano.\nQuesto periodo \u00e8 principalmente rappresentato da successioni sedimentarie carbonatiche marine sia pelagiche sia di piattaforma continentale, in generale la deposizione \u00e8 da margine continentale passivo controllata dall'apertura dell'oceano tetideo, con scarsi o nulli apporti terrigeni. Si trovano depositi di tipo piattaforma carbonatica come i calcari grigi liassici della Alpi meridionali trentine venete e friulane, il Calcare massiccio appenninico e i calcari della piattaforma liassica siracusana, presenti anche nell'offshore ragusano.\nLa tettonica prevalente \u00e8 di tipo distensivo, con la delineazione nel Giurassico di aree bacinali separati da alti strutturali: nel Bacino Bellunese si depositano formazioni calcaree marnose (Formazione di Soverzene) e calcare selcifere (Formazione di Igne), nel bacino lombardo si osserva la deposizione carbonatica argillosa del Gruppo del Medolo, in cui si osserva la potente successione del Calcare di Domaro a cui seguono verticalmente i calcari rossi nodulari del rosso ammonitico e quindi le formazioni selcifere del selcifero lombardo e della formazione di Fonzaso nel bellunese in eteropia con i calcari della Formazione del Vajont, costituita da livelli torbidici di ooliti che indicano la prossimale presenza nel giurassico medio superiore di una piattaforma carbonatica.\nIl Giurassico superiore \u00e8 quasi ovunque rappresentato dall'inizio della sedimentazione schiettamente pelagica dei calcari micritici con noduli di selce tipo maiolica.\nL'assetto paleogeografico e deposizionale a fine Giurassico evidenzia la presenza di tre domini: a) dominio oceanico sviluppato nel bacino piemontese, in quello ligure (includente la toscana occidentale) riconoscibile per la sedimentazione di calcari pelagici e radiolariti al di sopra di una crosta oceanica ora presente come serie ofiolitica, un medesimo dominio \u00e8 ipotizzabile per il bacino del Lagonegrese dell'appenino meridionale come sviluppo settentrionale del Mar Ionio. b) un dominio bacinale, su crosta continentale, a seguito dell'approfondimento del margine continentale con una sedimentazione marina carbonatica e pelagica e emipelagica con un'alternanza di aree profonde e di alti strutturali caratterizzati da sedimentazione condensata (alto di Trento nelle Alpi meridionali, e in Sicilia nel trapanese, nella zona iblea e agrigentina). c) presenza di grandi piattaforme dove proseguiva la sedimentazione carbonatica di acque bassa e piane di maree.\nI rinvenimenti sporadici di resti di dinosauri, come il Saltriosaurus, testimoniano tuttavia dell'esistenza di aree emerse durante questo periodo.\nI calcari affioranti sul Monte Domero o Domaro nei pressi di Gardone Val Trompia hanno dato il nome al piano Domeriano.\nCretacico Italiano.\nAll'inizio del Cretacico la sedimentazione dei calcari pelagici e emipelgici biancastri della Maiolica e formazioni simili, come il Biancone e Lattimusa prosegue, quindi l'inizio della fase orogenetica alpina inizia a far sentire i suoi effetti con un graduale aumento dell'apporto di materiale detritico fine determinando il passaggio nel cretaceo superiore a sedimenti marnosi come la Scaglia rossa. Nel bacino lombardo il passaggio verso l'alto si sviluppa attraverso la transizione della Maiolica alle Marne di Bruntino, quindi ai calcari del Sass de la Luna, quindi Scaglia lombarda e quindi la sedimentazione ormai prevalentemente terrigena del gruppo del Flysch Lombardo. All'interno della sedimentazione pelagica si riconoscono particolari livelli marker, con vasta estensione laterale, dovute a episodi anossici a fondo mare, tra questi il Livello Bonarelli che \u00e8 stato riconosciuto dalla Lombardia (dove si intercala entro le torbiditi e le emipelagiti del Flysch Lombardo) all'Appennino Centrale (Marche e Umbria), dove risulta compreso nella successione calcareo-marnosa emipelagica della Scaglia Bianca. Livelli con caratteristiche analoghe e correlabili come et\u00e0 sono conosciuti anche in Nord Africa, Spagna, America Centrale, e nei sedimenti oceanici del Nord Atlantico. Altri livelli presenti entro il Flysch Lombardo, come quello noto come Megabed di Missaglia rappresentano un evento \"catastrofico\" di sedimentazione torbiditica, originato verosimilmente da un evento sismico di grande magnitudine.\nIl dominio della piattaforma carbonatica, spesso caratterizzate dalla presenza di abbondanti resti di rudiste di acque basse persiste in Puglia con i calcari di Altamura e il Calcare di Bari, i calcari delle piattaforme dell'area laziale abruzzese e campano lucano e nella piattaforma friulana con i Calcari del Cellina. Sono pure presenti depositi della zona di transizione piattaforma-bacino, con accumuli di materiale risedimentato per opera di colate detritiche e megabrecce, ben riconoscibili lungo il margine occidentale della piattaforma friulana, nell'area del massiccio della Maiella enell'area del Gargano orientale e nell'offshore adriatico. Anche per il Cretacico vi sono rinvenimenti sporadici di resti di dinosauri, come \"Scipionyx samniticus\", \"Tethyshadros insularis\" e i rinvenimenti di impronte di dinosauri in Puglia, che indicano tuttavia l'esistenza di aree emerse durante questo periodo.\nCenozoico Italiano.\nLa geologia del cenozoico italiano \u00e8 dominata dagli effetti dell'orogenesi alpina a cui seguir\u00e0 l'orogenesi appenninica, causata da una collisione continentale che provoca la chiusura e scomparsa totale della Tetide.\nPaleocene Eocene Oligocene Italiano.\nLa fase parossistica dell'orogenesi alpina \u00e8 collocata tra l'Eocene superiore e l'Oligocene inferiore, le osservazioni indicano che il corrugamento indotto dall'orogenesi temporalmente si muove da ovest verso est, iniziando nella zona delle Alpi occidentali, la cui successione Formazione del Molare molassica oligocenica depostasi nel Bacino terziario Piemontese \u00e8 post-orogenetica, mentre la serie oligocenica a est del lago di Garda (zona del Monte Baldo) \u00e8 stata coinvolta nel sollevamento alpino affiorando al nucleo di sinclinali oggi ad altezza superiori a 1000 metri. Mentre ai piedi delle Alpi meridionali lombarde dall'oligocene al miocene medio si ha la deposizione in ampie conoidi sottomarine dei sedimenti terrigeni derivenati dall'erosione delle falde alpine in sollevamento dando luogo alla formazione della Gonfolite ora in parte affiorante e in parte presente nel sottosuolo della pianura padana e riconosciuta nelle perforazioni profonde per la ricerca di idrocarburi.\nIl Flysch di Ventimiglia si deposita dalla Liguria occidentale fino alla Francia nella zona del massiccio Argentera-Mercantour(ove \u00e8 noto come \"Gr\u00e8s d'Annot\") e proviene dallo smantellamento di rocce affioranti appartenenti al blocco sardo-corso\nIn Appennino la polarit\u00e0 spaziale e temporale \u00e8 ben evidente nella evoluzione delle successioni torbiditiche sinorogeniche che mostrano la migrazione dell'orogenesi verso l'area esterna (ossia verso nord e est) della catena. Appennino settentrionale: nel paleocene eocene sul margine orientale dell'oceano ligure in chiusura si depositano flysch calcarei con una componente dominante marnosa arenacea (Formazione di Monte Sporno, Di Canetolo, di M. Morello) e contemporaneamente flysch distali arenaceo marnosi, come le Arenarie di Ranzano nell'Appennino emiliano, si depositano sull'area continentale adiacente in diminuzione verso l'avampaese, la deposizione di quest'ultimi quest'ultimi inizia nell'oligocene con il Macigno (Oligocene - Miocene inferiore) sul versante tirrenico toscano, le Arenarie del Cervarola (Miocene inferiore medio) affioranti lungo lo spartiacque appenninico settentrionale, la sedimentazione terrigena abbondante prosegue Formazione Marnoso Arenacea (Miocene inferiore - medio) affiorante sul versante romagnolo tirrenico, e il Flysch Piceno del miocene superiore verso gli Abruzzi, mentre pi\u00f9 a est, nelle marche si depositano le formazioni del Bisciaro e dello Schlier, costituite da emipelagiti argilloso calcaree, testimonianti la lontananza della zona dall'area in cui avveniva l'orogenesi..\nNella Calabria nord orientale, vicino al confine con la Lucania affiora il Flysch di Albidona, di et\u00e0 compresa fra l'Oligocene e l'eocene superiore, appartenente alla porzione strutturalmente superiore dell'unit\u00e0 del Cilento, formato da una sequenza torbiditica \u00e7alcareo-arenaceo-marnosa sedimentata durante le ultime fasi dell'orogenesi alpina a cui \u00e8 legato l'Appennino calabro.\nNella Sardegna sud-occidentale, entro la formazione eocenica inferiore del Miliolitico costituita da calcari, talora arenacei, organogeni, che superiormente diventano arenacei e marnosi e contengono sottili livelli carboniosi \u00e8 stato rinvenuto un perissodattilo fossile, \"Atalonodon monterini\".\nIn Veneto affiora sul monte Spilecco una sequenza sedimentaria marina dell'Eocene inferiore, ricca in fossili, che all'inizio del secolo XX era stata utilizzata per definire il piano Spilecciano, utilizzato nell'area mediterranea ed equivalente temporalmente all'Ypresiano dell'area atlantica europea. Nei sedimenti dell'Eocene medio (Luteziano), nei pressi di Verona sul Monte Duello \u00e8 stato rinvenuto il cranio fossile di \"Megadontosuchus arduini\", un coccodrillo; sempre in Veneto, ma in sedimenti lignitici, quindi continentali venne rinvenuto un pipistrello fossile: \"Archaeopteropus transiens\".\nMiocene Italiano.\nIn Piemonte ed Emilia la sedimentazione riflette il diminuire degli apporti terrigeni e si ha la deposizione delle arenarie di Serravalle e quindi delle Marne di sant'Agata fossili con cui si conclude il tortoniano.\nIn Toscana alla deposizione del Macigno, che termina nel Miocene segue quella delle Arenarie del Cervarola (Miocene inferiore medio) affioranti lungo lo spartiacque appenninico settentrionale, la sedimentazione terrigena abbondante prosegue Formazione Marnoso Arenacea (Miocene inferiore - medio) affiorante sul versante romagnolo tirrenico, e il Flysch Piceno del miocene superiore verso gli Abruzzi, mentre pi\u00f9 a est, nelle marche si depositano le formazioni del Bisciaro e dello Schlier, costituite da emipelagiti argilloso calcaree, testimonianti la lontananza della zona dall'area in cui avveniva l'orogenesi.\nIl miocene superiore o messiniano ovunque \u00e8 caratterizzato dalla crisi di salinit\u00e0 del Messiniano, con la conseguente deposizione di vaste sequenze evaporitiche, principalmente gesso verso il basso e salgemma superiormente nella serie quando presente e in scarse localit\u00e0 anche sali potassici, distribuite entro la Formazione gessoso-solfifera e una regressione marina generalizzata, a cui in alcune segu\u00ec una deposizione in ambiente continentale caratterizzato da acque dolci o salmastre in probabile collegamento con i bacini della Paratetide dell'Europa orientale.\nA partire dal Miocene superiore inizia la strutturazione dell'Appennino con la formazione di pieghe e sovrascorrimenti a vergenza orientale e la creazione di un sistema strutturale sinsedimentario caratterizzato da tre zone: catena, avanfossa e avampaese.\nLa denominazione degli ultimi quattro piani del miocene, Langhiano da Langhe), Serravalliano da Serravalle Scrivia, Tortoniano da Tortona e Messiniano da Messina, dimostrano l'importanza degli affioramenti e degli studi sul miocene italiano.\nIn Sardegna, il vulcanismo attivo nel miocene inferiore ha portato nella provincia di Oristano alla parziale conservazione di una foresta pietrificata.\nPliocene italiano.\nNel Pliocene la penisola italiana aveva ancora un'estensione territoriale ben differente da quella attuale. A nord l'area che al presente costituisce la Pianura Padana era occupata dal mare che formava il Golfo Padano in continuit\u00e0 col mar Adriatico. La pianura padana deve la sua formazione principalmente a due fattori concomitanti:\nQuesti due fattori hanno fatto s\u00ec che al posto del mare che occupava il Golfo Pliocenico Padano, ora vi sia una pianura.\nAnche il centro Italia, il sud e le isole si presentavano diversamente da come sono oggi. In Toscana la linea di costa era spostata nell'entroterra di parecchi chilometri rispetto a oggi, e l'arcipelago toscano era costituito da un maggior numero di isolotti e atolli. La temperatura dell'acqua marina era pi\u00f9 elevata di quella attuale, e questo \u00e8 in parte dimostrato anche dal tipo di fauna che popolava quell'antico mare, che oggi \u00e8 presente con specie strettamente affini, che vivono nella calde acque dell'Oceano Indiano e dei mari tropicali. Squali, cetacei e una notevole variet\u00e0 di molluschi popolavano quelle acque, caratterizzandole con una biodiversit\u00e0 che si ritrova allo stato fossile, nei sedimenti pliocenici spesso abbondantemente fossiliferi.\nIl pliocene inferiore inizia con la rapida trasgressione marina, seguita all'erosione della soglia di Gibilterra che pose fine alla crisi di salinit\u00e0 messiniana, caratterizzata quasi ovunque da sedimenti argillosi bluastri. La sedimentazione avviene in concomitanza allo sviluppo e innalzamento della catena appenninica, e l'erosione delle terre in emersione fornisce materiale terrigeno, e conseguentemente la sedimentazione prosegue differenziandosi localmente, con la deposizione di corpi sabbiosi e conglomeratici entro una serie prevalentemente argillosa siltosa. L'attivit\u00e0 tettonica crea una serie di sub-bacini lungo i margini esterni padano appenninici, detti di \"piggy back\" caratterizzati da una sedimentazione terrigena sopra coltri in movimento.\nNel pliocene superiore, tra le dorsali appenniniche in sollevamento si sviluppano una serie bacini lacustri, in Toscana si delinea bacino di Valdarno, caratterizzato da un esteso lago, i cui sedimenti sono ricchi in reperti fossili di mammiferi. In Umbria \u00e8 rimasta traccia della copertura boscosa, che si sviluppava sulle terre emerse, nella Foresta fossile di Dunarobba, caratterizzata dalla presenza di resti di grossi tronchi fossili, conservatisi ancora in posizione di vita; un'altra foresta fossile pliocenica \u00e8 stata rinvenuta in Piemonte lungo l'alveo della Stura di Lanzo.\nPaleontologicamente il Pliocene presenta un'abbondante fauna marina, facilmente rinvenibile nei sedimenti, costituita in prevalenza da bivalvi, gasteropodi e anche coralli aermatipici, lungo alcune localit\u00e0, in particolare nell'astigiano, parmense e area di Volterra sono stati rinvenuti anche scheletri di mammiferi marini, come \"Pliophoca etrusca\" (foca etrusca) e \"Archaebalaenoptera castriarquati\" (balenottera di Castellarquato.\nMolti piani pliocenici, alcuni dei quali ancora in uso, hanno nomi provenienti da localit\u00e0 italiane, (Zancleano da \"Zancle\" l'originaria colonia greca vicino a Messina, Piacenziano da Piacenza, Tabianiano da Tabiano Terme, Astiano da Asti), a conferma della rilevanza degli affioramenti e degli studi sul pliocene italiano.\nPleistocene Italiano.\nIl Pleistocene \u00e8 presente negli affioramenti soprattutto con depositi continentali nell'area alpina prealpina e nell'Appennino settentrionale, e con sedimenti che proseguono la sedimentazione in ambiente marino nelle aree meridionali.\nLa sedimentazione e la stratigrafia \u00e8 stata controllata sia dalla tettonica che vede l'emersione completa della catena appenninica, la cui strutturazione termina del pleistocene inferiore, e sia dai cambiamenti climatici, le grandi glaciazioni intervallate dai periodi interglaciali, tradizionalmente suddivisi in G\u00fcnz, Mindel, Riss e W\u00fcrm, suddivisione che in parte ha perso valore di schema generale con l'approfondirsi degli studi.\nTestimonianza delle glaciazioni sono le numerose valli a U presenti nelle vallate alpine e le morfologie a circo glaciale oggi visibili a quota ben al di sotto del limite attuale dei ghiacciai, gli anfiteatri morenici che testimoniano la posizione della fronte glaciale durante la sua massima estensione,tra cui quelli di Ivrea, Rivoli-Avigliana e del Garda. A valle della aree glaciali si depositarono imponenti coltri terrigene per opera dei corsi d'acqua di natura fluvioglaciale, dando luogo a tipici depositi come i conglomerati del Ceppo dell'Adda, mentre l'esposizione subaerea dei sedimenti precedentemente sommersi dal mare originava particolari paleosuoli come il Caranto nella bassa pianura veneta. Collegati alla fase continentale pleistocenica vi sono i ritrovamenti di vertebrati fossili, come il giaguaro europeo o la pantera toscana, il noto orso delle caverne e particolari forme endemiche, come \"Cynotherium sardous\", un canide che visse in Sardegna e Corsica.\nNel Pleistocene \u00e8 intensa l'attivit\u00e0 vulcanica, un evento parossistico dell'Etna, dovuto al collasso di un centro eruttivo del vulcano genera la deposizione dell'Ignimbrite di Biancavilla-Montalto.\nAnche nel Pleistocene molti piani, sono stati definiti in localit\u00e0 italiane e quindi e quindi denominati in accordo col toponimo dell'area di definizione: Gelasiano (Gela), Calabriano (calabria), Ioniano (mar Ionio), Tarantiniano (Taranto), Tirreniano (mar Tirreno), Milazziano (Milazzo), Siciliano (Sicilia), Emiliano (Emilia),\nElephas falconeri\nOlocene Italiano.\nL'inizio dell'Olocene coincide con al fine dell'ultima glaciazione, lo studio dei movimenti, soprattutto quello del ritiro delle fronti glaciali ha permesso di stabilire che da 10.000 a 5.000 anni fa i ghiacciai alpini si sono generalmente rimasti in posizioni pi\u00f9 arretrate di quelle odierne, con minori fasi di avanzata, avvenute approssimativamente a 9000, 8200-8500, 7800, 6200-6300, 5800, 5500 anni fa. A partire da 5000 anni a oggi le fasi di avanzata delle fronti dei ghiacciai sono state pi\u00f9 frequenti arrivando spesso a valle delle posizioni attuali delle loro attuali posizioni, la estensione massima, \u00e8 stata toccata l\u2019ultima volta nelle fase finale della Piccola Et\u00e0 Glaciale.\nI sedimenti marini olocenici un tempo erano definiti di et\u00e0 versiliana.\nVulcanesimo italiano.\nL\u2019Italia, dopo l'Islanda, \u00e8 il paese la maggiore concentrazione di vulcani attivi in Europa, e per la sua alta concentrazione abitativa in aree vulcaniche \u00e8 uno dei primi al mondo per numero di abitanti esposti a rischio vulcanico, l'elevata concentrazione antropica in queste aree si spiega con la fertilit\u00e0 dei terreni vulcanici che ne ha favorito lo sviluppo agricolo nel passato.\nI fenomeni vulcanici sono sviluppati causa la particolare situazione geodinamica che vede l'Italia formatisi lungo margini di placche litosferiche in collisione o in estensione. Evidenze di attivit\u00e0 vulcanica si rinvengono a partire da rocce paleozoiche fino all'epoca attuale, il vulcanismo \u00e8 diffuso non solamente sotto la forma pi\u00f9 evidente di corpi vulcanici ben riconoscibili in terraferma come tali per la loro morfologia, di cui alcuni attivi, altri quiescenti e altri ritenuti estinti, ma anche per la presenza di tipici laghi e isole di origine vulcanica, l'estesa diffusione areale di rocce di origine vulcanica effusiva, e altre attivit\u00e0 endogene legate alla presenza di magma fuso o in via di raffreddamento nelle vicinanze della superficie quali: sorgenti termali calde, fanghi caldi, fumarole e sorgenti ricche in CO2. La moderna ricerca oceanografica ha indicato il proseguire di fenomeni vulcanici, anche estesi, in ambito sottomarino.\nDi natura diversa, ma presenti in diverse aree, sono i vulcanelli di fango, non specificamente legati al vulcanesimo, ma sempre fenomeni di attivit\u00e0 endogena.\nVulcanismo paleozoico.\nNelle Alpi orientali \u00e8 presente la vasta piattaforma porfirica atesina data da un vulcanismo acido di tipo ignimbritico, coeve ridotte simili manifestazioni si rinvengono in Valsesia e nel varesotto.\nVulcanismo cenozoico.\nVulcanismo Colli Euganei.\nNell'Oligocene inferiore nell'area dei Colli Euganei si ebbero risalite di magma trachitico con intrusioni lungo piani di stratificazione delle rocce sedimentarie presenti nell'area generando dei laccoliti, che costituiscono alcuni degli attuali Colli Euganei Trachite euganea e in qualche evento arrivando a effusioni di lava in superficie.\nVulcanismo neogenico.\nL'elevata attivit\u00e0 vulcanica e magmatica neogenica - quaternaria, presente nelle aree appenniniche, mar Tirreno, Sicilia e Canale di Sicilia, \u00e8 geologicamente suddivisibile in alcuni province vulcanologiche: a) provincia magmatica toscana, b) provincia magmatica laziale, c) distretto ultra-alkalino umbro laziale, d) provincia vulcanica campana, e) arco eolico e bacino tirrenico, f) avampaese africano-adriatico.\nProvincia magmatica toscana.\nI resti di questo vulcanismo ormai estinto sono dati Monte Amiata che costituisce un vulcano estinto, per quanto permanga localmente un'attivit\u00e0 significativa geotermale, dai Monti Cimini, dalle trachiti che formano i Monti della Tolfa dalla grande caldera che ora contiene il Lago di Vico,\nProvincia magmatica laziale.\nNell'area laziale e in parte nella confinante campana sono presenti alcuni apparati vulcanici e affioramenti di rocce eruttive e tufi prodotti da un vulcanismo sviluppatosi da circa 60.000 anni fa fino a circa 10000 anni fa e ora estinto. Alcuni vulcani hanno terminato la loro attivit\u00e0 come caldere finendo per dare origine a laghi ancor oggi presenti e con una tipica forma circolare, si riconoscono le aree vulcaniche vulsine, sabatine, di Roccamonfina. I Colli Albani formanti rilievi che si innalzano a sud-est di Roma, sono costituiti dalla caldera e dai coni interni di un vulcano quiescente.\nDistretto ultra-alkalino umbro laziale.\nCaratterizzato da lave a Melilite contenenti leucite e o kalsilite rinvenibili a San Venanzo, Cupaello e Polino.\nProvincia Vulcanica campana.\nIl Vesuvio, \u00e8 uno stratovulcano, la cui attivit\u00e0 risale ad almeno 300\u00a0000 anni. Il suo cono sommitale raggiunge quota 1280 m s.l.m., ed \u00e8 quasi del tutto circondata dall'anello del Monte Somma (1130 m) che costituisce la porzione conservatasi del margine di una caldera creatasi circa 17000 anni fa, entro la quale si \u00e8 sviluppata la pi\u00f9 recente attivit\u00e0 delle bocche effusive. Rimasto inattivo per qualche migliaio di anni, il Vesuvio riprese l'attivit\u00e0 con un'eruzione di tipo pliniano nel 79 d.C., che distrusse Pompei ed Ercolano, successivamente la sua attivit\u00e0, prevalentemente di tipo stromboliano, \u00e8 proseguita e sono storicamente ricordati pi\u00f9 di sessanta eventi eruttivi, l'ultimo dei quali risale alla colata lavica del 1944.\nMentre il Vesuvio costituisce un unico edificio vulcanico che si innalza sulla piana campana a sud di Napoli, a nord della citt\u00e0 si sviluppano i campi Flegrei, a est \u00e8 di origine vulcanica l'isola d'Ischia e l'arcipelago delle Isole Ponziane, sede di un vulcanesimo ormai estinto.\nVulcanesimo dell'arco arco eolico e bacino tirrenico.\nNel Tirreno, a causa della risalita dei magmi prodotti dalla fusione delle rocce della placca ionica in subduzione verso ovest, \u00e8 presente una diffusa attivit\u00e0 vulcanica. Emersi si trovano i vulcaniche che formano l'arcipelago delle Isole Eolie costituito da sette isole e qualche scoglio (come lo Strombolicchio) sempre di natura vulcanica, di queste isole Salina, Panarea, Lipari Alicudi e Filicudi sono il risultato di attivit\u00e0 vulcanica quiescente, l'isola di Vulcano \u00e8 anch'essa quiescente dal 1890, ma \u00e8 caratterizzata da un'intensa attivit\u00e0 di emissione di gas caldi a cui \u00e8 associata un'area termale, viceversa lo Stromboli \u00e8 vulcano attivo con una tipica attivit\u00e0 esplosiva chiamata stromboliana, che da questo vulcano prende il nome.\nSui fondali del Tirreno sono stati individuati dei vulcani sottomarini disposti a nord e ovest rispetto alle Eolie, quali i monti Lametini, Alcione, Palinuro, Sisifo, Enarete, Eolo e il Marsili, quest'ultimo con i suoi 70\u00a0km di lunghezza e 30\u00a0km di larghezza (pari a 1650 chilometri quadrati di superficie) rappresenta uno dei vulcani pi\u00f9 estesi d'Europa, si eleva per circa 3000 metri dalla piana tirrenica, arrivando con la sommit\u00e0 a circa 450 metri al di sotto della superficie del mar Tirreno e costituisce un centro di espansione del fondale del Tirreno. Pi\u00f9 isolati, al centro del mar Tirreno si trovano altri vulcani: il Vavilov e il Magnaghi.\nVulcanismo dell'avampaese africano-adriatico.\nVulcanesimo Appennino meridionale.\nIn Basilicata si trova il Vulture, un vulcano estinto, attivo fino al Pleistocene superiore, si tratta di un edificio vulcanico isolato, la cui cima raggiunge i 1.327 m di altitudine, in posizione pi\u00f9 esterna verso l'avampaese apulo, rispetto ai coevi complessi vulcanici tirrenici, .\nVulcanesimo Siciliano.\nIn Sicilia si trova l'Etna, il maggior vulcano attivo dell'Europa continentale Eruzioni dell'Etna, la cui sommit\u00e0 raggiunge i 3300 metri, attivo da circa 35000, le colate pi\u00f9 antiche sono state datate a circa 500.000 anni fa, e il monte attuale (chiamato Mongibello) si \u00e8 originato circa 200.000 anni fa. Il suo edificio risulta dall'accumulo di lave e scorie, con caratteristiche intermedie fra vulcano a scudo e strato vulcano, ed \u00e8 composto dall'unione di edifici vulcanici sviluppatisi nel tempo in aree poco distanti fra loro, in parte collassati a formare caldere, in parte presenti come piccoli coni di scorie e spesse colate laviche. \u00c8 caratterizzato dalla presenza di certo numero di bocche avventizie o secondarie che si aprono sui fianchi.\nVulcanesimo Canale di Sicilia.\nNel Canale di Sicilia l'isola di Pantelleria \u00e8 formata da un corpo vulcanico, e sono presenti attivit\u00e0 vulcaniche sottomarine, di cui l'Isola Ferdinandea costituisce il fenomeno pi\u00f9 noto e studiato, assieme ai vicini vulcani sommersi di Nerita, Empedocle, Terribile (Vulcano) e Senzanome.\nVulcanelli di fango.\nLungo la penisola si trovano aree ove sono presenti piccoli vulcanelli di fango. Famose nell'appenino settentrionale sono le manifestazioni delle Salse di Nirano presso Modena interessanti sedimenti messiniani e pliopleistocenici, e le Maccalube siciliane che si trovano nell'aragonese, nell'area di Caltanissetta e nel catanese dove sono note come salinelle.\nAltri vulcanelli si trovano nell'Appennino emiliano a Lesignano de' Bagni (ove sono chiamati \"barboj\" dal borbottio delle bolle) e nel comune reggiano di Viano (presso Regnano e Casola di Querciola), nelle Marche a Montegiorgio (noti col nome di Sdrao), Falerone, Montappone, Monteleone di Fermo, Rotella e Offida In Abruzzo sono noti e studiati vulcanelli di fango nell'area tra Pineto, Atri, Cellino Attanasio e Torano Nuovo connessi a sedimenti plio-pleistocenici, ma i vulcanelli sono diffusi lungo tutta l'area periadriatica abruzzese e marchigiana; diapiri di fango sono stati individuati tramite rilevamento sismico al centro del mar Adriatico. Nella valle del Miscano (Appennino campano) sono conosciuti come le bolle della Malvizza (in agro di Montecalvo Irpino), mentre altri vulcanelli sono stati individuati a ovest di Matera in Basilicata sul bordo orientale della fossa Bradanica. Campagne di ricerca oceanografica hanno individuato due duomi vulcanici di fango sul fondale del mar Ionio a circa 1500 metri di profondit\u00e0, a cui sarebbero associati idrati di metano.\nGeorisorse.\nL'area economica italiana delle materie prime non energetiche (principalmente materiali da costruzione e minerali solidi) ha fatturato circa 4 miliardi di euro nel 2012 con un indotto di circa 40 miliardi di euro.\nRisorse minerarie.\nMinerariamente sono presenti numerosi giacimenti minerari di varia tipologia, e fino a qualche decennio fa si aveva una produzione interessante di mercurio, antimonio, piombo, zinco, argento, ferro, manganese e di minerali per usi industriali quali pirite, fluorite, amianto, e bauxite. Oggi tuttavia i giacimenti sfruttabili economicamente sono pochi, l'attivit\u00e0 mineraria rimasta \u00e8 concentrata sui sali evaporitici, le marne cementizie, le argille (principalmente bentonite e montmorillonite) e feldspati per l'industria ceramica e refrattari.\nSempre attiva l'attivit\u00e0 estrattiva, tipica per l'Italia, delle sue famose e numerose cave di marmo e altre rocce per l'edilizia, l'estrazione di pomice, ossidiana, pozzolana e talco; nel Sulcis l'attuale ricerca di fonti di energia alternative al petrolio ha favorito la ripresa della produzione di lignite.\nIdrocarburi.\nI numerosi, affioramenti naturali di bitume, petrolio, metano presenti lungo la penisola e la Sicilia, noti da tempi dall'antichit\u00e0 indicano che in parte del sottosuolo italiano sono presenti le condizioni geologiche necessarie per la genesi e l'accumulo degli idrocarburi. Questa presenza ha fatto s\u00ec che la ricerca e produzione di idrocarburi iniziasse in Italia appena pochi anni dopo la perforazione del primo pozzo petrolifero moderno avvenuta negli USA, sviluppandosi infine nel secolo XX con una vasta attivit\u00e0 di ricerca e esplorativa e produzione di idrocarburi naturali sia a terra sia a mare, che prosegue nel secolo XXI.\nL'Italia detiene le maggiori riserve di idrocarburi dell'Europa meridionale, i cui giacimenti sono prevalentemente distribuiti secondo tre sistemi tettonico stratigrafici e geochimici: a) metano di origine biogenica presente prevalentemente nelle serie terrigene plio-pleistoceniche (giacimenti in Val Padana, costa e mar Adriatico, Valle del Bradano; b) gas termogenico prevalentemente in giacimenti entro i sedimenti terrigeni di avanfossa di et\u00e0 Oligo-miocenica (Cortemaggiore, offshore ionico calabrese, area di Bronte e Gagliano in Sicilia), c) petrolio contenuto entro le serie carbonatiche mesozoiche (giacimenti profondi in Pianura Padana, Val d'Agri, area ragusana, Gela e offshore siciliano; di et\u00e0 mesozoica sono anche le principali rocce madri). La produzione annua di petrolio si aggira sui 43,2 milioni di barili ed \u00e8 stimato che circa 800 milioni di barili di petrolio si trovino in giacimenti ancora da scoprire.\nCarboni fossili.\nNon ci sono giacimenti importanti di carbone. \u00c8 ancora parzialmente in produzione il bacino carbonifero del Sulcis nella parte sud-occidentale della Sardegna, tra i territori dei comuni di Carbonia, Gonnesa e Portoscuso. Un piccolo giacimento di antracite, risalente al carbonifero, era sfruttato nei secoli XIX e XX (fino al 1966) a La Thuile in valle d'Aosta, mentre una miniera di lignite rimase attiva in Toscana a Ribolla per circa un secolo, prima di essere chiusa causa un grave incidente nel 1954. In Umbria, nei dintorni di Pietrafitta erano attive miniere per l'estrazione di lignite da sedimenti pleistocenici lacustri. Durante il periodo autarchico e seconda guerra mondiale venne tentato lo sfruttamento di piccoli giacimenti del carbonifero di Manno presenti in val Sanagra e proseguito lo sfruttamento di quello di lignite a Leffe in Lombardia. Durante l'autarchia una miniera di carbone era coltivata ad Arsia nell'Istria.\nDistretti minerari Italiani.\nLa storia mineraria italiana ha origini antiche, basti pensare all'estrazione del ferro in Toscana per opera degli Etruschi.\nGiacimenti metalliferi italiani.\nUna delle maggiori aree con giacimenti metalliferi si trova in Toscana, testimonianze delle attivit\u00e0 estrattive esauritesi alla fine del secolo XX si trovano in numerosi siti trasformati a siti di archeologia industriale, come il Parco tecnologico e archeologico delle Colline Metallifere grossetane. Nel monte Amiata sono presenti discreti giacimenti di cinabro, che veniva estratto per ricavare il mercurio. In Sardegna il fluoro viene estratto dalle miniere Silius, ed era anche ricavato dalle miniere di fluorite a Zogno nella bergamasca.\nGiacimenti di ferro (principalmente presente nell'isola in ematite e pirite, e in minor quantit\u00e0 in limonite e magnetite) sono presenti nell'Isola d'Elba (ove era sfruttato fin dal tempo degli etruschi), in Sardegna (area di Nurra) e a Cogne (magnetite) in Valle d'aosta, a Dongo (siderite) nell'alto comasco, in Val Trompia (siderite) e in Val Seriana e in Val di Scalve, ove lo sfruttamento risale almeno tempo dell'Impero Romano, un piccolo giacimento di magnetite venne coltivato a Traversella (Ivrea), nelle alpi carniche nelle valli di Malborghetto e Ugovizza. Altri giacimenti di minime dimensioni sono sparsi nella penisola, e saltuariamente sono stati sfruttati, senza avere tuttavia dimensioni tali da garantirne uno sfruttamento continuativo nel tempo, anche durante il periodo di autarchia.\nIn Liguria a Gambatesa fu attiva fino 2009 la maggior miniera di manganese d'Europa, il metallo veniva ricavato dall'estrazione della braunite.\nGiacimenti non metalliferi italiani.\nA Darzo a partire da fine secolo XIX agli anni '70 furono attive miniere di barite\nA Balangero in Piemonte era attiva la maggior miniera di Amianto in Europa.\nEvaporiti e solfati in Italia.\nLa crisi di salinit\u00e0 messiniana ha favorito la deposizione di potenti serie evaporitiche, che hanno permesso lo sviluppo di ben specifiche attivit\u00e0 minerarie: come lo Zolfo di Sicilia, in cui lo solfo deriva dalla trasformazione diagenetica di gesso evaporitico, l'estrazione della salgemma di Saline di Volterra usata anche per produrre il bicarbonato di sodio https\nDai particolari depositi evaporitici messiniani, in cui si formarono depositi di carnallite, kainite e silvite si estraggono i sali potassici nelle miniere di Realmonte e di Pasquasia.\nGiacimenti di minerali radioattivi italiani.\nPiccoli giacimenti di pechblenda sono presenti in val Vedello e a Novazza nelle Orobie lombarde. Quest'ultimo venne investigato per un possible sfruttamento minerario, da parte dell'ENI, attivit\u00e0 mai posta in atto.\nGeotermia in Italia.\nL'Italia fu il primo e unico paese fino agli anni 1950, a sfruttare industrialmente l'energia geotermica nella zona di Larderello, e in seguito anche nell'area del Monte Amiata, per produrre energia elettrica.\nA causa dell'elevato gradiente geotermico, che caratterizza parte della penisola, diverse altre province potenzialmente sarebbero sfruttabili, ricerche svolte negli anni 60-70 hanno individuato potenziali campi geotermici nel Lazio, in Toscana e nell'area dei Campi Flegrei, inoltre gran parte delle isole vulcaniche sono potenzialmente sfruttabili.\nPozzi per sfruttare l'energia geotermica a bassa entalpia, per riscaldamento di edifica sono stati perforati in Friuli, nell'area di Grado.\nNell'arco alpino sono presenti diverse sorgenti ad acqua calda, in alcuni casi utilizzate per bagni termali.\nMateriali per costruzione.\nLungo tutta la penisola sono presenti numerose cave e miniere per l'estrazione di rocce per l'edilizia di tipologia varia.\nSi va dai tufi ai travertini, alla marna cementizia, ai graniti alpini, come il granito di San Fedelino e il granito rosa di Baveno, alle rocce metamorfiche come il Serizzo.\nInoltre di notevole interesse artistico, e commerciale sono le cave di rocce ornamentali, come la tipica ardesia nera cavata e Lavagna in Liguria, il Marmo di Carrara delle Alpi Apuane, il Marmo di Candoglia, il Portoro, il marmo di Chiampo, il perlato di Sicilia, il marmo rosso di Verona, la pietra di Trani, il rosso Levanto, la pietra paesina, la pietra Simona e la Pietra d'Istria.\nMateriali naturali, non metallici, per l'industria.\nNumerose sono le rocce sfruttabili come materiali dall'industria.\nLa pomice estratta soprattutto dalle isole Lipari, pregiata in quanto molto ricca in silice, pone l'Italia tra i primi produttori mondiali di questa roccia, mentre numerose affioramenti di argilla, cavati nell'Appennino hanno favorito lo sviluppo dell'industria delle porcellane e delle ceramiche.\nL'Italia \u00e8 anche uno dei maggiori produttori mondiali di minerali feldspatici.\nA Volterra si estrae e viene lavorato un pregiato alabastro gessoso, per la produzione di oggettistica artistica\nRisorsa acqua.\nMediamente l'acqua \u00e8 abbondante e le riserve d'acqua italiane sono disponibili sia come acqua superficiale (laghi naturali, artificiali e fiumi), acque sotterranee e acqua immagazzinata nei ghiacciai.\nRiserve idriche.\nL'area italiana \u00e8 caratterizzata da una disponibilit\u00e0 di acque sotterranee decisamente superiore alla media di molte altre nazioni europee ed extraeuropee, che permette, utilizzando anche acquedotti lunghi pi\u00f9 di un centinaio di chilometri, di rifornire le abitazioni con acqua non proveniente da bacini o corsi superficiali che necessitano di maggior depurazione. Questa riserva d'acqua si trova nei massicci montuosi, in molti dei quali i fenomeno carsici contribuiscono a creare serbatoi sotterranei, nelle zone pedemontane, nelle falde acquifere presenti nel sottosuolo delle piane alluvionali dei corsi d\u2019acqua e nei terreni di molte aree costiere. Tuttavia quest'ultime tipologie di riserve sono facilmente inquinabili, essendo quasi sempre in diretto contatto con la superficie del terreno e quindi con gli eventuali inquinanti dispersi da azioni antropiche.\nUn altro rischio per la qualit\u00e0 delle acque di falde di aree costiere \u00e8 il richiamo di acque salmastre/marine, e quindi loro intrusione entro il corpo delle acque dolci, se si verifica un eccesso di emungimento di acque dal sottosuolo nelle aree ad alta antropizzazione, come lo sono ormai molte aree costiere italiane.\nSorgenti termali italiane.\nL'esistenza di fenomeni endogeni attivi e la variet\u00e0 geologica ha favorito la presenza di stazioni e sorgenti con acque minerali e termo-minerali distribuite sul territorio, quasi tutte dovute all'arricchimento in sali minerali di acque piovane, infiltratesi nel sottosuolo durante la loro risalita in superficie, utilizzate a scopi curativi in loco o imbottigliate. Tra queste, le pi\u00f9 importanti sono Acqui Terme, Lurisia, San Pellegrino Terme, Levico Terme, Abano Terme, Salsomaggiore Terme e Tabiano Terme, Porretta Terme, Riolo Terme, Montecatini Terme, Chianciano Terme, Fiuggi, Riardo, isola d'Ischia, Pozzuoli, l'acqua della fonte Mangiatorella nel comune di Stilo e molte altre.\nGeomorfologia italiana.\nGhiacciai italiani.\nSulle Alpi per la loro altezza, vi sono numerose vette alpine superiori a 4000 metri, contengono molti ghiacciai.\nPer la maggiore altitudine delle montagne i ghiacciai alpini sono pi\u00f9 abbondanti nelle Alpi Occidentali massiccio del Monte Bianco, nel massiccio del Monte Rosa, nel massiccio del Gran Paradiso e nelle Alpi Centrali, nelle Alpi Orientali se ne trovano, ma di minore entit\u00e0.\nDopo la fine della piccola era glaciale, dal 1850 a oggi i ghiacciai delle Alpi si sono fortemente ritirati e la loro estensione \u00e8 in diminuzione rispetto al catasto glaciologico di fine anni '50, il catasto aggiornato al 2015 mostra che la superficie totale dei ghiacciai si \u00e8 ridotta del 30% (pari a 157\u00a0km\u00b2), passando da 527\u00a0km\u00b2 agli attuali 370\u00a0km\u00b2, mentre l'arretramento dei fronti glaciali, ha isolato lingue di ghiacciai che confluivano a valle, per cui paradossalmente il numero dei singoli ghiacciai catalogati \u00e8 aumentato da 835 a 903, di questi solamente tre hanno una superficie superiore ai 10\u00a0km\u00b2: il Ghiacciaio dei Forni, il Ghiacciaio del Miage, e il Ghiacciaio dell'Adamello che \u00e8 il maggior ghiacciaio italiano\nNel corso delle glaciazioni quaternarie i ghiacciai si formarono anche lungo la catena appenninica, di questi nel secolo XXI ne rimane il Ghiacciaio del Calderone in Abruzzo, e nella medesima area sono presenti dei piccoli nevai attorno la Majella.\nLe glaciazioni quaternarie hanno lasciato loro tracce ben riconoscibili anche sotto forma di depositi morenici estesi in varie aree settentrionali della penisola, arrivando a costituire in tali casi dei tipici anfiteatri morenici, tra cui Anfiteatro morenico di Ivrea, Anfiteatro morenico di Rivoli-Avigliana e l'Anfiteatro_morenico_del_Garda, numerosi massi erratici sparsi nei luoghi che erano ricoperti dalle coltri glaciali, le caratteristiche piramidi di terra derivanti dall'erosione di depositi morenici, rocce montonate e numerose valli alpine con il tipico profilo a U.\nCarsismo italiano.\nIl carsismo \u00e8 presente e sviluppato nelle successioni carbonatiche largamente affioranti in particola nel Sudalpino e negli Appennini, circa il 27% delle rocce affioranti italiane sono carsificabili e la somma dei catasti regionali indica che le grotte italiane sono in un numero superiore a 33000.\nIl termine carsismo prende proprio origine dalle caratteristiche morfologie presenti nell'area del Carso (nome che deriva dal protoeuropeo \"Karren\" che significa roccia), nella porzione orientale del Sudalpino, sia con i fenomeni ipogei come la Grotta Gigante (Fiuli), e il complesso delle Grotte di Postumia (Slovenia), e l'inconsueto sviluppo del fiume Timavo che scorre per circa 40\u00a0km sottoterra, e sia dai caratteristici paesaggi con doline, inghiottitoi e campi solcati.\nNel sudalpino lombardo si ricorda il complesso delle grotte di Gromo in val Seriana, quello del Pian del Tivano nel Triangolo Lariano con sviluppo di grotte e doline, e la presenza di grotte lungo il gruppo delle Grigne, alcune contenenti al loro interno un deposito perenne di ghiaccio naturalmente accumulatosi.\nIn Piemonte sono sviluppate grotte di Bossea entro i calcari della Alpi occidentali, in Liguria vi sono numerose grotte, frequentate dagli uomini primitivi come la Caverna delle Arene Candide, le grotte di Toirano e quelle dei Balzi Rossi, .\nAltri grandi complessi carsici si trovano nelle Alpi Apuane, favoriti dai grandi spessori delle rocce calcarei presenti, con centinaia di grotte, abissi, sifoni, inghiottitoi, le cavit\u00e0 pi\u00f9 famose sono l'Antro del Corchia e la Grotta del Vento. Nelle Marche sono rinomate le Grotte di Frasassi, nel Lazio la grotta di Pastena, le Grotte di Pertosa e la grotta dell'Angelo utilizzata in passato come monastero religioso.\nNei calcari dell'avampaese apulo la grotta pi\u00f9 nota \u00e8 quella di Castellana, il territorio del Gargano presenta oltre 4000 doline, pi\u00f9 di 600 grotte, fenomeni carsici sono presenti anche sull'Alta Murgia barese.\nIn Sardegna \u00e8 importante la Grotta di Su Mannau a Fluminimaggiore, gi\u00e0 utilizzata a scopi religiosi in et\u00e0 fenicia.\nNumerose grotte marine si trovano sparse lungo le coste italiane, quando queste sono formate da falesie rocciose, la pi\u00f9 famosa \u00e8 la Grotta Azzurra in Campania, le cui sale sono in comunicazione diretta col mare.\nDi notevole interesse sono anche i fenomeni carsici presenti nei gessi di et\u00e0 messiniana, della Formazione gessoso-solfifera, la cui dissoluzione ha generato doline e grotte, il Parco regionale dei Gessi Bolognesi e Calanchi dell'Abbadessa in Emilia-Romagna contiene i maggior esempi di questo carsismo.\nAlcune grotte si sono formate entro formazioni conglomeratiche, grazie alla dissoluzione del cemento calcareo che unisce i ciottoli, la maggiore di queste \u00e8 la Busa di Castel Sotterra, entro i conglomerati miocenici del Montello, che si sviluppa per circa 7\u00a0km.\nAttorno all'Etna si trovano alcune grotte di origine vulcanica come la Grotta del Gelo e la Grotta delle Palombe.\nGeomorfologia delle coste.\nLe coste, la cui lunghezza supera i 7500\u00a0km si sono impostate a seguito dell'innalzamento del livello del mare olocenico, avvenuto con la fine dell'ultima glaciazione, morfologicamente sono presenti sia coste pianeggianti con spiaggia di sabbie e dune (oggi solamente nei pochi casi in cui l'ambiente originario sia stato preservato, come nel caso delle dune di Piscinas), che coste rocciose a falesia, con faraglioni e in alcuni casi un evidente solco di battente provocato dal moto ondoso.\nLungo alcuni tratti delle aree costiere pianeggianti si sono formati i laghi costieri Le Aree marine protette d'Italia si trovano quasi tutte lungo coste rocciose.\nLimnologia Italiana.\nI tre maggiori laghi d'Italia (lago Maggiore, lago di Como, lago di Garda) sono situati nell'area pedealpina in Lombardia compresa fra il confine con Piemonte e Veneto, associati ad altri laghi di minor dimensione e tutti prevalentemente orientati in direzione nord-sud: lago di Varese, lago di Lugano, lago d'Iseo lago d'Idro, studi geofisici sulla batimetria di questi laghi hanno mostrato che sono impostati lungo criptodepressioni che si ritengono formatesi per erosione fluviale accelerata causa il forte abbassamento del livello di base durante la fase continentale della crisi di salinit\u00e0 messiniana, in epoche successive queste depressioni hanno costituito un percorso agevolato per le grandi lingue glaciali formatisi durante gli stadi glaciali.\nLaghi d'origine glaciale: in Lombardia i laghi di Monate e del Segrino, nel versante nord dell'Appennino settentrionale il Lago Nero e il Lago Bino, quest'ultimi occupano conche scavate dall'azioni di piccoli ghiacciai appenninici durante l'ultima glaciazione\nNell'appenino centrale sono presenti numerosi laghi di origine vulcanica: lago di Bolsena, lago di Bracciano, lago di Martignano, lago di Vico, lago Albano, lago di Nemi dal profilo sub circolare, formatisi occupando caldere e crateri vulcanici non pi\u00f9 attivi. Un altro lago di origine vulcanica \u00e8 il lago Averno, nei Campi Flegrei, in Campania.\nIl lago Trasimeno, il maggior lago appenninico, invece \u00e8 di origine tettonica e la sua genesi \u00e8 connessi all'orogenesi appenninica.\nNell'area alpina si trovano anche piccoli laghi formatisi a seguito di sbarramento di corsi d'acqua scorrenti valli, per frana: come il lago di Antrona (frana del 1642), il lago di Alleghe (frana del 1771) e il Lago di Santa Croce (paleofrana postglaciale).\nIdrografia Italiana.\nData la collocazione delle sorgenti e il regime della piovosit\u00e0 locale, i fiumi italiani si possono dividere in:\nI fiumi che si versano nel Tirreno sono pi\u00f9 lunghi anche perch\u00e9 per il primo tratto, seguono valli longitudinali (valli appenniniche) e corrono poi trasversali rispetto all'asse della catena, nella zona sub-appenninica.soggetti a piene improvvise primaverili e autunnali di contro a magre estive piuttosto accentuate nell'Appennino Settentrionale, quasi assolute in quello meridionale, fatta eccezione per alcuni corsi d'acqua (Aterno-Pescara, Sele, Volturno, Liri-Garigliano, per limitarsi a quelli che sfociano direttamente in mare, cui s'aggiungono Velino, Nera, Aniene tutti nel bacino del Tevere, ecc.) che sono alimentati da grosse sorgenti carsiche che scaturiscono al margine di zone caratterizzate da rocce permeabili fessurate. Mancano infatti sull'Appennino nevai e ghiacciai (l'unico ghiacciaio, seppur esiguo, \u00e8 quello del Calderone, sul versante settentrionale del Corno Grande, nel massiccio del Gran Sasso, in Abruzzo); non sempre poi l'acqua piovana si raccoglie in alvei fluviali costituiti da terreno impermeabile, tale cio\u00e8 da permettere una discreta media portata annua.\nIn Calabria sono tipiche le fiumare ossia brevi corsi, caratterizzati da un letto assai largo e ciottoloso, spesso inforrati, con sorgente non ben definita, impetuosi e copiosi di acque durante l'inverno e l'autunno a cui fa riscontro una scarsissima portata d'acqua nonch\u00e9 da relativo moto placido per il resto dell'anno.\nGeofisica Italiana.\nSismologia Italiana.\nPer la sua situazione geodinamica il territorio italiano, \u00e8 frequentemente soggetto a terremoti, quelli italiani di maggior magnitudine hanno valori di poco superiore a 7 e avvengono in media ogni 20-25 anni, mentre eventi con magnitudo inferiore (5-6) sono abbastanza frequenti (uno ogni 3-4 anni).\nLa frequenza dei fenomeni sismici costituisce un primato italiano in Europa; indagini storiche effettuate su 1300 sismi distruttivi, avvenuti negli ultimi 1000 anni nel mediterraneo centrale mostrano che ben 500 hanno interessato l'Italia; analisi dei movimenti focali indica che essi sono per lo pi\u00f9 distribuiti lungo le aree interessate dalla tettonica alpina e appenninica, ove sono causati rispettivamente da movimenti lungo faglie inverse o sovrascorrimenti e faglie dirette. Nel Tirreno meridionale, la distribuzione degli ipocentri dei terremoti, fino a una profondit\u00e0 di 500 chilometri permette di definire la presenza di un piano di Benioff indicante la subduzione della litosfera ionica oceanica al di sotto dell'arco calabro peloritano.\nGravimetria.\nNel 2005, per opera dell'APAT (Agenzia per la protezione dell'ambiente e per i servizi tecnici) venne pubblicata una nuova carta gravimetrica dell'Italia e dei mari circostanti.\nLa struttura profonda dell'area italiana trova riscontro nella mappa delle anomalie di Bouguer. La pianura padana e l'Appennino settentrionale sono caratterizzate da una vasta anomalia negativa, il cui centro grossomodo coincide con la linea di separazione fra pianura padana e Appennino, l'approfondimento della discontinuit\u00e0 di Mohorovi\u010di\u0107 che passa da 30\u00a0km di profondit\u00e0 nell'area adriatica a circa 50\u00a0km nella porzione orientale appenninica a causa dell'immersione della placca adriatica. Proseguendo verso sud est questa anomalia prosegue, con valori ridotti seguendo la costa adriatica fino alla Basilicata attraversandola continuando lunga la costa orientale calabra. il centro della Sicilia \u00e8 caratterizzata da un'anomalia negativa a forma circolare... Nel complesso si tratta di una zona in cui il mantello terrestre, costituito da rocce pi\u00f9 dense si approfondisce creando una depressione riempita superficialmente da sedimenti pi\u00f9 leggeri.\nAree con anomalie gravitazionali positive si trovano nell'area di Ivrea Verbano, dei Colli Euganei, lungo la linea di costa ligure, la Toscana, il Lazio e lungo il litorale tirrenico dove la profondit\u00e0 della discontinuit\u00e0 di Mohorovi\u010di\u0107 \u00e8 approssimativamente di 20\u00a0km. Anomalie positive si trovano anche in corrispondenza del Gargano, della penisola salentina, della Sicilia sud orientale, della Sardegna e Corsica.\nLa catena alpina \u00e8 associata a una vasta anomalia negativa, che in questo caso \u00e8 spiegabile con la condizione di equilibrio isostatico stabile di una catena montuosa con profonde radice, costituite da rocce leggere, nella litosfera.\nRischi naturali e dissesto idrogeologico.\nIl paese, causa la sua complessa orografia e uno sviluppo urbanistico che spesso non ha considerato temi di sicurezza ambientale, \u00e8 spesso testimone di disastri scatenati dalla combinazione di condizioni meteorologiche di forte piovosit\u00e0 e artefatti antropici costruiti in aree che per loro natura sono soggette a inondazioni o fenomeni franosi, con esisti spesso tragici. Sono vaste le aree soggette a dissesto idrogeologico e rischi naturali.\nTra le aree che storicamente soggette a inondazioni si ricorda il Polesine, e le sue alluvioni del 17 settembre 1882 e del novembre 1951. L'Arno inond\u00f2 pi\u00f9 volte la citt\u00e0 di Firenze, tra cui il 3 novembre 1844 e il 4 novembre 1966.\nTra gli eventi franosi si ricordano le frane seguenti all'alluvione della Valtellina del luglio 1987 e all'alluvione di Sarno e Quindici del 1998"}
{"id": "3065087", "revid": "149485", "url": "https://it.wikipedia.org/wiki?curid=3065087", "title": "Campionato italiano boulder di arrampicata", "text": "Il Campionato italiano boulder di arrampicata \u00e8 una competizione nazionale di arrampicata a cadenza annuale organizzata dalla Federazione Arrampicata Sportiva Italiana (FASI) a partire dalla stagione 2000.\nGli altri due Campionati italiani di specialit\u00e0 dell'arrampicata sono:\nMaggiori vincitori di campionati italiani boulder.\nNelle seguenti tabelle sono indicati tutti gli atleti vincitori di almeno 2 campionati italiani."}
{"id": "3065089", "revid": "1543377", "url": "https://it.wikipedia.org/wiki?curid=3065089", "title": "Campionato italiano speed di arrampicata", "text": "Il Campionato italiano speed di arrampicata \u00e8 una competizione nazionale di arrampicata a cadenza annuale organizzata dalla Federazione Arrampicata Sportiva Italiana (FASI) a partire dalla stagione 2000.\nGli altri due Campionati italiani di specialit\u00e0 dell'arrampicata sono:\nMaggiori vincitori di campionati italiani speed.\nNelle seguenti tabelle sono indicati tutti gli atleti vincitori di almeno 2 campionati italiani."}
{"id": "3065091", "revid": "647919", "url": "https://it.wikipedia.org/wiki?curid=3065091", "title": "M\u0103r\u0103\u015fe\u015fti (F-111)", "text": ""}
{"id": "3065093", "revid": "729019", "url": "https://it.wikipedia.org/wiki?curid=3065093", "title": "IAR 99", "text": "Lo IAR 99 \"\u015eoim\" (\"Falco\") \u00e8 un aereo da addestramento avanzato monomotore turbogetto ad ala dritta con capacit\u00e0 di attacco al suolo prodotto dall'azienda rumena I.R.Av Craiova negli anni ottanta.\nAnalogo come impostazione e ruolo a molti velivoli contemporanei, sia dell'area di influenza sovietica che occidentale, venne adottato dall'aeronautica militare rumena.\nStoria.\nNegli anni settanta la For\u021bele Aeriene ale Republicii Socialiste Rom\u00e2n\u0103, l'allora forza aerea della Repubblica Socialista di Romania, espresse l'esigenza di dotare i propri reparti di addestramento di un nuovo velivolo di produzione nazionale analogo al cecoslovacco Aero L-39 Albatros.\nSviluppo.\nIl programma venne avviato nel 1975 ma fu solo con l'approvazione del finanziamento da parte del governo rumeno, nel 1979, che inizi\u00f2 la prima fase di sviluppo affidata alla I.R.Av Craiova, gi\u00e0 produttrice dello IAR 93.\nIl progetto prese forma nei primi anni ottanta e si concretizz\u00f2 nel primo prototipo, designato S-001, portato in volo per la prima volta dal tenente colonnello pilota Vagner \u015etef\u0103nel il 21 dicembre 1985. Seguirono altri due prototipi, l'S-002 destinato alle prove statiche a terra e l'S-003, al quale poi venne dato il numero di serie 7003, destinato alle prove di volo.\nIl modello venne esaminato dalle autorit\u00e0 militari e, ritenuto idoneo, avviato alla produzione in serie nel 1987. Le consegne ai reparti della forza aerea rumena si conclusero nel 1989 con la prima serie di 17 esemplari."}
{"id": "3065095", "revid": "1543377", "url": "https://it.wikipedia.org/wiki?curid=3065095", "title": "Bourne (Massachusetts)", "text": "Bourne \u00e8 un comune degli Stati Uniti d'America facente parte della contea di Barnstable nello stato del Massachusetts. Il suo territorio \u00e8 attraversato a nord dal Canale di Capo Cod."}
{"id": "3065098", "revid": "287204", "url": "https://it.wikipedia.org/wiki?curid=3065098", "title": "Regione di Dakar", "text": "La regione di Dakar \u00e8 una regione del Senegal situata nell'Occidente del paese. Il capoluogo Dakar \u00e8 la capitale del Senegal e la citt\u00e0 pi\u00f9 popolata della regione e dello stato.\nGeografia fisica.\nConfini.\nI confini della Regione di Dakar sono pochi poich\u00e9 \u00e8 la pi\u00f9 piccola regione senegalese ed \u00e8 situata in posizione remota. L'unico confine terrestre che ha \u00e8 con la regione senegalese di Thies a Oriente; a Nord, Sud ed Occidente la regione \u00e8 bagnata dall'Oceano Atlantico.\nMorfologia.\nLa pianura occupa il 100% del territorio della Regione di Dakar, tale caratteristica ha fatto edificare molte citt\u00e0 importanti come la capitale Dakar.\nClima.\nIl clima \u00e8 di tipo tropicale e le sue caratteristiche sono le frequenti precipitazioni e il caldo afoso ma soprattutto la presenza di due monsoni, ovvero due mesi che si suddividono in mese fresco e caldo.\nSuddivisioni.\nLa regione \u00e8 divisa in: 4 dipartimenti (elencati), 10 arrondissement e 9 comuni.\nSociet\u00e0.\nEtnie e minoranze straniere.\nL'etnia principale nella regione e in Senegal \u00e8 quella Wolof (43%), seguono l'etnia S\u00e9r\u00e8r (15%), l'etnia Fula (23%), Peul, Mandingo e Diolo.\nReligione.\nLa religione pi\u00f9 praticata della regione del Senegal \u00e8 il Sunnismo (96% della popolazione). Altri credi meno praticati presenti nel territorio sono il Cristianesimo (6%) e Animismo (2%).\nLingue e dialetti.\nLa lingua ufficialmente riconosciuta dal Senegal \u00e8 il Francese. Il francese per\u00f2 non \u00e8 la pi\u00f9 parlata delle lingue, infatti esistono molte lingue nazionali che vengono parlate dal popolo. Esse sono il wolof, il pulaar, il mandinka e il soninke."}
{"id": "3065100", "revid": "1543377", "url": "https://it.wikipedia.org/wiki?curid=3065100", "title": "Brewster (Massachusetts)", "text": "Brewster \u00e8 un comune degli Stati Uniti d'America facente parte della contea di Barnstable nello stato del Massachusetts."}
{"id": "3065103", "revid": "1543377", "url": "https://it.wikipedia.org/wiki?curid=3065103", "title": "Chatham (Massachusetts)", "text": "Chatham \u00e8 un comune degli Stati Uniti d'America facente parte della contea di Barnstable nello stato del Massachusetts."}
{"id": "3065104", "revid": "57797", "url": "https://it.wikipedia.org/wiki?curid=3065104", "title": "Abilify", "text": ""}
{"id": "3065106", "revid": "1543377", "url": "https://it.wikipedia.org/wiki?curid=3065106", "title": "Dennis (Massachusetts)", "text": "Dennis \u00e8 un comune degli Stati Uniti d'America facente parte della contea di Barnstable nello stato del Massachusetts, separato dal comune di Yarmouth dal lago Follins Pond."}
{"id": "3065107", "revid": "6923", "url": "https://it.wikipedia.org/wiki?curid=3065107", "title": "Patrick van den Waarsenburg", "text": ""}
{"id": "3065109", "revid": "118179957", "url": "https://it.wikipedia.org/wiki?curid=3065109", "title": "Ferrari 330 GT 2+2", "text": "La 330 GT 2+2 \u00e8 una autovettura sportiva prodotta dalla Ferrari dal 1964 al 1967.\nIl contesto generale.\nFu costruita in due serie, che differivano principalmente dai gruppi ottici dei fanali anteriori. Nella prima, prodotta dal 1964 al 1965, erano quattro, mentre nella seconda, prodotta dal 1965 al 1967, erano solo due.\nLa prima serie fu presentata al Salone dell'automobile di Bruxelles nel gennaio del 1964, e rimpiazz\u00f2 la 250 GT 2+2. Fu progettata da Pininfarina che studi\u00f2 un modello con un passo pi\u00f9 lungo di 50 mm e con lo spazio per i passeggeri posteriori pi\u00f9 ampio.\nLa seconda serie fu lanciata nella met\u00e0 del 1965 con un frontale totalmente nuovo, che la faceva rassomigliare alla 275 GTS. Furono modificati i cerchioni che da una struttura a raggi, peculiare delle Ferrari dell'epoca, divennero forati. Furono anche approntati cambiamenti alle prese d\u2019aria, agli interni e fu aggiunta l'aria condizionata.\nFurono costruiti 625 esemplari della prima serie e 474 della seconda. Con questo modello ci fu la definitiva consacrazione delle versioni 2+2. Fu rimpiazzata dalla 365 2+2.\nCaratteristiche tecniche.\nIl motore era un V12 a 60\u00b0 montato anterioriormente, longitudinale e da 3967,44 cm\u00b3 di cilindrata. L'alesaggio e la corsa erano rispettivamente di 77 mm e 71\u00a0mm, con le candele posizionate esternamente alla V del motore. Il rapporto di compressione era di 8,8:1.\nIl progetto del motore s'ispirava a quello a \"blocco corto\" di Gioachino Colombo, ma era lievemente pi\u00f9 lungo. Questa modifica fu resa necessaria per il maggior spazio esistente tra i cilindri, realizzato per ospitare i condotti dell'acqua accresciuti, che erano indispensabili per assicurare un appropriato raffreddamento alle canne. Queste ultime erano state infatti riprogettate come conseguenza dell'incremento dell'alesaggio.\nLa potenza erogata dal propulsore era di 300 CV a 6600 giri al minuto.\nLa distribuzione era monoalbero con due valvole per cilindro. L'alimentazione era fornita da tre carburatori a doppio corpo di marca Weber e modello 40 DCZ/6 o 40 DFI. L'accensione era singola ed era formata da due bobine con i distributori posizionati nella parte posteriore del propulsore e da due spinterogeni. La lubrificazione era a carter umido.\nIl telaio era quello tipico utilizzato dalle Ferrari dell'epoca, vale a dire una struttura principale a sezione ovoidale e con crociere di rinforzo, ed un'altra architettura ausiliaria che serviva a sostenere la carrozzeria e gli accessori. Tutti i componenti erano in acciaio.\nLe sospensioni anteriori erano indipendenti, con quadrilateri trasversali e barra stabilizzatrice. Quelle posteriori erano formate da un ponte rigido con molle a balestra longitudinali e doppi puntoni laterali. Entrambe montavano ammortizzatori telescopici e molle elicoidali, queste ultime coassiali agli ammortizzatori stessi sulle sospensioni posteriori. Lo sterzo era a vite senza fine e settore dentato; durante la commercializzazione il servosterzo fu disponibile come optional. Il cambio era inizialmente a quattro rapporti sincronizzati, con la quarta marcia con overdrive; gli ultimi esemplari prodotti della prima serie e quelli della seconda furono provvisti di cinque rapporti sincronizzati. Quando ci fu il cambiamento da quattro a cinque rapporti, ci fu il passaggio da una frizione monodisco comandata meccanicamente ad una comandata idraulicamente.\nI freni erano a disco con sistemi idraulici divisi.\nLa velocit\u00e0 massima raggiunta dal veicolo era di 245 km/h.\nVersioni speciali.\n330 GT Shooting Brake.\nNel 1967 Luigi Chinetti Jr. e Bob Peak proposero l'idea di realizzare una versione Shooting Brake della 330 GT. Realizzata da Alfredo Vignale, venne presentata al salone automobilistico di Torino dello stesso anno.\n330 GT Michelotti Coupe.\nNel 1967 Michelotti realizz\u00f2 una versione coup\u00e9 della 330 GT per Luigi Chinetti, capo della scuderia NART."}
{"id": "3065110", "revid": "599013", "url": "https://it.wikipedia.org/wiki?curid=3065110", "title": "Hassen Bejaoui", "text": "Dopo il ritiro agonistico, avvenuto nel 2014, \u00e8 divenuto coordinatore sportivo del Club Athl\u00e9tique Bizertin."}
{"id": "3065111", "revid": "465169", "url": "https://it.wikipedia.org/wiki?curid=3065111", "title": "Oh No!", "text": "Oh No! \u00e8 un singolo della cantante gallese Marina and the Diamonds pubblicato il 2 agosto 2010 dall'etichetta discografica 679 Recordings, estratto dall'album \"The Family Jewels\"."}
{"id": "3065113", "revid": "1851848", "url": "https://it.wikipedia.org/wiki?curid=3065113", "title": "Football Club Internazionale 1917-1918", "text": "La rosa del Football Club Internazionale nella stagione 1917-1918 era cos\u00ec composta:\nVittorie e piazzamenti.\nCoppa Mauro di Prima Categoria (7 ottobre-3 marzo): 2\u00b0 avendo perso 8-1 lo spareggio col Milan.\nCoppa Saronno di Seconda Categoria (7 ottobre-9 dicembre): 4\u00ba classificato.\nCoppa Internazionale di Terza Categoria (17 novembre-16 dicembre): 4\u00ba classificato.\nNote.\nTalamazzini e Tornetti erano due giocatori della Cremonese che probabilmente erano di stanza a Milano perch\u00e9 militari. Ritornarono a Cremona e disputarono il campionato 1919-1920.\nFonti e bibliografia.\nLibri che hanno pubblicato tabellini e i risultati dei tornei disputati durante la Grande Guerra:"}
{"id": "3065115", "revid": "599013", "url": "https://it.wikipedia.org/wiki?curid=3065115", "title": "Pio Ferraris", "text": "Carriera.\nClub.\nFerraris disput\u00f2 67 partite ufficiali nella Juventus, mettendo a segno 38 gol. In squadra gi\u00e0 nel 1916, gioc\u00f2 nella Juventus anche nel periodo bellico, disputando per\u00f2 partite non ufficiali per il campionato (che era sospeso).\nIl debutto in campionato con i torinesi \u00e8 datato 19 ottobre 1919, nella partita sul campo della conclusasi sullo 0-0. Disput\u00f2 quattro stagioni consecutive in bianconero fino al 1922-1923, prima di trasferirsi. Ritorn\u00f2 a Torino nella stagione 1926-1927, durante la quale disput\u00f2 la sola partita del 10 ottobre 1926 (Juventus- 4-0).\nTra la prima fase in bianconero e la stagione 1926-1927 intercorrono tre anni; secondo alcune fonti nel 1923-1924 vest\u00ec la maglia del Casale. Nei due anni successivi, prima di rientrare alla Juventus, milit\u00f2 in Terza Divisione veneta con il Bentegodi Verona. Termin\u00f2 la carriera di calciatore giocando per due stagioni con il Savona.\nNazionale.\nCon la Nazionale italiana prese parte alle Olimpiadi del 1920 di Anversa, scendendo in campo in due occasioni, tra cui il debutto contro la Francia del 29 agosto 1920. Con la Nazionale disput\u00f2 altre due amichevoli nel 1921, segnando una rete contro il Belgio il 5 maggio 1921 ad Anversa.\nVita privata.\nTerminata l'attivit\u00e0 di calciatore, il ragioniere Pio Ferraris si dedic\u00f2 all'attivit\u00e0 di bancario, gestendo una banca di cui era titolare con il fratello Alfredo. I due appartenevano infatti ad una famiglia di banchieri.\nPio Ferraris mor\u00ec a 57 anni in seguito ad una malore cardiaco."}
{"id": "3065116", "revid": "287204", "url": "https://it.wikipedia.org/wiki?curid=3065116", "title": "Jacques Stella", "text": "Suo padre era Fran\u00e7ois Stella, pittore e mercante di origine fiamminga, che per\u00f2 mor\u00ec troppo presto per poter introdurre Jacques alla pittura. Tra i suoi fratelli vi erano anche Fran\u00e7ois (anch'egli pittore), Fran\u00e7oise (abile nella pittura a pastello) e Madeleine (scultrice che diventer\u00e0 a sua volta madre di artisti).\nJacques Stella studi\u00f2 a Lione prima di trascorrere il periodo dal 1616 al 1621 presso la corte di Cosimo II de' Medici a Firenze, dove lavor\u00f2 al fianco di Jacques Callot. L'influenza dell'arte fiorentina \u00e8 visibile in tutta l'opera di Stella. Alla morte di Cosimo de' Medici Stella si trasfer\u00ec a Roma dove trascorse il decennio successivo creandosi una certa fama grazie ai suoi dipinti, a piccole incisioni e a piccoli lavori realizzati su pietre dure (onici, lapislazzuli ma anche semplice ardesia).\nLavorando ad opere commissionategli da Papa Urbano VIII Stella rimase influenzato anche dal classicismo e in particolare dal lavoro di Nicolas Poussin, del quale divenne intimo amico.\nNel 1634, tornato a Lione prima di recarsi a Parigi l'anno successivo, Stella venne presentato a Luigi XIII dal Cardinale Richelieu. Il re lo nomin\u00f2 pittore reale (il che signific\u00f2 che da allora in poi sarebbe vissuto al Louvre) e gli garant\u00ec un buon vitalizio.\nSi occup\u00f2 spesso del tema dell'infanzia di Cristo; esistono cinque versioni diverse del suo \"Ges\u00f9 trovato nel tempio dai genitori\". Ottenne molte commissioni e decor\u00f2 la cappella di San Luigi del Castello di Saint-Germain-en-Laye e il coro della chiesa di Saint-Fran\u00e7ois Xavier des Missions \u00e9trang\u00e8res insieme a Pousset e Simon Vouet. A partire dal 1644 prese parte ai lavori di decorazione del Palazzo del Cardinale Richelieu. Verso la fine della vita si dedic\u00f2 sempre pi\u00f9 al disegno. Oltre ad essere un artista egli stesso, fu anche un grande collezionista d'arte e mise insieme una bella collezione di dipinti di Poussin e Raffaello e disegni di Michelangelo e Leonardo."}
{"id": "3065118", "revid": "472536", "url": "https://it.wikipedia.org/wiki?curid=3065118", "title": "Razzismo scientifico", "text": "Il razzismo scientifico (, antropologia razziale o razzismo pseudoscientifico) \u00e8 lo studio delle tecniche e delle ipotesi a sostegno o giustificazione della fede nel razzismo, ossia nell'inferiorit\u00e0 o superiorit\u00e0 razziale di alcuni gruppi umani rispetto ad altri; cercando di dare fondamento scientifico ad una cosiddetta \"scienza delle razze umane\".\nAlternativamente \u00e8 la pratica di classificare individui di diverso fenotipo o genotipo in razze distinte ed in suoi sottogruppi. Storicamente ha ricevuto credito nella comunit\u00e0 scientifica, ma non \u00e8 pi\u00f9 al giorno d'oggi considerato una branca ufficiale della scienza.\nIl razzismo scientifico impiega l'antropologia (in particolare l'antropologia fisica), l'antropometria, la craniometria e altre pseudo-discipline, proponendo tipologie antropologiche a sostegno della classificazione delle popolazioni umane in \"razze umane\" fisicamente distinte e separate, nei confronti delle quali si possa affermare che siano \"superiori\" o \"inferiori\".\nIl razzismo scientifico \u00e8 stato diffuso a partire dal XVII secolo fino al termine della seconda guerra mondiale. Dalla seconda met\u00e0 del XX secolo in poi il razzismo scientifico \u00e8 stato criticato come obsoleto ed \u00e8 divenuto via via ad essere sempre pi\u00f9 screditato, ma storicamente \u00e8 stato usato in modo persistente e pervasivo per sostenere e convalidare le idee razziste in tutto il mondo. Basato sulla fede nell'esistenza e nel significato delle categorie razziali e di una teoria delle razze superiori e inferiori.\nCon la conclusione del secondo conflitto mondiale il razzismo scientifico, sia come teoria sia come azione, \u00e8 stato denunciato formalmente, soprattutto nella prima dichiarazione che si appoggia all'antirazzismo e fatta dall'UNESCO nel 1950 intitolata \"The Race Question\" (\"Dichiarazione sulla razza (UNESCO 1950)\"); essa afferma chiaramente che:\nTale \"fatto biologico\" non \u00e8 pi\u00f9 considerato esistente poich\u00e9 gli sviluppi della genetica evolutiva umana (la biologia evolutiva dello sviluppo) hanno dimostrato che le differenze genetiche umane sono quasi totalmente graduali.\nIl termine razzismo scientifico \u00e8 generalmente utilizzato in modo peggiorativo come applicato alle teorie pi\u00f9 moderne, come in \"The Bell Curve: Intelligence and Class Structure in American Life\" (1994, di Richard Herrnstein e Charles Murray). I critici sostengono che tali opere postulino conclusioni razziste non supportate dalle prove disponibili. Pubblicazioni come \"Mankind Quarterly\", fondata esplicitamente come una rivista di \"coscienza razziale\" nel 1961, sono generalmente considerate come piattaforme di razzismo scientifico in quanto pubblicano articoli su interpretazioni marginali dell'evoluzione umana, dello studio sull'intelligenza, dell'etnografia, della linguistica, della mitologia, dell'archeologia e degli altri argomenti razziali.\nL'etichettatura di \"razzismo scientifico\" \u00e8 usata anche per criticare quegli studi che pretendano di stabilire una connessione tra, ad esempio, razza e intelligenza, ed \u00e8 utilizzata per argomentare il fatto che ci\u00f2 promuova l'idea dell'esistenza di razze umane superiori e inferiori.\nAntecedenti.\nPensatori classici.\nBenjamin Isaac, storico presso l'universit\u00e0 di Tel Aviv, nel suo saggio intitolato \"The Invention of Racism in Classical Antiquity\" (2006) riferisce che le idee proposte dal razzismo scientifico sono radicate nel mondo dell'antichit\u00e0 greco-romana. Un esempio prezioso in tal senso \u00e8 costituito dal trattato presumibilmente risalente al V secolo a.C. \"Le arie, le acque, i luoghi\" di Ippocrate.\nNel capitolo 12 l'autore scrive: \"Voglio ora mostrare quanto l'una dall'altra differiscano l'Asia e l'Europa per ogni riguardo, e anche per la forma\ndei popoli, che sono ben diversi e per nulla si rassomigliano.\"\nNello pseudo-aristotelico trattato \"Fisiognomica\" si trova: \"Gli individui troppo scuri di carnagione sono vili, vedi gli Egiziani e gli Etiopi; e cos\u00ec anche quelli che hanno una carnagione troppo chiara, vedi le donne: il colore caratteristico del coraggio deve essere a met\u00e0 tra\nil nero e il bianco\".\nUn ulteriore esempio viene dato dallo scrittore, architetto e ingegnere romano Vitruvio (70-25 a.C.) il quale, riportando forse le opinioni del filosofo stoico Posidonio (135-51 a.C.), dichiar\u00f2:\nD'altra parte gli antichi indiani consideravano tutti gli stranieri come dei barbari. Lo studioso musulmano dell'XI secolo Al-Biruni scrisse che gli indiani chiamano gli stranieri con il nome di \"impuri\". Solo pochi secoli dopo venne fatto osservare che gli ind\u00f9 guardavano tutti gli europei come dei barbari totalmente ignoranti di tutti i principi di onore e buona educazione... \"Negli occhi di un ind\u00f9 un paria (emarginato sociale) e un europeo si trovano allo stesso livello\".\nAnche gli antichi cinesi consideravano gli europei nient'altro che come delle creature repulsive, simili a fantasmi e persino a diavoli. Gli scrittori cinesi descrissero gli europei come dei barbari stranieri/strani.\nPensatori illuministi.\nDurante l'et\u00e0 dell'Illuminismo (un'epoca compresa tra il 1650 e il 1780) i concetti di monogenismo e poligenismo divennero per la prima volta popolari, anche se sarebbero stati inquadrati dall'epistemologia solo nel corso del XIX secolo. Il monogenismo afferma che tutte le razze hanno un'unica origine, mentre il poligenismo rappresenta l'idea che ogni razza abbia avuto un'origine separata. Fino al XVIII secolo le parole \"razza\" e \"specie\" furono intercambiabili.\nRobert Boyle contro Henri de Boulainvilliers.\nUno dei primi scienziati che studi\u00f2 il concetto di razza fu Robert Boyle (1627-1691), un filosofo esponente del naturalismo (filosofia) nonch\u00e9 chimico e fisico inventore anglo-irlandese. Boyle credette in quello che oggi si chiama monogenismo, cio\u00e8 che tutte le razze - non importa quanto diverse esse siano attualmente - provenissero dalla stessa fonte, ossia Adamo ed Eva. Egli studi\u00f2 i racconti riportati da genitori che diedero origine a diversi figli affetti da albinismo, concludendo pertanto che Adamo ed Eva fossero originariamente di pelle bianca e che i bianchi a loro volta avrebbero potuto dare origine a diverse razze maggiormente colorate.\nLe teorie di Robert Hooke e Isaac Newton sul colore e sulla luce attraverso la dispersione ottica nel campo della fisica vennero estese da Boyle anche per le sue considerazioni poligenetiche, speculando che forse queste differenze fossero dovute a \"impressioni seminali\". Tuttavia gli scritti di Boyle menzionano che ai suoi tempi, per gli \"occhi europei\", la bellezza non venisse misurata tanto dal colore della pelle, bens\u00ec dalla statura, dall'avvenenza dovuta alla perfetta simmetria delle parti del corpo fisico e dalle caratteristiche facciali maggiormente piacevoli. Vari membri della comunit\u00e0 scientifica rigettarono le sue opinioni descrivendole come \"inquietanti\" o \"divertenti\".\nDa un'altra prospettiva lo storico francese Henri de Boulainvilliers (1658-1722), suddivise i francesi in due razze: la razza francese aristocratica discendente dagli invasori franco-germanici e la razza dei Gallo-romani indigena (patrimonio popolare questo in campo politico). L'aristocrazia dei Franchi giunse a dominare i Galli da un innato \"diritto di conquista\", il contrario del nazionalismo moderno.\nAi suoi tempi de Boulainvilliers, un acceso credente in questo \"diritto di conquista\", non comprese per\u00f2 la razza come un fatto biologicamente immutabile, ma piuttosto come un costrutto sociale (razzista) contemporaneo. Il suo racconto razzista della storia francese non fu interamente mitico; nonostante le agevolazioni supportate dall'agiografia e dalla poesia epica come \"La Chanson de Roland\" (XI-XII secolo) cerc\u00f2 la legittimazione scientifica delle proprie opinioni creando la sua distinzione razziale sull'esistenza storica di una distinzione genetica e linguistica tra gli antichi Germani e le popolazioni francesi di lingua neolatina. Il suo razzismo teorico era distinto dai fattori biologici manipolati dal razzismo scientifico nel corso del XIX secolo (vedi relativismo culturale).\nVoltaire.\nVoltaire (1694-1778) fu uno scrittore, storico e filosofo illuminista francese. Fu anche un teorico del poligenismo, ossia credeva che ogni razza avesse origini distinte e separate. Voltaire trov\u00f2 il monogenismo propugnato dalla \"Bibbia\" come ridicolo, esprimendosi come segue:\nQuando paragonava i gruppi etnici dell'Europa al negro Voltaire arriv\u00f2 a confrontarli con diverse razze di cane:\nLord Kames.\nL'avvocato scozzese Henry Home Lord Kames (1696-1782) fu anch'egli un fautore del poligenismo: credeva che Dio avesse creato diverse razze sulla terra in regioni separate e in momenti differenti. Nel suo libro del 1734 intitolato \"Sketches on the History of Man\" Home afferm\u00f2 che l'ambiente (biologia), il clima o il particolare Stato presente in una determinata societ\u00e0 erano tutti fattori che non potevano non tener conto delle differenze razziali, per cui le diverse razze avrebbero dovuto per forza di cose provenire da gruppi separati e distinti.\nCarl Linneo.\nNel frattempo il medico ed esperto di botanica e zoologia svedese Linneo (1707-1778) modific\u00f2 le basi della tassonomia fondate sulla nomenclatura binomiale per la fauna e la flora ed \u00e8 a tutt'oggi considerato un ricercatore pionieristico nella definizione biologica della razza umana. Nel suo \"Systema Naturae\" nell'edizione del 1767 etichett\u00f2 cinque \"variet\u00e0\" di specie umane, ognuna delle quali venne descritta come possedere le seguenti caratteristiche fisiognomiche, \"variabili per cultura e luogo di provenienza\":\nIn \"Amoenitates academicae\" (1763) Linneo present\u00f2 la figura mitologica dell\"'Homo anthropomorpha\", creature umanoidi come il troglodita, il satiro, l'idra di Lerna e la fenice i quali vennero tutti identificati come appartenenti agli Hominoidea.\nSono presenti disaccordi tra gli studiosi su ci\u00f2 che era la base per la tassonomia umana di Linneo. Da un lato si trovano i critici pi\u00f9 severi i quali affermano che la sua classificazione non era soltanto fondata sull'etnocentrismo ma che sembrava invece anche essere basata sul colore della pelle umana. D'altra parte Conrad B. Quintyn dell'universit\u00e0 di Bloomsburg (2010) sottolinea che alcuni autori ritengono che la classificazione sia basata sulla distribuzione geografica, pertanto fondata cartograficamente e non gerarchicamente.\nL'esponente della paleontologia statunitense Stephen Jay Gould (1994) sostiene che il taxon non si trova \"nell'ordine gerarchicamente favorito dalla maggior parte degli europei nella tradizione razzista\" e la divisione di Linneo \u00e8 stata influenzata dalla teoria medica dei quattro umori la quale affermava che il temperamento di una persona pu\u00f2 essere correlato ai fluidi biologici.\nSecondo lo statunitense Kenneth A. R. Kennedy (1976) Linneo ha certamente considerato come migliore la propria cultura, rispetto a quelle estere, ma i suoi motivi per le classificazioni delle variet\u00e0 umane non erano centrate sul concetto di razza.\nLa Linnean Society of London ha affermato che, secondo Linneo, la \"superiorit\u00e0 degli europei\" risiedeva nella tradizione culturale e che il fattore decisivo del suo taxa era culturale e non razziale. Per questi motivi considerano Linneo semplicemente come affetto da \"eurocentrismo\", sostenendo ch'egli non ha mai richiamato l'attenzione dei fautori della cosiddetta \"azione razzista\"; inoltre non utilizz\u00f2 mai la parola razza, introdotta solo successivamente dal suo avversario francese Georges-Louis Leclerc de Buffon.\nLo studioso Stanley A. Rice dell'universit\u00e0 di Tampa accetta come assodato il fatto che per Linneo la classificazione non era intesa ad implicare una gerarchia presente all'interno dell'umanit\u00e0 n\u00e9 tanto meno conduceva all'idea di una qualche superiorit\u00e0 razziale di alcuni nei confronti di altri; questo anche se i critici moderni vedono che la sua classificazione era ovviamente stereotipata ed erronea per aver incluso elementi antropologici e non biologici come le abitudini, i costumi e le tradizioni culturali.\nJohn Mitchell.\nIl medico coloniale statunitense nonch\u00e9 geografo John Mitchell (geografo) (1711\u20131768) condusse uno studio accurato del clima e della razza, finendo con lo scrivere un libro nel 1774 intitolato \"An Essay upon the Causes of the Different Colours of People in Different Climates\" (Saggio sulle cause dei differenti colori [di pelle] delle popolazioni in climi differenti). Nel suo testo afferm\u00f2 che la prima razza presente sulla terra avesse un colore marroncino e rossastro; afferm\u00f2 inoltre che \"un colore intermedio tra gli asiatici e gli indigeni nativi\" fu la \"carnagione originale dell'umanit\u00e0\" e che le razze successive si produssero via via nelle generazioni da questa razza originaria attraverso i diversi climi.\nImmanuel Kant.\nIl filosofo tedesco Immanuel Kant (1724-1804) incoraggi\u00f2 l'esame dell'autorit\u00e0 interiore dell'uomo piuttosto che trarre inferenze sul s\u00e9 interiore sulla base dell'esistenza fisica esteriore. Nel 1775 Kant fece pubblicare il saggio \"\u00dcber die verschiedenen Rassen der Menschen\" (\"Sulle diverse razze dell'uomo\") in cui propose cause naturali o intenzionali di variazione, al contrario della legge voluta dal meccanicismo, o come un \"prodotto di fortuna\". Egli distinse quattro razze fondamentali: bianchi, neri, calmucchi e indostani (provenienti dall'India) ed attribu\u00ec la variazione riscontrabile nelle popolazioni prese in esame come dovuta alle differenze esistenti nell'ambiente e nel clima (come l'arieggiamento e l'esposizione solare), ma chiar\u00ec il suo pensiero dicendo che la variazione ebbe uno scopo e che non fu meramente superficiale.\nKant asser\u00ec che esseri umani fossero equipaggiati con gli stessi semi (\"Keime\") e che le predisposizioni o le caratteristiche naturali (\"Anlagen\") quando venivano espresse fossero per lo pi\u00f9 dipendenti dal clima e che servissero ad uno scopo causato da una circostanza specifica. Dopo che questo processo avvenne divent\u00f2 anche irreversibile; pertanto la razza non poteva pi\u00f9 essere annullata dai cambiamenti climatici: \"qualunque sia il seme/germe che si fosse attualizzato dalle condizioni esterne trovate, gli altri differenti germi si ritireranno nell'inattivit\u00e0\". Kant infine dichiar\u00f2:\nJohn Hunter.\nIl chirurgo scozzese John Hunter (1728-1793) dichiar\u00f2 che in origine la razza Negroide era bianca all'inizio dei tempi; pens\u00f2 che nel volgere dei millenni, a causa dell'esposizione solare, quella gente si trasform\u00f2 in scura o negra. Hunter disse anche che le bolle o bruciature probabilmente si trasformassero in bianco in un negro; credendo in tal modo che questa fosse la prova che i loro antenati furono in realt\u00e0 dei bianchi.\nCharles White.\nIl medico e chirurgo inglese Charles White (1728-1813) credette che le razze occupassero stadi o stazioni diverse all'interno della \"Grande catena dell'essere\" (la \"Scala naturae\") e cerc\u00f2 di dimostrare scientificamente che le razze umane avessero origini distinte l'una dall'altra. Credette che i bianchi e i negri costituissero due specie irrimediabilmente diverse. White era un credente nella teoria del poligenismo, l'idea che diverse razze fossero state create separatamente. Nel suo \"Account of the Regular Gradation in Man\" (1799) forn\u00ec una base empirica per quest'idea.\nWhite difese la teoria poligenetica sfidando a tal proposito il naturalista francese Georges-Louis Leclerc de Buffon, il cui argomento di interferibilit\u00e0 affermava che solamente una stessa specie avrebbe potuto poi essersi incrociata. White indic\u00f2 vari ibridi di specie come volpi, lupi e sciacalli i quali costituivano gruppi separati pur mantenendo ancora la possibilit\u00e0 di incrociarsi. Per White ogni razza costituiva una specie separata, divinamente creata per poter abitare la propria regione geografica particolare.\nBuffon e Blumenbach.\nIl naturalista nonch\u00e9 conte francese Georges-Louis Leclerc de Buffon (1707-1788) e l'anatomista tedesco Johann Friedrich Blumenbach (1752-1840) furono due assertori convinti del monogenismo, il concetto che tutte le razze hanno un'unica origine. Essi credettero anche nella \"teoria della degenerazione\" delle origini razziali. Entrambi affermarono che Adamo ed Eva fossero caucasici e che tutte le altre razze si fossero prodotte successivamente a causa della degenerazione causata da fattori ambientali, come il sole o una dieta alimentare povera. Credettero anche che una tale degenerazione potesse ancora essere invertita, solo e si fosse raggiunto un adeguato controllo sopra l'ambiente, infine che tutte le forme contemporanee dell'uomo potessero tornare alla razza caucasica originale.\nRifletterono poi sul fatto che la pigmentazione del negro fosse sorta a causa del calore solare tropicale; suggerirono che il vento freddo caus\u00f2 il colore abbronzato e rossiccio degli Eschimesi. Pensarono che i Cinesi avessero un peculiare equilibrio interiore ed esteriore rispetto alle altre razze asiatiche poich\u00e9 vivevano per lo pi\u00f9 nelle citt\u00e0 ed in tal maniera rimasero protetti dai fattori ambientali. Buffon disse che il cibo e lo stile di vita avrebbero potuto rendere le razze degenerate e pertanto maggiormente differenziate rispetto alla razza caucasica originale.\nSecondo Blumenbach esistevano cinque razze distinte, ma tutte appartenenti ad una sola specie: caucasica (Europoide), mongola (Mongoloide), etiope, amerinda (Nativi americani) e malese (Malesi). Blumenbach dichiar\u00f2: \"ho assegnato il primo posto al caucasico perch\u00e9 questo gruppo rappresenta la razza pi\u00f9 bella degli uomini\".\nBuffon invece credette che l'umanit\u00e0 avesse solo 6.000 anni (il tempo a partire da Adamo secondo la \"Bibbia\"). Molti esponenti del razzismo scientifico ebbero a rilevare che sarebbe stato assai difficoltoso per le razze cambiare cos\u00ec nettamente nel genotipo e nel fenotipo in un cos\u00ec breve lasso di tempo; ma Buffon, credendo nel monogenismo, pens\u00f2 che il colore della pelle umana avrebbe potuto cambiare anche nel corso di una sola vita, a seconda delle condizioni climatiche e della dieta assunta.\nBenjamin Rush.\nIl medico - nonch\u00e9 uno dei Padri fondatori degli Stati Uniti d'America - Benjamin Rush (1745-1813) propose l'idea che essere un negro fosse una malattia ereditaria delle pelle, che egli chiam\u00f2 \"negroideismo\", ma che poteva essere curata. Rush credette inoltre che i non-bianchi non fossero realmente bianchi nell'interiorit\u00e0, in quanto erano colpiti da una forma non contagiosa di lebbra che scuriva loro il colore della pelle. Rush concluse che \"i bianchi non dovrebbero tiranneggiare sopra i negri, perch\u00e9 la loro malattia diede loro una doppia porzione dell'umanit\u00e0. Tuttavia per lo stesso motivo i bianchi non dovrebbero interagire con loro, perch\u00e9 ci\u00f2 avrebbe creato la tendenza ad infettare i posteri dei bianchi con il disordine espresso dai negri... si deve tentare di curare la malattia\".\nChristoph Meiners.\nIl filosofo e storico tedesco Christoph Meiners (1747-1810) fu un fautore del poligenismo; egli credette che ogni razza avesse una propria origine separata. Meiners studi\u00f2 le caratteristiche fisiche, mentali e morali di ogni razza e costru\u00ec una gerarchia di razze basata sui suoi risultati. Meiners suddivise l'umanit\u00e0 in due parti, che etichett\u00f2 come \"la bella razza bianca\" e \"la brutta razza negra\". Nel suo libro intitolato \"Grundri\u00df der Geschichte der Menschheit\" (\"Cenni di storia umana\", 1785) afferm\u00f2 che una delle caratteristiche principali di una razza fossero la rispettiva bellezza o bruttezza fisica; pens\u00f2 che soltanto la razza bianca potesse fregiarsi del titolo ed essere considerata bella. Consider\u00f2 le \"razze brutte\" come inferiori, immorali e del tutto simili alle bestie. Disse che il \"popolo negro brutto\" era distinto dal \"popolo bianco bello\" anche a causa della sua \"triste\" mancanza di virt\u00f9 e dei suoi \"vizi terribili\".\nSecondo Meiners:\nMeiners dichiar\u00f2 che il negro sentisse meno dolore di qualsiasi altra razza e che fosse del tutto privo di emozioni; scrisse che il negro aveva nervi spessi e che pertanto non era sensibile come le altre razze. Giunse fino al punto di affermare che il negro non possiede \"quasi nessuna sensazione presente nell'essere umano, proprio quasi come gli animali\". Descrisse poi una storia in cui un negro era stato condannato a morte ad esser bruciato vivo; nel bel mezzo del fuoco il negro chiese di poter fumare una pipa e lo fece, continuando a fumare come se nulla stesse accadendo mentre continuava a bruciare vivo.\nMeiners studi\u00f2 l'anatomia del negro giungendo alla conclusione che egli avesse un maggior numero di denti e fauci pi\u00f9 grandi rispetto a qualsiasi altra razza, poich\u00e9 i negri sono tutti carnivori. Meiners afferm\u00f2 che la calotta cranica del negro fosse pi\u00f9 grande, ma che altres\u00ec il cervello fosse pi\u00f9 piccolo di qualsiasi altra razza; disse inoltre che il negro era la razza pi\u00f9 sconveniente e oscena presente sulla terra a causa della sua cattiva alimentazione, del suo modo di vivere e della sua intima mancanza di qualsiasi morale.\nMeiners afferm\u00f2 anche che i nativi americani fossero un gruppo inferiore di persone; disse che non potevano adattarsi a climi diversi, a tipi differenti di cibo o ad altre modalit\u00e0 di vita e che, anche quando rimanessero esposti a queste nuove condizioni, essi andavano incontro ad una \"malinconia mortale\". Meiners studi\u00f2 la dieta degli amerindi e disse ch'essi si alimentavano con ogni tipo di porcheria, avanzi, rifiuti e frattaglie. Pensava inoltre che consumassero molte bevande alcoliche. Credette che i loro teschi fossero talmente spessi che le lame di coltello o le spade degli spagnoli si sarebbero distrutte se li avessero colpiti. Meiners concluse dicendo che la pelle di un amerindo era pi\u00f9 spessa di quella di un bue.\nMeiners scrisse che la razza pi\u00f9 nobile era quella rappresentata dai Celti i quali furono in grado di conquistare varie parti del mondo conosciuto, che erano maggiormente sensibili al caldo e al freddo e che la loro delicatezza fosse dimostrata dal modo in cui erano selettivi nei confronti di ci\u00f2 che mangiavano. Meiners sostenne poi che gli Slavi fossero una razza inferiore \"meno sensibile e pi\u00f9 soddisfatta di mangiare alimenti grezzi\"; descrisse storie di slavi che presumibilmente mangiavano funghi velenosi senza riportarne alcun danno. Afferm\u00f2 che le loro tecniche mediche fossero decisamente arretrate: us\u00f2 come esempio il fatto che la loro gente non avesse bisogno di alcun riscaldamento negli ospedali e che anzi si rotolasse nella neve in pieno inverno del tutto priva di vestiti.\nNella sua opera di pi\u00f9 ampio respiro intitolata \"Untersuchungen \u00fcber die Verschiedenheiten der Menschennaturen\" (\"Gli studi sulle differenze delle nature umane\", pubblicata postuma nel 1815) studi\u00f2 anche la sessuologia di ogni razza; sostenne che i negri africani fossero eccessivamente resistenti sessualmente e che si abbandonassero ad ogni genere di perversione possibile e immaginabile, mentre solo gli europei bianchi possedessero in se stessi la \"giusta misura\".\nPensatori successivi.\nSamuel Stanhope Smith.\nIl ministro della chiesa presbiteriana statunitense Samuel Stanhope Smith (1751-1819) fu l'autore nel 1787 del \"Essay on the Causes of Variety of Complexion and Figure in the Human Species\" (\"Saggio sulle cause della variet\u00e0 di complessione e nell'aspetto nelle specie umane\"). Smith asser\u00ec che la pigmentazione del negro non fosse altro che un'enorme lentiggine che veniva a ricoprire tutto il corpo; ci\u00f2 a causa di un sovraccarico di bile causato dal clima tropicale.\nGeorges Cuvier.\nGli studi razziali del naturalista e zoologo francese Georges Cuvier (1769-1832) influenzarono notevolmente la scienza del poligenismo e il razzismo scientifico. Cuvier credette che vi fossero tre razze distinte: il caucasico (bianco), il mongolo (giallo) e l'etiope (nero), valutandone poi ciascuna per la bellezza o bruttezza del cranio oltre alla qualit\u00e0 espressa dalle loro rispettive civilt\u00e0. Cuvier scrisse sui caucasici:\nRiguardo al Negroide Cuvier scrisse: \nPensava inoltre che Adamo ed Eva fossero caucasici e che pertanto rappresentassero la razza originaria del genere umano. Le altre due razze sarebbero sorte dai sopravvissuti che fuggirono in direzioni diverse dopo che una grande catastrofe ebbe colpito la terra 5.000 anni fa; teorizz\u00f2 che i sopravvissuti avessero vissuto in un completo isolamento e che si fossero sviluppati in seguito separatamente.\nUno degli allievi di Cuvier fu Friedrich Tiedemann (1781-1861), anatomista e fisiologo tedesco; egli fu uno dei primi a condurre una contestazione scientifica al razzismo. Sostenne le proprie tesi basandosi sulle misurazioni craniometriche e cerebrali provenienti da europei e negri provenienti da diverse parti del mondo e sostenne che la convinzione (allora comune in Europa) che il negro avesse un cervello pi\u00f9 piccolo e che di conseguenza fosse anche intellettualmente inferiore fosse scientificamente infondata e basata soltanto sui pregiudizi dei viaggiatori e degli esploratori del tempo.\nG. W. F. Hegel.\nIl filosofo tedesco Georg Wilhelm Friedrich Hegel (1770-1831) present\u00f2 una forte narrazione evoluzionistica della storia nelle sue \"Lezioni sulla filosofia della storia\" (1837), una cronaca dello sviluppo storico del \"Geist\" (Spirito (filosofia)) attraverso le realizzazioni seriali del \"Volksgeist\" (lo spirito del popolo e della nazione).\nNel suo capitolo sui \"Fondamenti geografici della storia universale\" Hegel ebbe ad affermare che \"ogni popolo rappresentava un particolare grado dello sviluppo dello Spirito\", venendo cos\u00ec a formare una Nazione. Una Nazione non si basa sulle caratteristiche fisiche, piuttosto si basa sul sito storico-geografico in cui si \u00e8 sviluppato lo \"Spirito\". Quest'idea venne influenzata dalla teoria di Montesquieu sull'influenza climatologica sulla morale e sulla legge culturale. Seguendo \"Lo spirito delle leggi\" (1748) Hegel contrappose i popoli storici con i selvaggi astorici:\nNon sorprende il fatto che Hegel favorisse cos\u00ec il \"Geist\" in zone temperate ed infine scrisse un resoconto di \"storia universale\" che descrive il mondo orientale, l'antichit\u00e0 greca, il mondo romano, il mondo cristiano e il mondo prussiano. In quelle stesse lezioni afferm\u00f2 che \"l'America \u00e8 il paese del futuro\", tuttavia \"la filosofia non si occupa di profezie\", ma concerne la Storia.\nLa filosofia e il pensiero di Hegel, cos\u00ec come il pensiero di Kant, non possono essere ridotti a dichiarazioni evoluzioniste; tuttavia giustificarono l'imperialismo europeo fino alla prima guerra mondiale (1914-18). Alla stessa maniera la teoria di Montesquieu sull'influenza climatica sulla morale e sulla legge culturale giustific\u00f2 \"scientificamente\" l'idea di inferiorit\u00e0 razziale del negro rispetto al bianco.\nHegel dichiar\u00f2 che \"l'Africa non \u00e8 parte della storia del mondo\"; sostenne inoltre che i negri non avevano \"senso della personalit\u00e0, in quanto il loro spirito dorme, rimane affondato in se stesso, non fa avanzare ed \u00e8 quindi parallelo alla massa compatta e indifferenziata del continente africano\".\nArthur Schopenhauer.\nIl filosofo tedesco Arthur Schopenhauer (1788-1860) attribu\u00ec il primato civile alle razze bianche le quali vennero ad acquisire sensibilit\u00e0 ed intelligenza attraverso la raffinatezza causata dal vivere nel rigoroso clima settentrionale:\nFranz Ignaz Pruner.\nIl medico tedesco Franz Ignaz Pruner (1808-1882) studi\u00f2 la struttura razziale dei negri in Egitto. In un libro che scrisse nel 1846 sostenne che il sangue negro avesse un'influenza negativa sul carattere morale egiziano. Pubblic\u00f2 una monografia sui negri nel 1861 in cui sosteneva che la caratteristica principale dello scheletro (anatomia umana) del negro fosse il prognatismo, la qual cosa dimostrava la correlazione del negro con la scimmia. Afferm\u00f2 anche che i negri avessero un cervello del tutto simile a quello delle scimmie ed infine che i neri avessero un forte ingrandimento del dito maggiore del piede, caratteristica anche questa che collegava i negri nelle vicinanze delle scimmie.\nRobert Needham Cust.\nIl linguista britannico Robert Needham Cust nel suo saggio \"Le lingue dell'Africa\" del 1883 considera i neri inferiori agli europei e attribuisce questa inferiorit\u00e0 culturale all'assenza di civilizzatori bianchi, alla mancata introduzione delle sacre scritture presso i popoli dell'Africa nera, alla mancata invenzione della scrittura che nell'ottica dell'autore \u00e8 il mezzo per rendere la lingua una \"leva del progresso e della moralit\u00e0\"; secondo Cust anche i frequenti conflitti tribali, la scarsit\u00e0 di beni da esportare, il \"difetto assoluto di pubblica opinione o di personale indipendenza\" sarebbero alla base dell'inferiorit\u00e0 intellettuale, culturale e morale dei neri rispetto agli altri popoli. Egli li considera dei selvaggi \"in preda alla schiavit\u00f9, al cannibalismo, a una superstizione odiosa, a sacrifizi umani mostruosi\" oltre che artefici di \"orge sanguinose\", privi di dignit\u00e0 e incapaci di vestirsi in maniera decorosa. Secondo l'autore ogni progresso dei neri, ritenuti incapaci di uscire da soli dalla barbarie, \u00e8 dovuto all'intervento dei bianchi, sia esso di origine coloniale o missionaria. Per Cust un ulteriore segno dell'inferiorit\u00e0 africana \u00e8 costituito oltre che dalla mancanza di letteratura scritta anche dall'assenza di monumenti e di opere d'arte all'infuori di pitture rupestri, il che renderebbe i neri incapaci di lasciare un segno tangibile nella storia umana. L'unica eccezione a questa supposta povert\u00e0 culturale sarebbe rappresentata dai popoli del Corno d'Africa, le cui lingue sono considerate \"testimonianza dell'esistenza di un certo grado di cultura\", cultura che comunque l'autore non attribuisce all'intelletto delle popolazioni autoctone ma all'influenza semitica.\nTeorie razziali in antropologia fisica (1850-1918).\nLa classificazione scientifica stabilita da Linneo \u00e8 necessaria a qualsiasi schema di classificazione razziale umana. Nel corso del XIX secolo l'\"evoluzione unilineare\" (evoluzione sociale classica) \u00e8 stata una combinazione e fusione di teorie della sociologia e dell'antropologia le quali proponevano l'idea che la cultura della civilt\u00e0 occidentale costituisse il punto pi\u00f9 alto dell'evoluzione socio-culturale umana.\nLa proposta che lo status sociale fosse unilineare - andando dal primitivo alla civilt\u00e0, dall'agricoltura all'industria - divenne popolare tra i filosofi, tra cui Immanuel Kant, Georg Wilhelm Friedrich Hegel e Auguste Comte. La \"Bibbia\" cristiana venne interpretata per sancire la validit\u00e0 della schiavit\u00f9 e dagli anni 1820 agli anni 1850 fu spesso utilizzata nei primi Stati Uniti meridionali da scrittori come Thomas R. Cobb e il pastore battista Richard Furman per far valere l'idea che il negro fosse stato creato inferiore, pertanto adatto ad essere schiavo.\nIl razzismo scientifico applica la classificazione delle specie animali della zoologia come metodo per identificare possibili razze umane, di cui, poi, indagare le caratteristiche. La differenziazione tra una razza e l'altra sarebbe stata decisa in base a criteri stabiliti dall'evoluzionismo e per via di manifestazioni comportamentali o particolari caratteristiche antropomorfiche.\nCharles Darwin.\nL'influente libro del naturalista e biologo inglese Charles Darwin (1809-1882) intitolato \"L'origine delle specie\" (1859) non discusse sulle origini umane. La formulazione estesa sulla stessa pagina di copertina (\"by Means of Natural Selection, or the Preservation of Favoured Races in the Struggle for Life\"), che aggiunge per mezzo di selezione naturale la conservazione delle \"razze\" favorite nella lotta per la vita, utilizza il termine razze come alternativa a \"variet\u00e0\" e non reca con s\u00e9 la moderna connotazione di \"razze umane\".\nIl primo impiego che ne viene fatto nel libro si riferisce a \"le diverse razze, ad esempio del cavolo\" e prosegue in una discussione su \"le variet\u00e0 ereditarie o le razze dei nostri animali domestici o delle piante\". Nel successivo \"L'origine dell'uomo e la selezione sessuale\" (1871) Darwin esamin\u00f2 la questione sugli \"argomenti a favore e contro alla classificazione delle cosiddette razze dell'uomo come specie distinte\" e non segnal\u00f2 distinzioni razziali che avrebbero indicato che le razze umane sono specie discrete/distinte/separate:\nNel libro del 2004 dello storico della \"California State University, Stanislaus\" Richard Weikart \"From Darwin to Hitler: Evolutionary Ethics, Eugenics and Racism in Germany\" (\"Da Darwin a Hitler: l'etica evolutiva, l'eugenetica e il razzismo in Germania\") egli ha scritto:\nSecondo \"talk.origins\" questa \u00e8 un'usuale miniera grossolana di argomenti e citazioni fuori dal contesto per dare stura al Creazionismo. Essi invece sostengono che quando Darwin si riferiva alla \"razza\" intendeva in realt\u00e0 il significato di \"variet\u00e0\", non quello di razze umane. Oltre al semplice significato delle parole essi affermano che \"non vi \u00e8 nulla nelle parole di Darwin che possa sostenere (e molto nel corso della sua vita si \u00e8 contraddetto) una qualsiasi pretesa che egli avrebbe voluto far sparire le razze inferiori o selvagge\". Notando ci\u00f2 che gli sembrava essere fattuale, non basandosi in alcun modo sulla prova allora evidente dell'esistenza di una gran baldoria europea concernente l'imperialismo e la conquista tramite il colonialismo durante tutta la sua vita\". Il passaggio citato, in pieno contesto, recita:\nNel capitolo inititolato \"Sviluppo delle facolt\u00e0 intellettuali e morali nel periodo primordiale e civile\" Darwin affermava che \"le nazioni occidentali dell'Europa, che ora superano in modo incommensurabile i loro ex progenitori selvaggi e che stanno al vertice della civilt\u00e0, devono ben poco o nessuna delle loro superiorit\u00e0 ad una diretta eredit\u00e0 proveniente dagli abitanti dell'antica Grecia\".\nProprio mentre propose una sola specie umana Darwin mise in contrasto le \"razze civili\" con le \"razze selvagge\". Come accadde anche per la maggior parte dei suoi contemporanei, tranne il naturalista britannico Alfred Russel Wallace (1832-1913), egli non distinse nettamente la \"razza biologica\" dalla \"razza culturale\". Inoltre osserv\u00f2 che le razze selvagge rischiarono l'estinzione pi\u00f9 per merito del colonialismo bianco europeo che per una loro presunta inadeguatezza evolutiva. Sulla questione tra le differenze tra le razze Darwin scrisse:\nArthur de Gobineau.\nNel suo \"Saggio sulla disuguaglianza delle razze umane\" (1853-55) il diplomatico nonch\u00e9 conte francese Joseph Arthur de Gobineau (1816-1882) propose l'esistenza di tre razze umane e sostenne che la mescolanza razziale avrebbe inevitabilmente condotto al crollo della civilt\u00e0. Stabil\u00ec anche per primo l'equazione dei termini \"razza germanica\" e \"razza ariana\".\nCarl Vogt.\nUn altro evoluzionista fautore del poligenismo fu lo zoologo tedesco con cittadinanza svizzera Carl Vogt (1817-1895) il quale credette che la razza nera fosse collegata alla scimmia. Scrisse che la razza bianca era una specie separata rispetto ai neri. Nel capitolo VII delle sue \"Vorlesungen \u00fcber den Menschen, seine Stellung in der Sch\u00f6pfung und in der Geschichte der Erde\" (\"Lezioni sull'uomo, il suo posto nella Creazione e nella Storia della Terra\", 1864) egli paragon\u00f2 l'uomo nero alla razza bianca, che descrisse come \"due tipi estremamente separati di umanit\u00e0\". La differenza tra loro, afferm\u00f2, \u00e8 di per s\u00e9 maggiore di quella esistente tra due specie di scimmia; questo avrebbe dimostrato che i neri sono una specie separata dai bianchi.\nHerbert Hope Risley.\nNella sua qualit\u00e0 di esponente della \"scienza della razza\", l'amministratore coloniale dell'impero anglo-indiano il britannico Herbert Hope Risley (1851 - 1911) utilizz\u00f2 il rapporto esistente tra la larghezza di un naso e la sua altezza per dividere la gente indiana in razza ariana e razza Dravida e queste rispettivamente in sette caste.\nErnst Haeckel.\nCome fece la maggior parte dei sostenitori di Darwin, anche il biologo e naturalista tedesco Ernst Haeckel (1834-1919) sostenne il poligenismo evolutivo in accordo con le tesi del linguista e poligenista tedesco August Schleicher (1821-1868), secondo cui diversi gruppi linguistici erano sorti separatamente da un \"Urmensch\" (proto-uomo) preesistente privo della facolt\u00e0 del linguaggio e che si sarebbe col tempo evoluto da antenati Simiiformes ancestrali.\nQuesta evoluzione linguistica avrebbe completato separatamente la transizione dall'animale all'uomo e, nell'ambito di ogni ramo principale linguistico gli esseri umani si sarebbero poi evoluti come specie separate e le quali a loro volta avrebbero potuto essere suddivise in razze. Haeckel propose una suddivisione degli esseri umani in 10 razze, di cui quella caucasica (Europoide) si trovava al vertice, mentre quelle primitive sarebbero state destinate all'estinzione.\nHaeckel fu anche un sostenitore della teoria che voleva l'origine dell'umanit\u00e0 essere trovata in Asia; credette che l'Hindustan (l'Asia meridionale) fosse la posizione effettiva a partire da cui si erano evoluti tutti gli esseri umani primitivi. Haeckel sostenne poi che gli esseri umani fossero strettamente collegati ai Primates del sud-est asiatico e respinse invece l'ipotesi darwiniana di un'origine africana (vedi origine africana dell'Homo sapiens).\nHaeckel scrisse che i negri hanno degli alluci pi\u00f9 robusti e pi\u00f9 mobili rispetto a qualsiasi altra razza e che ci\u00f2 \u00e8 la prova che i negri sono evolutivamente pi\u00f9 prossimi alle scimmie quadrumane, perch\u00e9 quando le scimmie si arrestano sugli alberi si aggrappano alle liane con le dita dei piedi; Haeckel, perci\u00f2, credeva che i negri fossero essenzialmente dei selvaggi mentre solo i bianchi fossero civilizzati.\nNazionalismo: de Lapouge e Herder.\nVerso la fine del XIX secolo il razzismo scientifico combin\u00f2 l'eugenicismo greco-romano con il concetto di eugenetica volontaria dello scienziato britannico Francis Galton (1822-1911) per produrre una forma di programmi governativi coercitivi ed anti-immigrazione, fortemente influenzati anche da altri discorsi ed eventi socio-politici del tempo.\nUn tale \"razzismo istituzionale\" venne principalmente effettuato attraverso la Frenologia (nel regno d'Italia uno dei suoi massimi esponenti fu il fondatore dell'antropologia criminale (disciplina) Cesare Lombroso, [1835-1909]) la quale descriveva i caratteri fisiognomici e la craniometria, lo studio del cranio e dello scheletro (anatomia umana). Quindi crani e scheletri di persone nere e di altri \"popoli colorati\" furono visualizzati come essere a met\u00e0 strada tra la scimmia e gli uomini bianchi.\nNel 1906 un appartenente al popolo dei Pigmei congolesi di nome Ota Benga (1883-1916) venne mostrato al pubblico come l'\"anello mancante\" della forma transizionale nello Zoo del Bronx a New York, accanto a scimmie e ad altri animali. I teorici pi\u00f9 influenti del campo compresero l'antropologo francese Georges Vacher de Lapouge (1854-1936) il quale propose il concetto di \"antroposociologia\", e prima di lui il filosofo e teologo tedesco Johann Gottfried Herder (1744-1803), che hanno applicato il concetto di \"razza\" alla teoria nazionalista e sviluppando in tal modo la prima concezione del \"nazionalismo etnico\".\nNel 1882 il filosofo e storico francese esperto di lingue semitiche Ernest Renan (1823-1892) contraddistinse quello di Herder come un nazionalismo basato sulla \"volont\u00e0 di vivere insieme\", non fondato pertanto su prerequisiti etnici o razziali. Il discorso razzista scientifico ha proposto l'esistenza storica di \"razze nazionali\", come il popolo dei tedeschi nell'impero tedesco e la \"razza francese\" come ramo della razza ariana fondamentale esistente da millenni, con l'intento di sostenere le frontiere geopolitiche parallele a quelle razziali.\nCraniometria e antropologia fisica.\nLo studioso multidisciplinare olandese Petrus Camper (1722-89) risult\u00f2 essere uno dei maggiori precursori teorici della craniometria; utilizz\u00f2 la misurazione del volto del cranio interno per giustificare scientificamente le differenze razziali. Nel 1770 concep\u00ec l'angolazione del viso per poter misurare le capacit\u00e0 intellettuali tra le specie degli uomini. L'angolazione del viso fu formata da un disegno suddiviso in due righe; una prima linea orizzontale che partiva dalla narice per terminare nell'orecchio e una seconda linea verticale che partiva dalla prominenza della mascella superiore per terminare nella sporgenza della fronte (anatomia).\nLa precoce craniometria di Camper scopr\u00ec che la statuaria antica (l'ideale del nudo eroico greco-romano) aveva un angolo facciale di 90\u00b0, mentre i bianchi avevano un angolo di 80\u00b0, i negri un angolo di 70\u00b0 e l'orango un angolo a 58\u00b0; in tal modo stabil\u00ec una gerarchia biologica razzista per l'umanit\u00e0, oltre ad una concezione decadente della Storia (che passerebbe cos\u00ec da uno stato di perfezione iniziale ad un sempre pi\u00f9 maggiore disordine e caos dovuto alla mescolanza razziale).\nTali ricerche razziste scientifiche sono poi state proseguite dal naturalista francese \u00c9tienne Geoffroy Saint-Hilaire (1772-1844) e dall'antropologo suo connazionale Paul Broca (1824-80).\nSamuel George Morton.\nNella prima met\u00e0 del XIX secolo il medico, antropologo fisico e poligenista statunitense Samuel George Morton (1799-1851) raccolse teschi umani provenienti da tutto il mondo tentando uno schema logico di classificazione. Influenzato dalla teoria razziale a lui contemporanea il dottor Morton afferm\u00f2 di poter giudicare le differenti capacit\u00e0 intellettuali razziali misurando la capacit\u00e0 interna del cranio, per cui un cranio grande sarebbe stato anche indicativo di un cervello maggiore, quindi con una pi\u00f9 elevata capacit\u00e0 intellettuale. Al contrario un cranio piccolo avrebbe denotato anche un cervello inferiore, quindi una scarsa capacit\u00e0 intellettuale; le capacit\u00e0 superiori ed inferiori vennero cos\u00ec stabilite.\nDopo aver esaminato con attenzione tre mummie provenienti dalle tombe egizie Morton concluse che il caucasico Europoide e il Negroide erano gi\u00e0 distinti tremila anni fa. Poich\u00e9 le \"Bibbia\" indicava che l'Arca di No\u00e8 si era posata sulle cime del Monte Ararat solo mille anni prima Morton afferm\u00f2 che i tre figli di No\u00e8 non avrebbero potuto eventualmente produrre da soli tutte le razze presenti sulla terra. Secondo Morton la teoria della poligenesi era quella esatta, le razze cio\u00e8 vennero separate fin dall'inizio.\nNel suo testo intitolato \"Crania Americana\" le proprie affermazioni si basavano essenzialmente su misurazioni craniometriche: i caucasici avevano i cervelli pi\u00f9 grandi (con una media di 87 cm cubici), i nativi americani si trovavano a met\u00e0 strada (con una media di 82 cm cubici), mentre i negri avevano i cervelli pi\u00f9 piccoli (con una media di 78 cm cubici).\nIn \"Intelligenza e pregiudizio: contro i fondamenti scientifici del razzismo\" lo storico della scienza Stephen Jay Gould ha sostenuto che Morton abbia falsificato i dati craniometrici, forse inavvertitamente sovrastampando alcuni teschi, per produrre risultati che avrebbero legittimato le presunzioni razziste che stava tentando di dimostrare. Uno studio successivo condotto dall'antropologo John Michael ha trovato che i dati originali di Morton fossero pi\u00f9 precisi di quanto descriveva Gould, concludendo che \"[...] l'interpretazione di Gould \u00e8 errata ... La ricerca di Morton \u00e8 stata condotta con integrit\u00e0\".\nJason Lewis, assieme ad altri colleghi, \u00e8 giunto a conclusioni simili a quella di Michael nella loro rianalisi della raccolta cranica di Morton; tuttavia, partendo dalle sue conclusioni razziste aggiungono che \"gli studi hanno dimostrato che la moderna variazione umana \u00e8 generalmente continua, piuttosto che discreta o razziale e che la maggior parte delle variazioni degli umani moderni si svolge all'interno, piuttosto che tra le popolazioni esterne\".\nNel 1873 Paul Broca, fondatore della \"Societ\u00e0 antropologica di Parigi\" (1859) ritrov\u00f2 lo stesso schema di misure riportato da \"Crania Americana\", pesando i cervelli di esemplari durante l'autopsia. Altri studi storici che propongono una \"razza bianca\" con una differenza cerebrale e intellettiva rispetto ad una \"razza nera\" comprendono quelli dello statunitense Robert Bennett Bean (\"Some racial peculiarities of the Negro brain\", 1906), Mall (1909), Pearl (1934) e Vint (1934).\nNicol\u00e1s Palacios.\nDopo la Guerra del Pacifico (1879-1884) si manifest\u00f2 un aumento delle idee di superiorit\u00e0 razziale e nazionale anche tra la classe dirigente cilena. Nel suo libro di medicina del 1918 Nicol\u00e1s Palacios, esponente di spicco del nazionalismo cileno, sostenne l'esistenza di una \"razza cilena\" e della sua superiorit\u00e0 rispetto ai popoli vicini. Anche se i cileni erano un mix di due \"razze marziali\" (vedi la teoria delle razze marziali) - i Mapuche indigeni e i Visigoti spagnoli - in ultima analisi esse sarebbero state dirette discendenti degli antichi abitanti della regione di G\u00f6taland, situata nel sud della Svezia.\nPalacios sostenne i propri motivi medici contro l'immigrazione in Cile proveniente dall'Europa meridionale affermando che il Meticcio \u00e8 originario della \"razza mediterranea\" e che sarebbe quindi stato mancante di un pronto e necessario \"controllo cerebrale\", pertanto la sua accoglienza in Cile si sarebbe tradotta solo come un pesante onere sociale e nulla pi\u00f9.\nMonogenismo e poligenismo.\nI seguaci di Morton, in particolare il dottore statunitense Josiah Clark Nott (1804-1873) e l'egittologo anglo-americano George Gliddon (1809-57) estesero le idee del loro maestro in \"Types of Mankind: Or, Ethnological Researches, Based Upon the Ancient Monuments, Paintings, Sculptures, and Crania of Races, and Upon Their Natural, Geographical, Philological and Biblical History\" (\"Tipi dell'umanit\u00e0: Ovvero ricerche etnologiche basate sui monumenti antichi, dipinti, sculture e crani di razze e sulla loro storia naturale, geografica, filologica e biblica\", 1854), e sostennero che le conclusioni a cui giunse Morton suffragassero la nozione di poligenismo, ossia che l'umanit\u00e0 avesse discendenze genetiche discrete.\nLe razze sarebbero quindi state evolutivamente indipendenti e precedenti alla stessa ipotesi moderna di un'origine umana multiregionale. Inoltre lo stesso Morton fu assai riluttante a sostenere il poligenismo, poich\u00e9 esso contestava teologicamente il mito della Creazione (teologia) cristiana cos\u00ec come veniva esposto nella \"Bibbia\". Un esponente controverso del poligenismo fu Agassiz che support\u00f2 le sue ipotesi con i suoi studi di antropologia e zoologia.\nPi\u00f9 tardi ne \"L'origine dell'uomo e la selezione sessuale\" (1871) Charles Darwin propose l'ipotesi di un'unica origine, cio\u00e8 il monogenismo: l'umanit\u00e0 tutta possiede una comunanza genetica ancestrale, pertanto le razze non possono che essere strettamente correlate tra loro; l'esatto opposto di tutto ci\u00f2 che il poligenismo di Nott e Gliddon propose.\nTipologie.\nUna delle prime tipologie utilizzate per classificare le varie razze umane fu quella inventata dal francese Georges Vacher de Lapouge (1854-1936), teorico dell'eugenetica, il quale fece pubblicare nel 1899 il suo \"L'Aryen et son r\u00f4le social\" (L'Ariano e il suo ruolo sociale). In questo libro l'autore classific\u00f2 l'umanit\u00e0 in varie razze gerarchiche, che vanno dalla \"razza bianca dolicocefalica\" (vedi Dolicocefalia) alla \"razza brachicefala\" (vedi Brachicefalia), mediocre ed inerte, al meglio rappresentata dall'ebreo.\nTra queste suddivisioni Vacher de Lapouge identific\u00f2 l'\"Homo europaeus\" (\"razza nordica\"; teutonico, protestante ecc.), l'\"Homo alpinus\"(\"razza alpina\"; Auvergnat-alvernese del centro della Francia, Turchi ecc.) e, infine, l'\"Homo mediterraneus\" (\"razza mediterranea\"; napoletano, andaluso, ecc.). Vacher De Lapouge divenne una delle principali fonte d'ispirazione per l'antisemitismo nazista e per le basi ideologiche del nazismo.\nLa classificazione di Vacher de Lapouge si rispecchi\u00f2 anche nell'opera dell'economista statunitense William Z. Ripley intitolata \"The Races of Europe\" (1899), un libro che ebbe una notevole influenza sul potere bianco. Ripley costru\u00ec anche una mappa del continente europeo secondo il presunto indice cefalico dei suoi abitanti. Il testo ebbe infine anche un'importante influenza sul fautore dell'eugenetica statunitense Madison Grant.\nInoltre, secondo John Efron dell'Universit\u00e0 dell'Indiana, la fine del XIX secolo testimoni\u00f2 anche \"la scienza dei pregiudizi anti-ebraici\", stigmatizzando gli ebrei per possedere delle presunte mestruazioni maschili, affetti da isteria patologica e da ninfomania. Allo stesso tempo molti ebrei, come l'australiano Joseph Jacobs o il medico di origini russe Samuel Abramowitch Weissenberg, approvarono quelle stesse teorie pseudoscientifiche convinti com'erano che gli ebrei formassero effettivamente una razza distinta da tutte le altre. Il filosofo socialista russo Chaim Zhitlovsky tent\u00f2 anche di definire gli \"Yiddishkeit\" (gli ebrei Aschenaziti che parlavano l'Yiddish) rivolgendosi per le proprie elucubrazioni alla teoria razziale a lui contemporanea.\nL'antropologo francese Joseph Deniker (1852-1918) fu invece uno degli avversari principali di Ripley; mentre quest'ultimo mantenne - come fece anche Vacher de Lapouge - l'assunto che il popolo europeo fosse composto di tre razze, Deniker propose invece che gli europei si potessero distinguere in ben dieci razze (sei primarie e quattro sottogruppi). Inoltre e dichiar\u00f2 che il concetto di \"razza\" fosse quantomai ambiguo e, a tal fine, propose la parola composta \"gruppo etnico\", che successivamente sar\u00e0 adottato dai britannici Julian Huxley (1887-1975) e Alfred Cort Haddon (1855-1940).\nInfine Ripley sostenne che l'idea di razza proposta da Deniker avrebbe in realt\u00e0 dovuto essere indicata come un \"tipo\", in quanto era meno biologicamente rigida rispetto alle classificazioni pi\u00f9 razziali.\nQuasi a voler salutare il prossimo avvento del nuovo secolo nel 1899 l'anglotedesco Houston Stewart Chamberlain scrisse \"I fondamenti del diciannovesimo secolo\", testo basilare per il razzismo e l'antisemitismo di l\u00e0 da venire, assai apprezzato ed ammirato dallo stesso Adolf Hitler, il futuro F\u00fchrer della Germania nazista.\nApplicazioni ideologiche.\nAssertori dell'applicazione pratica di queste teorie furono esponenti di primo piano, al massimo livello, delle scienze naturali e sociali di tutto il mondo, per oltre un secolo. La classificazione delle cosiddette \"razze\" fu lungamente utilizzata per ragioni politiche e dibattuta tra gli scienziati, che non riuscivano a raggiungere risultati universalmente condivisi. Maggioritariamente, dal 1870 fino al 1936 essa sosteneva la superiorit\u00e0 di una presunta \"razza nordica\" o germanica, su tutte le altre.\nDal momento che si supponeva l'esistenza di razze, come per alcune specie animali, inizi\u00f2 a prendere il via la classificazione in base alle qualit\u00e0 intellettive ed evolutive, con la quale in seguito inizi\u00f2 a prendere corpo la teoria di una \"razza superiore\". Il concetto di superiorit\u00e0 razziale, inizialmente coinvolse intellettuali europei e americani i quali, attraverso una serie di ricerche e studi anche storici, documentarono che la cosiddetta \"razza bianca\" (e all'interno della razza bianca di una razza particolare, la razza ariana) fosse il livello massimo raggiunto dall'evoluzione naturale della specie umana.\nUsate per tutto il XIX secolo a sostegno del colonialismo e del diritto alla schiavit\u00f9, l'esito politico pi\u00f9 vistoso di queste teorie nel XX secolo furono le leggi razziali promulgate in molte parti del mondo come negli (Stati Uniti d'America, in Francia, in Gran Bretagna, in Germania, in Spagna, in Sudafrica, in Svezia, in Portogallo, in Belgio, in Canada), le \"leggi razziali fasciste\" nel Regno d'Italia, ed infine i programmi di sterminio di massa delle autorit\u00e0 naziste nei confronti dei dissidenti politici, degli omosessuali e di tutte quelle etnie considerate \"inferiori\" come gli zingari, gli ebrei e gli slavi.\nNordicismo.\nIl contributo dato dal naturalista e antropologo francese Joseph Deniker alla \"teoria razzista\" fu \"Les Races et les Peuples de la Terre\" (1900), una generica descrizione delle differenti razze, che l'eugenetico statunitense Madison Grant (1865-1937) present\u00f2 come il \"motore bianco razzista della civilt\u00e0 mondiale\". Il testo sosteneva l'esistenza di sei tipi di razze primarie (nordica, litorale, orientale, adriatica, ibero-insulare e occidentale) e quattro secondarie (sub-nordica, nord-occidentale, vistulana e sub-adriatica).\nAvendo adottato il modello popolare europeo basato sulle tre razze di Ripley, ma non dispiacendosi del nome di \"razza teutonica\", egli tradusse il libro francese in \"La razza nordica\" e presentandolo come il punto pi\u00f9 alto della gerarchia razziale mai concepita, basata sulla sua teoria della classificazione razziale, assai popolare negli anni tra il 1910 e il 1920.\nLo \"Statens institut f\u00f6r rasbiologi\" e il suo direttore Herman Lundborg (1868-1943) in Svezia furono attivi nella ricerca razzista. Inoltre, gran parte delle prime ricerche sulle lingue uralo-altaiche vennero inquinate dai tentativi di parte di giustificare il punto di vista secondo cui i popoli europei ad est della Svezia erano solo degli asiatici e quindi di \"razza inferiore\", giustificando inoltre il colonialismo, l'eugenetica e l'igiene razziale.\nStati Uniti: la schiavit\u00f9 giustificata.\nNegli Stati Uniti d'America le teorie razziali dell'epoca giustificarono la schiavit\u00f9 africana nera e si assolsero nei confronti dell'opposizione morale al commercio degli schiavi atlantici con la tratta atlantica degli schiavi africani. Alexander Thomas e Samuell Sillen descrissero prolissamente gli uomini neri come gli unici adatti alla schiavit\u00f9, a causa della \"loro organizzazione psicologica primitiva\".\nNel 1851, nella Louisiana precedente alla guerra di secessione, il medico Samuel A. Cartwright (1793-1863) ebbe a considerare l'eventuale tentativo di fuga dello schiavo come Drapetomania, una malattia mentale trattabile che, con un trattamento medico adeguato, \"seguendo rigorosamente questa pratica elimin\u00f2 quasi completamente quest'abitudine fastidiosa attuata da molti negri di scappare; ci\u00f2 pu\u00f2 essere quasi interamente impedito\". Il termine \"drapetomania\" deriva dal greco \u03b4\u03c1\u03b1\u03c0\u03ad\u03c4\u03b7\u03c2 (\"drapes\", uno schiavo fuggito) e \u03bc\u03b1\u03bd\u03af\u03b1 (\"mania\", follia, frenesia).\nIl dottor Cartwright descrisse anche la \"Dysaesthesia aethiopica\" , chiamata \"furfanteria\" dai sovrintendenti bianchi. Il Censimento degli Stati Uniti d'America del 1840 afferm\u00f2 che i neri liberi presenti nel Nord avessero subito percentuali di malattia mentale a tassi pi\u00f9 elevati rispetto ai loro omologhi meridionali. Sebbene il censimento fu successivamente accertato essere stato gravemente difettoso dall'American Statistical Association, per John Quincy Adams (il 6\u00ba presidente degli Stati Uniti d'America) ed altri, il fatto divenne un'ara politica contro l'abolizionismo. Per quanto riguardava gli schiavi meridionali venne concluso che i negri fuggitivi soffrissero di \"disturbi mentali\".\nAl tempo della guerra di secessione (1861-65) la questione della mescolanza razziale indusse a vari studi sulle differenze fisiologiche presenti tra caucasici e negri. Precursori dell'antropologia come Josiah Clark Nott, George Robins Gliddon, Robert Knox (chirurgo) e Samuel George Morton, intesero dimostrare scientificamente che i negri fosse una specie umana diversa dalle specie bianche; che i faraoni dell'antico Egitto non fossero africani e che la prole di razza mista (il prodotto della mescolanza razziale) tendesse alla debolezza fisica e all'infertilit\u00e0.\nDopo la guerra civile i medici meridionali degli Stati Confederati d'America scrissero libri trattanti il tema del razzismo scientifico basati sugli studi che affermavano che i neri liberi (ex-schiavi) si stessero estinguendo, in quanto non potevano essere adeguati alle esigenze di essere uomini liberi implicando il fatto che alla fine i neri avessero beneficiato dell'asservimento.\nApartheid sudafricano.\nIl razzismo scientifico svolse un ruolo importante nella creazione dell'apartheid in Sudafrica. Qui scienziati bianchi come Dudly Kidd il quale pubblic\u00f2 nel 1904 \"The essential K\u0101fir\", cercarono di \"comprendere la mente africana\". Essi credettero che le differenze culturali esistenti tra i bianchi e i neri sudafricani avrebbero potuto essere causate da innate differenze fisiologiche nel cervello; piuttosto che suggerire che gli africani fossero \"bambini sopravvissuti\", come dissero i primi esploratori bianchi, Kidd credette che gli africani fossero \"malinconici con punte vendicative\". Una volta ebbe a descrivere gli africani come \"disperatamente carenti ma molto scaltri\".\nLa \"Carnegie Commission of Investigation on the Poor White Question in South Africa\" (1933) svolse un ruolo fondamentale nello stabilirsi dell'apartheid; secondo un memorandum inviato a Frederick Paul Keppel, allora presidente della \"Carnegie Corporation\", vi erano \"pochi dubbi sul fatto che i nativi avessero la piena opportunit\u00e0 economica, fossero maggiormente competenti tra loro e che avrebbero superato ben presto i bianchi meno competenti\".. Il sostegno dato da Keppel al progetto di creazione del rapporto fu motivato dalla sua preoccupazione per il mantenimento dei confini razziali esistenti.\nLa preoccupazione della \"Carnegie Corporation\" nei confronti del cosiddetto problema dei bianchi poveri presenti in Sudafrica fu almeno in parte il risultato di simili dubbi sullo stato dei bianchi poveri negli Stati Uniti meridionali. La relazione comprese ben cinque interi volumi. Intorno agli inizi del XX secolo i bianchi statunitensi ed in generale tutti i bianchi sparpagliati per il mondo cominciarono a sentirsi a disagio perch\u00e9 la povert\u00e0 e la depressione economica sembravano colpire le persone indipendentemente dalla razza di appartenenza.\nAnche se l'azione compiuta sul terreno per instaurare il regime di apartheid inizi\u00f2 gi\u00e0 precedentemente, il rapporto forn\u00ec ulteriore sostegno e supporto all'idea centrale che voleva il negro essere di fatto un essere inferiore; questo venne usato per giustificare la segregazione razziale e la discriminazione per tutti i decenni successivi. Il rapporto espresse finanche il proprio timore circa la perdita dell'\"orgoglio razziale\" bianco ed in particolare indic\u00f2 il pericolo che il povero bianco non sarebbe stato in grado di resistere al processo di \"africanizzazione\".\nAnche se il razzismo scientifico svolse un suo ruolo nella giustificazione e nel sostegno del razzismo istituzionale in terra sudafricana, non fu cos\u00ec importante in Sudafrica come lo fu invece in Europa e negli Stati Uniti d'America. Ci\u00f2 fu dovuto in parte proprio al problema costituito dal povero bianco, che sollev\u00f2 seri interrogativi per i suprematisti del Potere bianco sull'effettiva superiorit\u00e0 razziale bianca.\nPoich\u00e9 i poveri bianchi vennero trovati essere nella stessa identica situazione degli indigeni nell'ambiente africano, l'idea che un'ipotetica intrinseca superiorit\u00e0 bianca potesse superare qualsiasi ambiente non sembr\u00f2 mantenersi. In quanto tali le giustificazioni scientifiche per il razzismo non si dimostrarono cos\u00ec tanto utili in Sudafrica.\nEugenetica.\n\u00c8 proprio al culmine di queste ricerche - che ottennero sempre pi\u00f9 consensi da parte della comunit\u00e0 scientifica internazionale - che furono poste le basi per la realizzazione dei primi passi dell'eugenetica (da \"eu\"=buona e \"genia\"=discendenza), una dottrina (poi derubricata a pseudoscienza) la quale mirava alla preservazione della purezza del patrimonio genetico (vedi Genoma) dei \"popoli bianchi\", sostenendo anche un'attiva campagna politica contro i matrimoni misti e la mescolanza razziale che avrebbero potuto portare alla nascita di figli \"razzialmente impuri\" e degenerati.\nIl paleontologo e biologo evolutivo statunitense Stephen Jay Gould ha descritto \"The Passing of the Great Race\" (\"Il passaggio della grande razza\", 1916) di Madison Grant come \"il trattato pi\u00f9 influente del razzismo scientifico americano\" il quale pose le basi dell'igiene razziale in terra americana. Nel corso degli anni venti e trenta del XX secolo il movimento tedesco dell'igiene razziale abbracci\u00f2 la teoria nordica di Grant.\nFu il fisico e biologo tedesco Alfred Ploetz (1860-1940) a coniare il termine \"Rassenhygiene\" per la prima volta nel suo libro intitolato \"Racial Hygiene Basics\" (1895); egli fond\u00f2 anche la Societ\u00e0 tedesca per l'igiene razziale (\"Gesellschaft f\u00fcr Rassenhygiene\") nel 1905. Il movimento sostenne l'allevamento selettivo dell'umanit\u00e0, la sterilizzazione obbligatoria e un allineamento stretto della salute pubblica con l'eugenetica.\nL'igiene razziale fu storicamente collegata alle nozioni tradizionali di sanit\u00e0 pubblica, ma con l'accento posto fortemente sull'ereditariet\u00e0, che il filosofo e storico francese Michel Foucault defin\u00ec in seguito come \"razzismo statale\". Nel 1869 il britannico Francis Galton (1822-1911) propose le prime misure sociali intese a preservare o a migliorare le caratteristiche biologiche e successivamente coni\u00f2 per primo il termine \"eugenetica\". Galton, uno statistico, introdusse l'analisi della regressione e della correlazione scoprendo in tal modo la regressione subita nei confronti dei mezzi di comunicazione di massa.\nEgli fu anche il primo a studiare le differenze umane e l'ereditariet\u00e0 nel campo dell'intelligenza con metodi di rigorosa statistica. Introdusse l'uso di questionari e indagini per raccogliere i dati sulle serie di popolazione di cui aveva bisogno per le sue opere genealogiche e biografiche e per gli studi di antropometria. Galton fond\u00f2 anche la psicometria, la scienza della misurazione delle facolt\u00e0 mentali e la psicologia differenziale, un ramo della psicologia che si occupava delle differenze psicologiche tra le persone piuttosto che delle caratteristiche comuni.\nCos\u00ec come il razzismo scientifico anche l'eugenetica divenne notevolmente popolare all'inizio del XX secolo ed entrambe le idee influenzarono la politica razziale nella Germania nazista e l'eugenetica nazista. Nel 1901 Galton, assieme al matematico e biostatistico inglese Karl Pearson (1857-1936) e al connazionale Walter Frank Raphael Weldon (1860-1906) fondarono la rivista scientifica \"Biometrika\" la quale promosse la biometria e l'analisi statistica delle influenze ereditarie.\nLo statunitense Charles Davenport (1866-1944) venne anch'egli coinvolto brevemente nella ricerca e revisione critica. In \"Race Crossing in Jamaica\" (1929) espose argomenti statistici che consideravano il degrado biologico e culturale avvenuto in seguito all'incrocio interrazziale tra bianchi e neri. Davenport rimase collegato alla Germania nazista sia prima che durante la seconda guerra mondiale. Nel 1939 scrisse una collaborazione alla \"Festschrift\" in onore dell'antropologo nazista tedesco Otto Reche (1879-1966), che divenne una figura importante all'interno del piano per rimuovere le popolazioni considerate \"inferiori\" dai territori della Germania orientale.\nAnche lo psicologo inglese Havelock Ellis, co-autore del primo manuale di medicina inglese sull'omosessualit\u00e0 nel 1897 e che pubblic\u00f2 opere su varie pratiche e inclinazioni sessuali, nonch\u00e9 sulla psicologia transgender, accreditato inoltre per aver introdotto per la prima volta i termini di narcisismo e autoerotismo - pi\u00f9 tardi adottati anche dalla psicoanalisi - fu per buone parte della sua vita un convinto fautore dell'importanza dell'eugenetica.\nMargaret Sanger, pioniera statunitense dei diritti riproduttivi e sostenitrice della contraccezione femminile rimase, per un certo periodo di tempo, anch'ella coinvolta nelle tesi eugenetiche.\nDal periodo interbellico alla fine della seconda guerra mondiale (1918-1945).\nIl razzismo scientifico \u00e8 proseguito fino all'inizio del XX secolo e presto i test del Quoziente d'intelligenza (QI) divennero una nuova fonte per i confronti razziali. Prima dello scoppio della seconda guerra mondiale (1939) il razzismo scientifico rimase una branca comunemente accettata all'interno dell'antropologia e venne utilizzato come giustificazione per i programmi di eugenetica, la sterilizzazione obbligatoria, le leggi contro la mescolanza razziale e infine per le restrizioni all'immigrazione attuate sia in Europa che negli Stati Uniti d'America.\nI crimini di guerra e i crimini contro l'umanit\u00e0 perpetrati dalla Germania nazista tra il 1933 e il 1945 ebbero come effetto boomerang di screditare il razzismo scientifico nel mondo accademico, ma la legislazione razzista fondata su di esso rimase in alcuni paesi fino alla fine degli anni 1960.\nPrimi test di intelligenza e l'atto di immigrazione del 1924.\nPrima degli anni venti gli scienziati sociali convennero sul fatto che i bianchi fossero superiori ai neri; ebbero per\u00f2 bisogno di un modo per poter dimostrare una tale affermazione, al fine di sostenere la politica sociale a favore dei bianchi. Trovarono il modo migliore attraverso il test del quoziente d'intelligenza (QI); il risultato interpretativo della ricerca attraverso il test fu la tesi comprovata che ritraeva tutti i gruppi minoritari molto negativamente\nNel 1908 lo psicologo statunitense Henry Herbert Goddard (1866-1957) tradusse il test d'intelligenza creato da Alfred Binet dal francese e nel 1912 inizi\u00f2 ad applicarlo\nagli immigrati in arrivo a Ellis Island. Alcuni hanno sostenuto che in uno di questi studi sugli immigrati Goddard giunse alla conclusione che l'87% dei russi, 83% degli ebrei, l'80% degli ungheresi e il 79% degli italiani fossero mentalmente deboli, con tendenze criminaloidi e con un'et\u00e0 mentale inferiore ai 12 anni.\nAlcuni hanno anche sostenuto che queste informazioni vennero considerate come \"prove\" da parte dei legislatori e che pertanto influenzarono per anni la politica sociale.. Il biologo statunitense Bernard Davis (1916-1994) ha fatto notare che, nella prima fase del suo lavoro, Goddard scrisse che i soggetti dello studio non erano membri tipici dei loro gruppi di appartenenza ma che furono selezionati a causa della loro sospetta intelligenza subnormale. Davis ha inoltre osservato che Goddard sostenne che i bassi livelli di QI dei soggetti presi in esame era pi\u00f9 probabili a causa di fattori ambientali piuttosto che genetici e che Goddard concluse che \"possiamo essere sicuri che i loro figli saranno di intelligenza media e correttamente indotti ad essere buoni cittadini\".\nNel 1996 l'\"American Psychological Association's Board of Scientific Affairs\" ha affermato che le prove di QI non ebbero un intento discriminatorio nei confronti di un qualsiasi gruppo etnico o razziale.\nNel suo libro intitolato \"Intelligenza e pregiudizio\" Stephen Jay Gould ha sostenuto che i risultati dei test di intelligence hanno svolto un ruolo importante nell'approvazione dell'\"Immigration Act of 1924\" il quale limitava l'immigrazione negli Stati Uniti d'America.\nTuttavia Mark Snyderman e Richard Herrnstein, dopo aver studiato le conferenze del Congresso degli Stati Uniti d'America e le udienze di commissione legate alla legge sull'immigrazione, hanno concluso che \"per la maggior parte dei casi i risultati dei test di intelligenza non sono stati generalmente considerati per l'aver favorito politiche restrittive in materia di immigrazione come quelle della legge del 1924 e che il Congresso praticamente non ha considerato alcun test di intelligenza\".\nJuan N. Franco ha contestato i risultati di Snyderman e Herrnstein. Franco ha affermato che anche se Snyderman e Herrnstein hanno riferito che i dati raccolti dai risultati dei test d'intelligenza non erano in alcun modo utilizzati per far passare l'Atto di Immigrazione del 1924 i risultati dei test del QI sono stati ancora presi in considerazione dai legislatori.\nCome un'evidenza suggestiva Franco ha sottolineato il seguente fatto: dopo il passaggio dell'atto di immigrazione, le informazioni del Censimento degli Stati Uniti d'America del 1890 sono state utilizzate per fissare quote basate sulle percentuali di immigrati provenienti da paesi diversi. Sulla base di questi dati, il legislatore ha limitato l'ingresso degli immigrati dall'Europa meridionale e dall'Europa orientale negli Stati Uniti e ha consentito invece una maggior immigrazione proveniente dall'Europa settentrionale e dall'Europa occidentale.\nL'uso dei set di dati del censimento del 1900, 1910 o 1920 avrebbe portato ad un numero maggiore di immigrati provenienti dall'Europa meridionale e orientale. Tuttavia Franco ha anche sottolineato che l'utilizzo dei dati del censimento del 1890 ha permesso al congresso di escludere gli europei meridionali e orientali (la cui popolazione fece al tempo prove peggiori di QI rispetto agli europei occidentali e settentrionali) dagli USA; Franco ha sostenuto che il lavoro svolto da Snyderman e Herrnstein su questa materia non ha dimostrato n\u00e9 negato che i test di intelligenza influenzassero effettivamente le leggi sull'immigrazione.\nSvezia.\nDopo la creazione della prima societ\u00e0 per la promozione dell'igiene razziale, la \"Societ\u00e0 tedesca per l'igiene razziale\" nel 1905, venne fondata una succursale svedese nel 1909 (la \"Svenska s\u00e4llskapet f\u00f6r rashygien\"), la terza nel mondo. Facendo opera di lobby sui parlamentari svedesi e gli istituti medici la Societ\u00e0 riusc\u00ec a far passare un decreto il quale istituiva un istituto governativo sotto forma di \"Istituto svedese di biologia razziale\" (Statens institut f\u00f6r rasbiologi) nel 1921.\nA partire dal 1922 l'istituto fu costituito e aperto presso l'Universit\u00e0 di Uppsala; esso rappresent\u00f2 il primo istituto finanziato dal governo nel mondo a svolgere ricerche sulla \"biologia razziale\" e rimane un fatto molto controverso fino ad oggi. L'obiettivo era quello di curare la criminalit\u00e0, l'alcolismo e i problemi psichiatrici attraverso la ricerca nei campi dell'eugenetica e dell'igiene razziale.\nCome risultato dell'opera di questo istituto vi fu l'emanazione di una legge che autorizzava la sterilizzazione obbligatoria di alcuni gruppi, questo avvenne nel 1934. Il secondo presidente dell'istituto, Gunnar Dahlberg (1893-1956) espose chiare e decise critiche nei riguardi della validit\u00e0 scientifica degli esperimenti eseguiti presso lo stesso istituto ed arriv\u00f2 a riconvertirlo in direzione della genetica.\nL'istituto venne definitivamente chiuso nel 1958 e tutta la ricerca rimanente venne fatta trasferire all'istituto di genetica presso l'universit\u00e0 di Uppsala.\nGermania nazista.\nIl Partito Nazionalsocialista Tedesco dei Lavoratori e i suoi simpatizzanti pubblicarono nel corso degli anni molti libri riguardanti il razzismo scientifico, mescolando le idee eugenetiche e antisemitiche con le quali sono stati ampiamente associati, anche se queste idee erano gi\u00e0 in circolazione fin dal XIX secolo. Libri come \"Rassenkunde des deutschen Volkes\" (Etnologia del popolo tedesco, 1922) dell'antropologo tedesco Hans F.K. G\u00fcnther (1891-1968) e \"Rasse und Seele: eine Einf\u00fchrung in den Sinn der leiblichen Gestalt\" (La razza e l'anima: un'introduzione al significato della Gestalt-forma fisica, 1926) dello psicologo e islamologo tedesco Ludwig Ferdinand Clau\u00df cercarono di identificare scientificamente le differenze tra i tedeschi, i nordici e gli altri tipi di ariani, presumibilmente inferiori. Le scolaresche tedesche utilizzarono questi libri come testi ufficiali d'insegnamento durante tutta l'era nazista.\nNei primi anni trenta i nazisti usarono una retorica scientifica razziale basata sul darwinismo sociale per spingere le sue politiche sociali restrittive e discriminatorie. Durante la seconda guerra mondiale le convinzioni razziste naziste diventarono anatema negli Stati Uniti d'America e seguaci di Franz Boas come l'antropologa Ruth Benedict cominciarono a consolidare la propria influenza sul potere istituzionale. Dopo la guerra la scoperta degli abusi nazionalisti compiuti dalla ricerca scientifica - come le violazioni etiche di Josef Mengele (1911-1979, uno dei protagonisti degli esperimenti nazisti su esseri umani) e altri crimini di guerra rivelati al processo di Norimberga - condussero la maggior parte della comunit\u00e0 scientifica a rifiutare il proprio sostegno scientifico a qualsiasi forma di razzismo.\nLe politiche sociali razziali basate sull'ideologia nazista della Germania collocavano il miglioramento della razza ariana attraverso l'eugenetica al centro delle basi ideologiche del nazismo. Quelle persone che vennero identificate come rappresentanti della cosiddetta \"vita indegna di essere vissuta\" (in tedesco \"Lebensunwertes Leben\"), tra cui, ma non solo, il popolo ebraico, i criminali comuni, i degenerati, i dissidenti, i pi\u00f9 deboli, gli omosessuali, gli inattivi, quelli affetti da una qualche malattia mentale, che furono condotti all'eliminazione dalla catena di eredit\u00e0 genetica (soprattutto attraverso la sterilizzazione obbligatoria), nonostante fosse loro ancora riconosciuto l'essere considerati \"ariani\". L'ideologia nazista ritenne che gli slavi (i polacchi, i russi, gli ucraini ecc.) fossero inferiori alla razza germanica, adatti quindi per l'espulsione, la schiavit\u00f9 e il lavoro forzato, fino a giungere al vero e proprio tentativo di genocidio.\nAdolf Hitler proib\u00ec la valutazione attraverso il quoziente di intelligenza (IQ) perch\u00e9 esso era di natura ebraica, proprio cos\u00ec come lo fece anche Iosif Stalin nell'Unione delle Repubbliche Socialiste Sovietiche per il fatto di essere un'invenzione della borghesia.\nStati Uniti.\nNegli Stati Uniti d'America gli esponenti dell'eugenetica come Harry H. Laughlin e Madison Grant cercarono di dimostrare scientificamente l'inadeguatezza fisica e mentale di alcuni gruppi etnici per giustificare la sterilizzazione obbligatoria e limitare l'immigrazione, secondo la legge sull'immigrazione del 1924; la sterilizzazione obbligatoria continu\u00f2 fino agli anni sessanta e oltre.\nLo storico eugenetico Lothrop Stoddard (1883-1950) fece in tempo a pubblicare molti libri di stampo razzista su quello che vide come il \"pericolo dell'immigrazione\"; il suo testo pi\u00f9 famoso fu \"The Rising Tide of Color Against White World-Supremacy\" (L'aumento delle maree di colore contro la supremazia del mondo bianco) del 1920. In questo libro egli present\u00f2 una visione della situazione mondiale riguardante la razza: la prossima esplosione di popolazione tra i popoli \"colorati\" del mondo e il modo in cui la \"supremazia mondiale bianca\" si sarebbe ridotta con il termine della prima guerra mondiale e il crollo del colonialismo.\nL'analisi di Stoddard divise la politica e le situazioni mondiali in popoli \"bianchi\", \"gialli\", \"neri\", \"amerindi\" e \"marroni\" e le loro interazioni. Stoddard argoment\u00f2 la questione della razza e dell'ereditariet\u00e0 come i fattori guida della storia e della civilt\u00e0 e che l'eliminazione o l'assorbimento della razza \"bianca\" da parte delle razze \"colorate\" avrebbe di sicuro condotto alla distruzione della civilt\u00e0 occidentale.\nCome Grant in \"The Passing of the Great Race\" (Il passaggio della grande razza, 1916) anche Stoddard suddivise la razza bianca in tre gruppi principali: la razza nordica, la razza alpina e la razza mediterranea; egli ritenne che tutte e tre fossero di buona natura genetica e ben al di sopra della qualit\u00e0 delle razze colorate, ma sostenne che quella nordica era la pi\u00f9 perfetta delle tre e che doveva pertanto essere preservata per via eugenetica. A differenza di Grant Stoddard era meno preoccupato di quali variet\u00e0 di persone europee fossero superiori alle altre (teoria nordica), ma fu pi\u00f9 preoccupato di ci\u00f2 che egli chiamava il \"bi-razzismo\", vedendo il mondo come composto semplicemente di razze \"colorate\" e \"bianche\". Negli anni dopo la Grande migrazione afroamericana e la prima guerra mondiale la teoria razziale di Grant sarebbe scomparsa negli Stati Uniti a favore di un modello pi\u00f9 vicino a quello di Stoddard.\nUna pubblicazione influente fu \"The Races of Europe (Coon)\" del 1939 dell'etnologo e antropologo statunitense Carleton Stevens Coon, presidente dell'\"American Association of Physical Anthropologists\" (Associazione Americana di Antropologia Fisicia) dal 1930 fino al 1961. Coon rimase un sostenitore dell'ipotesi multiregionale sull'origine degli esseri umani moderni. Ha suddiviso l\"'Homo sapiens\" in cinque razze principali:\nLa scuola di pensiero di Coon divenne oggetto di una sempre pi\u00f9 crescente opposizione da parte della branca principale dell'antropologia a partire dalla fine della seconda guerra mondiale. Ashley Montagu fu particolarmente acceso nel denunciare Coon, specialmente nel suo \"Man's Most Dangerous Myth: The Fallacy of Race\" (Il mito pi\u00f9 pericoloso dell'uomo: la fallacia della razza). Negli anni sessanta l'approccio di Coon fu reso obsoleto nell'antropologia principale, ma il suo sistema continu\u00f2 ad apparire nelle pubblicazioni del suo allievo John Lawrence Angel fino agli anni settanta.\nAlla fine del XIX secolo la decisione della Corte Suprema degli Stati Uniti d'America nel caso \"Plessy contro Ferguson\" (1896), che ha affermato la legalit\u00e0 costituzionale della segregazione razziale negli Stati Uniti d'America sotto la dottrina di \"separati ma uguali\", era intellettivamente radicata nel razzismo dell'epoca, basti solo considerare il sostegno popolare alla decisione. Pi\u00f9 tardi, a met\u00e0 del XX secolo, la stessa Corte suprema nel caso \"Brown contro Board of Education\" contro il Consiglio di Istruzione di Topeka in Kansas (1954) ha respinto gli argomenti razzisti sulla \"necessit\u00e0\" della segregazione razziale - soprattutto nel campo dell'istruzione pubblica.\nDopo il 1945.\nIl razzismo scientifico venne rifiutato politicamente e scientificamente solo dopo la fine della seconda guerra mondiale.\nA seguito di ci\u00f2 le stesse teorie non sono per\u00f2 del tutto scomparse, ma ancora oggi vengono in gran parte riproposte da alcune minoranze politiche estremiste semplicemente sostituendo alla parola \"razza\" quella di \"etnia\", \"popolo\" o \"civilt\u00e0\". Sostituendo all'elemento biologico (non pi\u00f9 riproponibile scientificamente) quello culturale, essi riescono a mantenere intatta la stessa precedente impostazione \"pseudo-scientifica\".\nNel 1954, cinquantotto anni dopo che con la sentenza \"Plessy contro Ferguson\" si era avvalorata la liceit\u00e0 della segregazione razziale, la Corte suprema statunitense muter\u00e0 il proprio orientamento in materia con la sentenza \"Brown contro Board of Education\" dichiarando incostituzionale la segregazione razziale. Da allora in poi l'opinione pubblica e le teorie scientifiche statunitensi nei confronti del razzismo scientifico e della sua pratica in sociologia si sono evolute.\nNel 1960 iniziarono le pubblicazioni della rivista accademica di antropologia culturale \"Mankind Quarterly\", che alcuni considerano essere una sede per esprimere opinioni razziste scientifiche; essa viene criticata per il suo rivendicare una politica di estrema destra, tendente all'antisemitismo e per la sua opera di promozione dell'ereditarianismo accademico. Il periodico \u00e8 stato fondato in parte anche come risposta alla decisione della Corte suprema che ha di-segregato la scuola pubblica statunitense.\nNell'aprile del 1966 l'afroamericano Alex Haley intervist\u00f2 il fondatore del Partito Nazista Americano George Lincoln Rockwell per la rivista \"Playboy\". Rockwell giustificava la sua convinzione che i negri fossero inferiori dei bianchi citando un lungo studio di G.O. Ferguson del 1916 il quale affermava di poter dimostrare che la performance intellettuale degli studenti neri era correlata con la loro percentuale di origine bianca, dichiarando che i \"\"negri puri, i negri per tre quarti puri, i mulatti e le persone per un quarto nere hanno rispettivamente 60, 70, 80 e 90%, rispettivamente, di efficienza intellettiva bianca\". \"Playboy\" pi\u00f9 tardi pubblic\u00f2 l'intervista con una nota redazionale affermando che lo studio era di una \"razionalit\u00e0 pseudoscientifica razzista oramai del tutto screditata\".\nOrgani internazionali come l'UNESCO tentarono di elaborare risoluzioni che riassumessero lo stato delle conoscenze scientifiche sulla razza ed emisero richieste per la risoluzione dei conflitti razziali. Nel 1950 la \"Dichiarazione sulla razza (UNESCO 1950)\" non rigett\u00f2 l'idea di una base biologica delle categorie razziali, ma defin\u00ec invece che \"una razza, dal punto di vista biologico, pu\u00f2 quindi essere definita come uno dei gruppi di popolazioni che costituiscono la specie Homo sapiens\", definite ampiamente come razza Europoide, Mongolide e Negroide ma al contempo affermava che \"\u00e8 ora generalmente riconosciuto che i test sul quoziente di intelligenza non permettono di distinguere in modo sicuro tra ci\u00f2 che \u00e8 dovuto alla capacit\u00e0 innata e ci\u00f2 che \u00e8 invece il risultato di influenze ambientali, di formazione e d'istruzione\"\".\nNel 1978 \u00e8 seguita la \"Dichiarazione sulla razza (UNESCO 1978)\", un documento che afferma priva d'ogni fondamento scientifico qualunque dottrina che pretenda di attribuire alle differenze di razza differenze attitudinali, intellettuali e psichiche e che attribuisca ad incroci tra razze diverse effetti in qualche modo negativi da un punto di vista biologico.\nOggi il termine razzismo scientifico \u00e8 utilizzato per riferirsi a quel tipo di ricerca che sembra giustificare scientificamente l'ideologia del razzismo. L'accusa di razzismo scientifico viene spesso lanciata su quei ricercatori che rivendicano l'esistenza delle razze e/o di differenze quantificabili nell'intelligenza tra queste stesse razze, soprattutto se queste differenze sono in parte genetiche nella loro origine.\nNel 2007, il biologo molecolare James Dewey Watson, tra gli scopritori della struttura del DNA, dichiar\u00f2 che gli africani presentavano un'intelligenza differente rispetto alle altre razze; parole che ebbero un ampio risalto internazionale..\nAl riguardo, Steven Rose, professore delle scienze biologiche alla Open University e membro fondatore della \"Societ\u00e0 per la responsabilit\u00e0 sociale nella scienza\", ha commentato: \u00ab\"\u00c8 la teoria pi\u00f9 scandalosa di Watson. Ha detto cose simili sulle donne in passato, ma non lo avevo mai sentito trattare argomenti genuinamente impregnati di razzismo\"\u00bb.\nNeanche due giorni dopo, nella tempesta delle innumerevoli prese di distanza e dopo diverse collaborazioni scientifiche e divulgative andate in fumo, Watson ritratta, affermando che le sue dichiarazioni non poggiavano su alcuna base scientifica e non riusciva nemmeno a rendersi conto di come avesse potuto affermare tali sciocchezze.\nTra gli studiosi e ricercatori che al giorno d'oggi hanno eseguito ricerche ufficiali per comprovare la scientificit\u00e0 delle razze si possono citare Arthur Jensen (\"The g Factor: The Science of Mental Ability\"),il tardo J. Philippe Rushton, presidente di Pioneer Fund (\"Race, Evolution, and Behavior\"), Chris Brand (\"\"), Richard Lynn (\"IQ and the Wealth of Nations\"), Charles Murray e pi\u00f9 recentemente Richard Herrnstein (\"The Bell Curve\").\nQuesti stessi autori, sebbene sia considerato il loro lavoro scientifico, possono contestare il termine \"razzismo\" e preferirvi altre parole come \"realismo razziale\" o \"razzialismo\".\nCritiche provenienti dall'ignorare ipotetiche differenze.\n ad esempio l'editorialista Bob Herbert - di origini afroamericane- il quale scrive per il \"The New York Times,\" descrisse il libro \"The Bell Curve\" come \"\"un pezzo indecente di pornografia razziale che si vuole nascondere dietro una patina di seria conoscenza\".\n\"Murray pu\u00f2 protestare quanto vuole\", ha scritto Herbert \"il suo libro \u00e8 solo un modo signorile di chiamare qualcuno con l'epiteto di \"nigger\"\"\". Steven Pinker ha detto che \u00e8 \"\"saggezza convenzionale tra gli accademici della sinistra politica che i geni implicano il genocidio\"\"; egli ha risposto a questa \"saggezza convenzionale\" mettendo a confronto la storia del marxismo il quale ha avuto come posizione iniziale sui geni quella opposta rispetto a quella che fu poi del nazionalsocialismo:\nRushton e Jensen hanno scritto: \"la ricerca ha dimostrato che, in un gruppo con una bassa media, alcuni individui sono al di sopra della media degli altri gruppi\". Essi sostengono anche: \"quando la societ\u00e0 \u00e8 accusata di disparit\u00e0, : il risultato \u00e8 quello di richiedere un risarcimento per un gruppo di meno di successo producendo il sentimento d'ingiustizia nei confronti del gruppo di maggior successo, provocando ulteriore mutuo risentimento\".\nLinda Gottfredson, professoressa emerita di psicologia dell'educazione sostiene che negare le reali differenze biologiche induce la gente a cercare qualcosa da biasimare, con una conseguente crescita di ostilit\u00e0 tra i vari gruppi e propone di investire risorse pubbliche per facilitare l'inserimento di tutti gli individui con Q.I. inferiore a 80, qualunque sia la loro razza, anzich\u00e9 spenderle per creare artificialmente parit\u00e0 nel successo sociale medio dei gruppi razziali."}
{"id": "3065119", "revid": "110157", "url": "https://it.wikipedia.org/wiki?curid=3065119", "title": "Doln\u00ed Bousov", "text": "Doln\u00ed Bousov \u00e8 una citt\u00e0 della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3065121", "revid": "110157", "url": "https://it.wikipedia.org/wiki?curid=3065121", "title": "Kosmonosy", "text": "Kosmonosy \u00e8 una citt\u00e0 della Repubblica Ceca facente parte del distretto di Mlad\u00e1 Boleslav, in Boemia Centrale."}
{"id": "3065130", "revid": "110157", "url": "https://it.wikipedia.org/wiki?curid=3065130", "title": "Mnichovo Hradi\u0161t\u011b", "text": "Mnichovo Hradi\u0161t\u011b (in tedesco \"M\u00fcnchengr\u00e4tz\") \u00e8 una citt\u00e0 della Repubblica Ceca facente parte del distretto di Mlad\u00e1 Boleslav, in Boemia Centrale.\nIl castello.\nIl castello di Mnichovo Hradi\u0161t\u011b fu costruito dapprima in forme tardo-rinascimentali; fondatore era stato V\u00e1clav Budovec z Budova, un importante politico e scrittore protestante, decapitato nel 1621 come uno dei principali \"leader\" della rivolta ceca contro gli Asburgo.\nRequisito poi alla famiglia dei Budovec e passato ai cattolici Wallenstein (\"Vald\u0161tein\"), il castello fu completamente ricostruito nel XVIII secolo in forme barocche.\nGli interni storici comprendono l'armeria, la biblioteca dei Wallenstein (qui trasferita agli inizi del XX secolo dal castello di Duchcov) e un'importante collezione di ceramiche di Delft. Annessi al castello sono i giardini con una tipica sala terrena barocca.\nAl secondo piano del castello \u00e8 ospitato il museo civico, in cui sono illustrate l'archeologia, l'etnografia e la natura della regione, e sono esposte una farmacia storica e una ricostruzione in scala del castello in rovina di \"Dr\u00e1bsk\u00e9 Sv\u011btni\u010dky\" (XIII secolo).\nNelle vicinanze dell'edificio del castello si trova la chiesa dei Santi Magi e la cappella di Sant'Anna del precedente convento dei Cappuccini, con una raccolta di scultura barocca e la tomba di Albrecht von Wallenstein."}
{"id": "3065131", "revid": "110157", "url": "https://it.wikipedia.org/wiki?curid=3065131", "title": "Vi\u0161era (romanzo)", "text": "Vi\u0161era \u00e8 un romanzo autobiografico di Varlam \u0160alamov. \u0160alamov lo definisce un \"antiromanzo\", che descrive i tre anni di lavori forzati da lui trascorsi nel gulag di Vi\u0161era, negli Urali.\nComposto negli anni settanta, fu pubblicato nel 1998 dagli eredi di V. \u0160alamov, e ristampato da Adelphi nel 2010 (trad. di Claudia Zonghetti). Il testo \u00e8 introdotto da Roberto Saviano, che definisce lo stile narrativo dell'autore e la natura profonda dell'opera come \"manuale di sopravvivenza\" \"sulla possibilit\u00e0 di essere uomini, nonostante tutto\" (p.\u00a015)."}
{"id": "3065133", "revid": "110157", "url": "https://it.wikipedia.org/wiki?curid=3065133", "title": "Lys\u00e1 nad Labem", "text": "Lys\u00e1 nad Labem \u00e8 una citt\u00e0 della Repubblica Ceca facente parte del distretto di Nymburk, in Boemia Centrale."}
{"id": "3065136", "revid": "110157", "url": "https://it.wikipedia.org/wiki?curid=3065136", "title": "M\u011bstec Kr\u00e1lov\u00e9", "text": "M\u011bstec Kr\u00e1lov\u00e9 \u00e8 una citt\u00e0 della Repubblica Ceca facente parte del distretto di Nymburk, in Boemia Centrale."}
{"id": "3065138", "revid": "2047917", "url": "https://it.wikipedia.org/wiki?curid=3065138", "title": "Linee temporanee", "text": "Le linee temporanee, linee geomantiche o linee di prateria, note anche con l'espressione inglese ley line, sono allineamenti di punti geografici aventi un interesse spirituale, ad esempio locazioni di siti religiosi, megaliti, elementi naturali prominenti del paesaggio come valli e rilievi, siti archeologici, e simili. Esiste la convinzione che tali allineamenti non sarebbero casuali, ma collegabili a poteri soprannaturali.\nTale teoria fa leva sulla convinzione che un allineamento sufficientemente accurato di tre o pi\u00f9 punti disposti casualmente sia altamente improbabile.\nStoria.\nL'espressione \"ley line\" venne coniata nel 1921 dall'archeologo dilettante Alfred Watkins, riferendosi a presunti allineamenti da lui stesso \"scoperti\" di numerosi luoghi di interesse geografico e storico, come monumenti antichi e megaliti, creste naturali e attraversamenti fluviali. Nei suoi libri \"Early British Trackways\" e \"The Old Straight Track\", Watkins cerc\u00f2 di identificare tracce di antichi percorsi nel paesaggio britannico, sviluppando in seguito alcune teorie personali secondo cui questi allineamenti sarebbero stati creati ai tempi del neolitico per facilitare gli spostamenti terrestri utilizzando un orientamento a vista e poi tali punti allineati erano rimasti nel paesaggio per millenni. \nNel 1969 lo scrittore John Michell risprese il termine \"ley lines\" nel suo libro \"The View Over Atlantis\", associandolo a presunte teorie spirituali e mistiche sugli allineamenti delle forme della terra, attingendo al concetto cinese di \"feng shui\". Michell riteneva che esistesse una rete mistica di linee temporanee in tutta la Gran Bretagna e tale teoria venne attivamente promossa dalla rivista \"The Ley Hunter\" edita da Paul Screeton, biografo di John Michell.\nIl concetto espresso dal libro di Michell venne poi spiritualizzato e adottato anche da altri autori, e venne utilizzata per individuare altri presunti percorsi allineati sparsi in molti luoghi del mondo.\nCritiche.\nLa teoria di Watkins incontr\u00f2 da subito lo scetticismo di scienziati ed archeologi, tra cui Osbert Guy Stanhope Crawford, che rifiut\u00f2 la pubblicit\u00e0 per il libro \"The Old Straight Track\" nella rivista scientifica \"Antiquity\". Dal 1989, le confutazioni delle teorie di Watkins si sono generalmente basate sui metodi matematici, statistici e l'analisi delle forme.\nUna critica alla teoria delle linee di Watkins afferma che, data l'alta densit\u00e0 di siti storici e preistorici presenti in Gran Bretagna e in altre parti d'Europa, il trovare linee rette che \"collegano\" i siti \u00e8 un fatto banale e riconducibile alla coincidenza. Un'analisi statistica sulle linee temporanee ha concluso che: \"La densit\u00e0 di siti archeologici nel paesaggio britannico \u00e8 cos\u00ec grande che una linea tracciata a caso in qualunque posto ovviamente incontra un certo numero di siti\".\nUno studio del matematico inglese David George Kendall ha utilizzato le tecniche digitali dell'analisi delle forme per esaminare i triangoli formati dalle pietre posizionate verticalmente per dedurre se queste fossero disposte in linee rette. La forma di un triangolo pu\u00f2 essere rappresentata come punto sulla sfera, e la distribuzione di tutte le forme pu\u00f2 essere considerata come una distribuzione sulla sfera. La distribuzione del campione ricavato dalle pietre stazionarie \u00e8 stata confrontata con la distribuzione teorica per dimostrare che la presenza di linee rette non era superiore alla media.\nL'archeologo Richard Atkinson ha raccolto le posizioni delle cabine telefoniche del Regno Unito e provato l'esistenza di una \"linea delle cabine telefoniche\": tale esperimento ha dimostrato che la mera esistenza di tali linee poste su una serie casuale di punti non dimostrava che si trattasse di artefatti intenzionali, tanto pi\u00f9 che \u00e8 noto che le cabine telefoniche non erano disposte secondo un ordine o con alcuna intenzione del genere.\nInclusione nelle teorie new age.\nNel 1969 l'autore britannico John Michell, che in precedenza aveva gi\u00e0 scritto diversi libri sul tema degli UFO, pubblic\u00f2 l'opera \"The View Over Atlantis\", in cui riprese le teorie delle linee di Watkins, ricollegandole al concetto cinese di feng shui. Il libro si rivel\u00f2 un successo popolare, venendo ristampato pi\u00f9 volte nel Regno Unito e negli Stati Uniti fino al 1973.\nLa mescolanza dell'archeologia amatoriale di Watkins con i concetti spirituali cinesi delle forme della terra port\u00f2 a molte nuove teorie sugli allineamenti dei monumenti e sulle caratteristiche del paesaggio naturale. Gli autori si avvalsero della terminologia di Watkins per spiegare i concetti relativi alle credenze radiestesiche e new Age, comprese le teorie che le linee temporanee abbiano poteri spirituali oppure risuonino di una speciale energia psichica o mistico-esoterica. L'attribuzione di tali caratteristiche alle linee temporanee ha quindi portato a classificare il termine come pseudoscienza. Gli occultisti della new age affermano che le linee temporanee sono fonti di potere o energia. Tuttavia, i sostenitori della teoria sostengono che la presunta energia pu\u00f2 essere correlata a campi magnetici, anche se nessuno di questi elementi \u00e8 stato verificato scientificamente. Inoltre, Watkins non attribu\u00ec mai un significato soprannaturale a queste linee: egli credeva che si trattasse semplicemente di percorsi che erano stati utilizzati per scopi commerciali o cerimoniali di origine antichissima, forse risalenti al neolitico o comunque all'et\u00e0 pre-romana."}
{"id": "3065140", "revid": "1226", "url": "https://it.wikipedia.org/wiki?curid=3065140", "title": "Transformers (serie televisiva)", "text": ""}
{"id": "3065141", "revid": "283141", "url": "https://it.wikipedia.org/wiki?curid=3065141", "title": "Ley line", "text": ""}
{"id": "3065142", "revid": "110157", "url": "https://it.wikipedia.org/wiki?curid=3065142", "title": "Milovice (Boemia centrale)", "text": "Milovice \u00e8 una citt\u00e0 della Repubblica Ceca facente parte del distretto di Nymburk, in Boemia Centrale."}
{"id": "3065144", "revid": "110157", "url": "https://it.wikipedia.org/wiki?curid=3065144", "title": "Liber ad honorem Augusti", "text": "Il Liber ad honorem Augusti sive de rebus Siculis (\"Libro in Onore dell'Imperatore, ovvero sulle vicende di Sicilia\": \"Codex\" 120 II della \"Burgerbibliothek\" di Berna), noto anche come Carmen de motibus Siculis (\"Poema sulla rivolta siciliana\") \u00e8 un panegirico in latino, scritto a Palermo da Pietro da Eboli nel 1196, e dedicato a Enrico VI di Svevia.\nContenuti.\nL'opera, in distici elegiaci e in tre libri, celebra la conquista del Regno di Sicilia, tessendo le lodi dell'Imperatore.\nIl pregiato codice miniato (\"Burgerbibliothek\" di Berna, \"ms.\" 120 II) pubblicato nel 1746 da Samuel Engel, con le miniature e le correzioni forse autografe, denota una cura particolare, probabilmente in vista di un dono da fare all'imperatore, prospettiva che non si sa se effettivamente avvenuta.\nL'opera, diseguale nel tono, fu composta tra la discesa in Italia di Enrico VI contro Tancredi e il 28 settembre 1197, data della morte dello svevo. Secondo lo storico tedesco Houben, fu composta nella primavera del 1195."}
{"id": "3065147", "revid": "585241", "url": "https://it.wikipedia.org/wiki?curid=3065147", "title": "Istituto dell'Enciclopedia italiana Treccani", "text": ""}
{"id": "3065149", "revid": "1632387", "url": "https://it.wikipedia.org/wiki?curid=3065149", "title": "El\u00e4kel\u00e4iset", "text": "Gli El\u00e4kel\u00e4iset (finlandese: \"Pensionati\") sono un gruppo musicale finlandese fondato nel 1993. Il gruppo si \u00e8 specializzato nei generi humppa e jenkka.\nIl gruppo suona principalmente cover di famose canzoni pop e rock, rivisitandole in finlandese."}
{"id": "3065151", "revid": "46931", "url": "https://it.wikipedia.org/wiki?curid=3065151", "title": "La carica degli Apaches", "text": ""}
{"id": "3065165", "revid": "110157", "url": "https://it.wikipedia.org/wiki?curid=3065165", "title": "Ro\u017e\u010falovice", "text": "Ro\u017e\u010falovice \u00e8 una citt\u00e0 della Repubblica Ceca facente parte del distretto di Nymburk, in Boemia Centrale."}
{"id": "3065167", "revid": "110157", "url": "https://it.wikipedia.org/wiki?curid=3065167", "title": "Sadsk\u00e1", "text": "Sadsk\u00e1 \u00e8 una citt\u00e0 della Repubblica Ceca facente parte del distretto di Nymburk, in Boemia Centrale."}
{"id": "3065172", "revid": "287204", "url": "https://it.wikipedia.org/wiki?curid=3065172", "title": "Sh2-97", "text": "Sh2-97 \u00e8 una nebulosa a emissione visibile nella costellazione del Cigno.\nSi individua nella parte meridionale della costellazione, a breve distanza dal confine con la Volpetta; giace sul bordo di un tratto della Via Lattea molto luminoso, nel punto in cui inizia ad essere oscurato dai grandi complessi nebulosi della Fenditura del Cigno. Si presenta come una nube di aspetto circolare, con un punto pi\u00f9 luminoso e una vasta area diffusa meno appariscente, estesa su circa 10'; il periodo migliore per la sua osservazione nel cielo serale ricade fra i mesi di giugno e novembre.\nSh2-97 \u00e8 una regione H II composta da un nucleo pi\u00f9 denso che appare associato ad una nebulosa a riflessione, circondato da una regione di gas pi\u00f9 rarefatto di forma rozzamente circolare; secondo alcuni studi la sua distanza sarebbe pari a circa 3900\u00a0parsec (12720 anni luce), pertanto oltre la regione del Complesso del Cigno, vicino al tratto iniziale del Braccio di Orione. Studi condotti alla lunghezza d'onda dell'infrarosso hanno permesso di individuare in essa due sorgenti, indicate con le sigle IRAS\u00a019539+3001 e IRAS\u00a019542+3004, coincidenti con oggetti stellari giovani profondamente immersi nei gas della nube; ci\u00f2 sarebbe una diretta conferma del fatto che in Sh2-97 sarebbero attivi dei fenomeni di formazione stellare, e infatti la nube \u00e8 indicata nel catalogo Avedisova col numero 919. A queste sorgenti se ne aggiunge una visibile alle onde radio, individuata fin dagli anni settanta."}
{"id": "3065173", "revid": "729019", "url": "https://it.wikipedia.org/wiki?curid=3065173", "title": "Jennifer Blake", "text": "\u00c8 meglio conosciuta per il suo lavoro nella promotion tutta al femminile Shimmer Women Athletes e allo stesso tempo in molte altre promotions in America e in Canada. Attualmente lavora solo per la SHIMMER e per la federazione messicana della Asistencia Asesor\u00eda y Administraci\u00f3n.\nCarriera.\nDal suo incontro con Bret Hart quando aveva 15 anni ha sempre voluto diventare una wrestler; quindi ha debuttato come ring announcer. Presto ha iniziato ad essere coinvolta in diversi angles e poi a lottare. Ha lottato negli Stati Uniti per la Shimmer dove ha fatto coppia sia con Danyah che con LuFisto. Con la seconda era solita fare coppia sotto il nome di Suicide Blondes. Le Suicide Blondes hanno iniziato nell'ora defunta LLW (Living Legends Wrestling, ad Hamilton, Ontario) come il primo team al femminile a lottare solo contro team maschili.\nJennifer e LuFisto hanno lottato in alcuni match insani come Suicide Blondes, incluso un \"Fans bring the weapons match\" contro JC Owens (circa 180\u00a0kg) e Dan Magnum (circa 135\u00a0kg).\nHanno anche avuto una vittoria per schienamento contro il miglior tag team in Ontario, I Flatliners (Asylum &amp; Matt Burns).\nShimmer Women Athletes.\nHa debuttato come wrestler per la Shimmer Women Athletes nel Volume 17 dove ha fatto coppia con Danyah perdendo un tag team match contro le International Home Wrecking Crew (Rain e Jetta). Pi\u00f9 tardi quella sera il team di Jennifer Blake e Danyah \u00e8 stato sconfitto anche dall'Experience (Lexie Fyfe e Malia Hosaka) nel Volume 18. Hanno perso quando Lexie e Malia hanno messo a segno il loro Double Team Gourdbuster su Jennifer Blake. Nel Volume 19 ha fatto il suo debutto in singolo perdendo un match contro Allison Danger, la founder della promotion. Nel post match Allison \u00e8 stata definita una \"diet canadian\" dalle Canadian NINJAS (Portia Perez e Nicole Matthews) e questo ha portato ad un tag team match nel Volume 20 dove Portia e Nicole hanno sconfitto Jennifer e Allison sottomettendo Allison con un Fujiwara Armbar e reinfortunandole il braccio nel frattempo. Il 19 ottobre dello stesso anno ha preso parte al Tag Team Gauntlet Match per decretare le prime SHIMMER Tag Team Champions insieme alla sua tag team partner LuFisto come le Suicide Blondes. Loro sono entrate col numero tre e sono riuscite ad eliminare le Canadian NINJAS con la loro mossa finale di coppia ma sono poi state eliminate subito dopo dalle International Home Wrecking Crew (Jetta e Rain) dopo che Jennifer \u00e8 stata colpita in pieno volto con un tirapugni da Jetta. Pi\u00f9 tardi quella sera Jennifer Blake ha avuto il suo breakout match contro Cheerleader Melissa, che l'ha schienata dopo un Air Raid Crash.\nDopo aver saltato il Volume 23, che \u00e8 stato registrato il 2 maggio 2009, ha fatto il suo ritorno qualche ora pi\u00f9 tardi nel Volume 24 dove ha ottenuto la sua prima vittoria in singolo schienando Amber O'Neal dopo un Super Kick. Il giorno dopo ha lottato un match contro Rain, con a bordo ring Lacey. La Canadese ha perso il match a causa di un intervento di Lacey che ha dato la possibilit\u00e0 a Rain di connettere con il suo Acid Rain. Pi\u00f9 tardi quella sera, nel Volume 26, ha perso un Fatal 4 Way contro Jessie McKay quando la Wrestler Australiana ha connesso con il suo Boyfriend Stealer su Kellie Skater e Annie Social, la manager di Melanie Cruise, anch'essa nel match, ha messo fuori gioco Jennifer spingendola verso il guardrail. Lei avrebbe dovuto prendere parte allo show del 4\u00ba Anniversario l'8 novembre ma non ha potuto prendervi parte quando le \u00e8 stato proposto di prolungare il suo soggiorno ed allenamento in Messico.\nJennifer Blake ha fatto un ritorno a sorpresa durante il Volume 31 dove ha soccorso Allison Danger da un brutale attacco di Melanie Cruise e Annie Social. Questo ha portato ad un tag team match nel Volume 32 che ha visto Allison Danger fare coppia con Jennifer Blake (le due presentate come le \"Ultimate Punch\") e sconfiggere il team di Melanie Cruise e Annie Social.\nJAPW Women's Division.\nHa debuttato nella divisione femminile della JAPW nell loro primo show \"Female Revolution\" che ha preso luogo l'8 gennaio 2009. Nel suo match, che ha aperto lo show, ha perso contro Portia Perez dopo che la Canadia NINJA ha poggiato i suoi piedi sulla corda pi\u00f9 bassa. Lei avrebbe dovuto anche prendere parte al secondo show, \"Double Header\", dove avrebbe dovuto lottare con Raisha Saeed ma non si \u00e8 potuta presentare a causa di problemi con il viaggio e da allora non \u00e8 pi\u00f9 stata bookata nella promotion.\nWrestlicious.\nNel primo 2009 Jennifer Blake ha preso parte ai tapings di \"Wrestlicious\", promotion fondata da JV Rich e diretta da Jimmy Hart, dove ha interpretato il personaggio di \"Ice Princess\" Autumn Frost. Nell'edizione di \"Wrestlicious Takedown\" del 10 marzo 2010, la seconda ad essere mandata in onda ha lottato il suo primo match per la promotion sconfiggendo nel Main Event della serata sconfiggendo Paige Webb. Da allora \u00e8 comparsa sporadicamente in qualche episodio di \"The Young and the Wrestlers\", un angle continuo in Wrestlicious, senza mai pi\u00f9 lottare.\nAbsolute Intense Wrestling.\nNel maggio 2009 Jennifer Blake ha preso parte all'evento \"Girls Night Out\" della Absolute Intense Wrestling a Cleveland per coronare la prima AIW Women's Champion. L'evento era un torneo di una notte ad eliminazione diretta con 8 wrestlers. Jennifer Blake \u00e8 stata eliminata nel secondo round del torneo dopo aver perso contro Hailey Hatred. Il match di Jennifer Blake e Haley Hatred \u00e8 considerato il miglior match femminile nella storia della compagnia e ha ricevuto molti complimenti da molti atleti della stessa federazione. Jennifer \u00e8 tornata in AIW nell'Ottobre 2009 per partecipare al secondo evento tutto al femminile della federazione, \"Girls Night Out 2\" perdendo contro Jessicka Havoc in un altro match eccezionale.\nMessico:Asistencia Asesor\u00eda y Administraci\u00f3n.\nNel 2009 Jennifer \u00e8 sbarcata in Messico, lottando per la promotion Extreme Air Wrestling (\"Lucha Libre Extrema Aerea\", EAW). Ha fatto il suo debutto il 6 giugno 2009 a Teziutl\u00e0n, Puebla, perdendo contro John Scott ed Erica del Rico in coppia con Derrick Nikerson (Neikirk). Il 20 giugno ha ottenuto la sua prima vittoria sconfiggendo Sensual Rain a San Juan de los Lagos, Jalisco. Nella Asistencia Asesor\u00eda y Administraci\u00f3n lei usa il ring name di Jennifer Blade ed \u00e8 parte della stable heel \"La Legi\u00f2n Extranjera\" guidata da Konnan. Nella promotion fa coppia regolarmente con altri membri della \"Legi\u00f2n\" Rain e Sexy Star. All'evento Rey de Reyes del 2010 Rain, Christina Von Eerie e Sexy Star si sono scontrate con Cinthia Moreno, Mari e Faby Apache, un match che ha Cinthia ha vinto per il suo team schienando Sexy Star. Durante un'intervista post-\"Rey de Reyes\" Sexy Star ha dichiarato che gli Apaches e Cintia Moreno non erano altro che cameriere, il che ha portato la AAA a programmare un match tra Cinthia Moreno, Faby e Mari Apache contro Sexy Star, Rain e Jennfier Blake a TripleMania XVIII dove la persona schienata o sottomessa sarebbe dovuta essere la schiava del team vincente per un mese. A TripleMania \"La Legi\u00f2n\" ha sconfitto la Moreno e le Apaches quando Jennifer ha schienato Mari, grazie in parte all'arbitraggio ingiusto di Hiko del Tirantes. Dopo il match Konnan ha ordinato a Mari Apache di cominciare i suoi servigi da cameriera immediatamente cominciando col pulire la loro stanza abiti. La stipulazione \u00e8 scaduta il 6 luglio 2010."}
{"id": "3065174", "revid": "1982", "url": "https://it.wikipedia.org/wiki?curid=3065174", "title": "Vicky Leandros (L\u00e9andros)", "text": ""}
{"id": "3065179", "revid": "124968869", "url": "https://it.wikipedia.org/wiki?curid=3065179", "title": "Massacro del bar Panda", "text": "Il massacro del bar Panda fu un attacco terroristico verificatosi il 15 dicembre 1998 nei confronti dei civili serbi, nella citt\u00e0 di Pe\u0107 (Kosovo nord-occidentale), durante la guerra del Kosovo.\nL'attacco.\nIl 14 dicembre, fuori dal bar caffetteria Panda, situato nell'area territoriale meridionale dei quartieri a maggioranza albanese Kape\u0161nica e Zatra, degli uomini armati a volto coperto iniziarono a fare fuoco sui presenti, lasciando a terra 6 adolescenti di etnia serba.\nNonostante rimanga ancora oggi sconosciuta l'identit\u00e0 dei terroristi, si ritiene che l'attacco sia da configurarsi come una vendetta trasversale per l'uccisione dei guerriglieri avvenuta nei giorni antecedenti da parte dei ribelli albanesi. |Ciononostante, il 17 gennaio 2014, il giornale serbo Kurir scrisse a proposito di una fonte vicina al governo serbo che dichiar\u00f2 che c'erano prove concrete per cui questo crimine fu ordinato da Radomir Markovi\u0107 ed eseguito da Milorad Ulemek (Legija), con lo scopo di far credere che l'esecuzione fu pianificata ed eseguita dall'U\u00c7K. Lo stesso Aleksandar Vu\u010di\u0107 dichiar\u00f2 che non ci sono prove per accusare i kosovari albanesi per questo crimine.\nConseguenze.\nL'attacco port\u00f2 a un immediato giro di vite per incrementare la sicurezza della popolazione nella citt\u00e0, soprattutto nell'area colpita . La macroarea di cui faceva parte il bar Panda fu evacuata e fatta perquisire dalle forze di polizia abitazione per abitazione alla ricerca di armi o qualunque altra cosa potesse servire a prevenire ulteriori azioni di guerriglia.\nNel corso della maxioperazione furono uccisi dalla polizia serba due kosovari albanesi."}
{"id": "3065182", "revid": "33965989", "url": "https://it.wikipedia.org/wiki?curid=3065182", "title": "Ala dritta", "text": ""}
{"id": "3065184", "revid": "1318658", "url": "https://it.wikipedia.org/wiki?curid=3065184", "title": "Parco nazionale di Kerinci Seblat", "text": "Il parco nazionale di Kerinci Seblat \u00e8 il pi\u00f9 grande parco nazionale di Sumatra (Indonesia). Si estende in totale per 13.791\u00a0km\u00b2, comprendendo quattro province: Sumatra Occidentale, Jambi, Bengkulu e Sumatra Meridionale.\nInsieme ai parchi nazionali di Bukit Barisan Selatan e Gunung Leuser costituisce uno dei patrimoni dell'umanit\u00e0, la foresta tropicale di Sumatra .\nL'area del parco comprende gran parte dei monti Barisan, compresa la pi\u00f9 alta vetta di Sumatra, il Kerinci (3805\u00a0m). Nel parco si trovano anche sorgenti calde, fiumi con rapide, caverne, cascate panoramiche e il pi\u00f9 elevato lago vulcanico dell'Asia sud-orientale - il Gunung Tujuh.\nIl parco ospita una gran variet\u00e0 di flora e fauna. Crescono qui pi\u00f9 di 4000 specie di vegetali, tra cui il fiore pi\u00f9 grande del mondo, la \"Rafflesia arnoldi\", e la pianta erbacea con la pi\u00f9 grande infiorescenza, l'aro titano. La fauna comprende tigri di Sumatra, rinoceronti di Sumatra, elefanti di Sumatra, leopardi nebulosi del Borneo, tapiri dalla gualdrappa, orsi malesi e 370 specie di uccelli."}
{"id": "3065192", "revid": "1924342", "url": "https://it.wikipedia.org/wiki?curid=3065192", "title": "Alexey Zhigalkovich", "text": ""}
{"id": "3065193", "revid": "1566286", "url": "https://it.wikipedia.org/wiki?curid=3065193", "title": "Arno Frisch", "text": "\u00c8 conosciuto al pubblico per i suoi ruoli nei film di Michael Haneke \"Funny Games\" e \"Benny's Video\". "}
{"id": "3065196", "revid": "1851848", "url": "https://it.wikipedia.org/wiki?curid=3065196", "title": "Football Club Internazionale 1918-1919", "text": "La rosa del Football Club Internazionale nei tornei di guerra della stagione 1918-1919 era cos\u00ec composta come segue.\nFonti e bibliografia.\nLibri che hanno pubblicato tabellini e i risultati dei tornei disputati durante la Grande Guerra:\nAlmanacco dello Sport La Guerra e lo Sport 1919, Edizioni Bemporad, Firenze, conservato dalla Biblioteca Nazionale Braidense di Milano e la Biblioteca Nazionale Centrale di Firenze.\nAlmanacco Illustrato del Milan edito da Panini Spa, ricerca storica curata da Luigi La Rocca ed Enrico Tosi, Milano, 1999 e 2005 (2 edizioni).\nUn secolo di calcio a Legnano di Carlo Fontanelli e Gianfranco Zottino, Geo Edizioni, Empoli (FI), novembre 2004."}
{"id": "3065205", "revid": "767487", "url": "https://it.wikipedia.org/wiki?curid=3065205", "title": "Bloody Murder 2", "text": "Bloody Murder 2 \u00e8 un film del 2003 diretto da Rob Spera. Scritto da John R. Stevenson, \u00e8 il sequel di \"Bloody Murder\".\nTrama.\nSono passati cinque anni, ormai dai fatti accaduti a \"Camp Placid Pines\", e Tracy continua ancora ad avere incubi su suo fratello scomparso cinque anni fa. Ora, insieme ad altri suoi compagni si prepara a chiudere il campo estivo per l'arrivo dell'inverno. Ma misteriosi omicidi ricominciano ad apparire.\nIl serial killer non \u00e8 morto e sta cercando vendetta, e lo far\u00e0 col sangue.\nProduzione.\nIn Italia il film \u00e8 stato distribuito esclusivamente per il mercato home video, in DVD."}
{"id": "3065207", "revid": "33966494", "url": "https://it.wikipedia.org/wiki?curid=3065207", "title": "Morimond", "text": ""}
{"id": "3065214", "revid": "62004", "url": "https://it.wikipedia.org/wiki?curid=3065214", "title": "Mario De Clercq", "text": "A lui \u00e8 intitolato il Grote Prijs Mario De Clercq, prova del Superprestige di ciclocross che si svolge annualmente a Ronse.\nCarriera.\nAttivo nel professionismo dal 1991 al 2004, nei primi anni si dedic\u00f2 soprattutto al ciclismo su strada, militando nella Buckler-Colnago-Decca prima e nella Lotto-Isoglass poi. Partecip\u00f2 in diverse occasioni a classiche quali Parigi-Roubaix, Giro delle Fiandre, Milano-Sanremo e Gand-Wevelgem, non entrando per\u00f2 mai nei primi dieci all'arrivo; fu inoltre al via di tre edizioni del Tour de France (1992, 1994 e 1995) ma in tutte e tre i casi abbandon\u00f2 la corsa. Ottenne due sole vittorie su strada, una tappa alla Vuelta a los Valles Mineros nel 1991 e il Tour de Vend\u00e9e nel 1995.\nCominci\u00f2 a dedicarsi con maggior costanza al ciclocross a partire dalla seconda met\u00e0 degli anni 1990, e fu proprio in questa specialit\u00e0 che consegu\u00ec i risultati pi\u00f9 importanti di carriera: si laure\u00f2 infatti campione del mondo nel 1998 a Middelfart, nel 1999 a Poprad e nel 2002 a Zolder, salendo sul podio iridato anche in altre quattro annate. Nel 1999 vinse la coppa del mondo, mentre nel 2001 e nel 2002 si aggiudic\u00f2 il campionato nazionale.\nSi \u00e8 ritirato dall'attivit\u00e0 il 30 dicembre 2004 dopo il Centrumcross di Surhuisterveen. Il 2 marzo 2005 la Federciclismo belga gli ha comminato una squalifica di quattro anni, due dei quali sospesi, per l'affare di traffico di prodotti dopanti che l'ha visto coinvolto insieme a Johan Museeuw e Jo Planckaert. Dal 2007 \u00e8 direttore sportivo della Sunweb-Revor, squadra belga con licenza UCI Continental divenuta negli anni Marlux e Pauwels Sauzen-Bingoal. \u00c8 figlio di Ren\u00e9 De Clercq, anch'egli ciclocrossista attivo nei primi anni 1970, mentre suo zio paterno \u00e8 Roger De Clercq, attivo negli anni 1960 perlopi\u00f9 su strada."}
{"id": "3065227", "revid": "124673402", "url": "https://it.wikipedia.org/wiki?curid=3065227", "title": "Ugo di Romans", "text": "Biografia.\nPriore del monastero di Saint-Marcel a Chalon-sur-Sa\u00f4ne, il 19 ottobre 1073 venne eletto vescovo di Die e il 9 marzo 1074 ricevette la consacrazione episcopale a Roma dalle mani di papa Gregorio VII: venne trasferito alla sede metropolitana di Lione nel 1083.\nSostenitore della riforma gregoriana, fu legato pontificio di Gregorio VII, che lo indic\u00f2 tra i suoi possibili successori: avendo avversato la sua elezione ed essendo vicino all'imperatore Enrico IV, sub\u00ec la scomunica da parte di papa Vittore III il 29 agosto 1087, ma papa Urbano II revoc\u00f2 il provvedimento e lo reintegr\u00f2 nelle sue cariche.\nPresiedette un sinodo ad Autun che eman\u00f2 provvedimenti contro il nicolaismo e la simonia.\nNel 1094 Ugo di Romans scomunic\u00f2 il re di Francia Filippo I per aver contratto irregolarmente matrimonio con Bertrada di Montfort (+1117).\nPapa Pasquale II non gli conferm\u00f2 l'incarico di legato."}
{"id": "3065229", "revid": "767487", "url": "https://it.wikipedia.org/wiki?curid=3065229", "title": "Il sole splende alto", "text": "Il sole splende alto (\"The Sun Shines Bright\") \u00e8 un film del 1953 diretto da John Ford.\n\u00c8 stato presentato in concorso al 6\u00ba Festival di Cannes.\nTrama.\nWilliam Priest, ex trombettiere dell'esercito confederato, ricopre la carica di giudice a Fairfield (Kentucky), con il consenso e la stima di tutta la cittadinanza. Alla scadenza del suo mandato, gli si contrappone come candidato il nordista Horace Maydew. Priest rischia di perdere il favore popolare in seguito all'atteggiamento non conformista assunto in alcune circostanze, come ad esempio quando si \u00e8 opposto fermamente al linciaggio di un giovane di colore, ingiustamente accusato di aver violentato una ragazza bianca; o come quando ha preso le difese di una donna condannata dall'opinione pubblica, morta in disgrazia e al cui corteo funebre fa accodare i cittadini. Davanti alla bara pronuncia parole ispirate al Vangelo che fanno commuovere perfino il suocero della morta, che aveva disconosciuto la nipote e che ora riabbraccia, dimostrando cos\u00ec a tutti di aver concesso il perdono alla nuora.\nGiunti ormai al termine del giorno delle elezioni, Maydew si sente sicuro della vittoria ma, a sorpresa, tutto il gruppo di coloro che volevano linciare il ragazzo vota compatto per il giudice uscente: ora i voti sono esattamente divisi a met\u00e0, ma Priest non ha ancora votato e la sua rielezione \u00e8 salutata dai concittadini con fiero entusiasmo.\nRealizzazione.\n\"Il sole splende alto\" \u00e8 un remake de \"Il giudice\", che lo stesso John Ford aveva girato nel 1934. Tratto da tre racconti brevi di Irvin S. Cobb (\"The Sun Shines Bright\", \"The Mob from Massaq\", e \"The Lord Provides\"), il film fu l'ultimo girato per la Republic Pictures. Tra gli attori compare anche Francis Ford, fratello del regista. Il ruolo del giudice venne affidato a Charles Winninger, un popolare attore che proveniva da Broadway e che, a Hollywood, era diventato un quotato caratterista. Fu l'unica volta che, sullo schermo, interpret\u00f2 la parte del protagonista.\nFord era molto affezionato al film e lo considerava uno dei migliori tra quelli che aveva realizzato. In piena caccia alle streghe, il tema gli aveva permesso di prendere coraggiosamente posizione contro i pregiudizi e contro il clima di paura e di delazione che stava contagiando il mondo del cinema statunitense. Dal punto di vista commerciale, tuttavia, il film fu un fiasco."}
{"id": "3065231", "revid": "228587", "url": "https://it.wikipedia.org/wiki?curid=3065231", "title": "Branko Radi\u010devi\u0107", "text": "Studioso di poesia popolare, autore di tre raccolte di poesie, \u00e8 considerato il maggior poeta romantico serbo per le innovazioni da lui apportate alla tematica e al linguaggio della lirica colta. Ai moduli del classicismo Radi\u010devi\u0107 oppose un'ispirazione soggettiva, legata ai motivi dell'amore e della natura, un'espressione viva e spregiudicata, un abile dosaggio del materiale verbale, attinto in parte alla lingua parlata."}
{"id": "3065232", "revid": "287204", "url": "https://it.wikipedia.org/wiki?curid=3065232", "title": "Branko Radicevic", "text": ""}
{"id": "3065233", "revid": "330270", "url": "https://it.wikipedia.org/wiki?curid=3065233", "title": "Leonora Sanvitale", "text": ""}
{"id": "3065234", "revid": "330270", "url": "https://it.wikipedia.org/wiki?curid=3065234", "title": "Contessa di Scandiano", "text": ""}
{"id": "3065239", "revid": "1963768", "url": "https://it.wikipedia.org/wiki?curid=3065239", "title": "Jordan Radi\u010dkov", "text": "La sua narrativa si colloca nell'ambito del realismo lirico, nel quale Radi\u010dkov inserisce elementi allegorici e fantastici.\nDopo l'esordio come giornalista, a partire dal 1959 ha pubblicato numerose raccolte di racconti: \"Tutti e nessuno\" (1975), \"La memoria e i cavalli\" (1975), \"La fionda\" (1977), \"La tenera spirale\" (1983), \"L'uovo di gennaio\" (1986), \"Una piccola leggenda del Nord\" (1989); in Italia una scelta delle pagine pi\u00f9 significative della produzione radi\u010dkoviana \u00e8 stata pubblicata nei volumi \"I racconti di Cerkazki\" (1983) e \"L'uovo di gennaio\" (1990).\nTra i lavori teatrali: \"Pandemonio\" (1968), \"Gennaio\" (1973), \"Tentativo di volo\" (1979).\nLe opere di Radi\u010dkov sono state tradotte in oltre 30 paesi e, nel 2001 \u00e8 stato nominato per il Premio Nobel per la letteratura."}
{"id": "3065241", "revid": "287204", "url": "https://it.wikipedia.org/wiki?curid=3065241", "title": "Jordan Radickov", "text": ""}
{"id": "3065248", "revid": "112130262", "url": "https://it.wikipedia.org/wiki?curid=3065248", "title": "Nicholas Udall", "text": "Docente a Oxford e poi a Eton, severissimo educatore e prelato con manifeste simpatie per il luteranesimo, Nicholas Udall \u00e8 ricordato nella storia della letteratura come autore della commedia \"Ralph Roister Doister\" (1553 ca). Imperniata sul personaggio del soldato millantatore, questa commedia riprende temi e motivi di Plauto e Terenzio, inserendoli in un contesto rurale e popolare inglese, e rappresenta uno dei momenti decisivi dell'evoluzione del dramma anglosassone. \nFu, nel 1541, la prima persona ad essere condannata in virt\u00f9 del Buggery Act, la prima legge inglese espressamente contro la sodomia. Non essendovi aggravanti la pena dell'impiccagione venne mutata in reclusione."}
{"id": "3065249", "revid": "256896", "url": "https://it.wikipedia.org/wiki?curid=3065249", "title": "College di Eton", "text": ""}
{"id": "3065252", "revid": "287204", "url": "https://it.wikipedia.org/wiki?curid=3065252", "title": "Ambrosius Brueghel", "text": "La sua opera \u00e8 vicina a quella del fratello, Jan Brueghel il Giovane, e del nipote, Abraham Brueghel; collabor\u00f2 direttamente con David Teniers il Giovane per alcune opere. Fu attivo prevalentemente ad Anversa e probabilmente viaggi\u00f2 in Italia attorno al 1639; ricopr\u00ec la carica di decano della Corporazione di San Luca dal 1653 al 1671."}
{"id": "3065253", "revid": "287204", "url": "https://it.wikipedia.org/wiki?curid=3065253", "title": "Tin Ujevi\u0107", "text": "Nei suoi versi, raccolti tra l'altro in \"Il lamento dello schiavo\" (1920), \"Poesie\" (1937), \"La pietra assetata alla sorgente\" (postumo, 1956), espresse con un linguaggio limpido ed essenziale la sua angoscia di fronte all'instabilit\u00e0 di valori del mondo contemporaneo.\nFu anche saggista di grande acutezza (\"Gente alla porta dell'osteria\", 1938) e celebre traduttore dall'inglese e dal russo (Walt Whitman, Alexander Blok)."}
{"id": "3065254", "revid": "52891", "url": "https://it.wikipedia.org/wiki?curid=3065254", "title": "Sint-Lucasgilde", "text": ""}
{"id": "3065262", "revid": "92723", "url": "https://it.wikipedia.org/wiki?curid=3065262", "title": "Federazione cestistica del Costa Rica", "text": ""}
{"id": "3065263", "revid": "767487", "url": "https://it.wikipedia.org/wiki?curid=3065263", "title": "Il pianeta errante", "text": "Il pianeta errante (\"War Between The Planets\" nella edizione statunitense) \u00e8 un film di fantascienza del 1966 diretto e prodotto da Antonio Margheriti sotto lo pseudonimo di Anthony M. Dawson. \u00c8 stata la terza pellicola pubblicata del cosiddetto \"quartetto Gamma Uno\" (dal nome della stazione spaziale usata come ambientazione), una serie di quattro film a basso costo girati contemporaneamente da Margheriti per il mercato statunitense.\nTrama.\nIl gruppo di astronauti della base spaziale Gamma Uno \u00e8 impegnato nella ricerca delle cause di misteriosi terremoti che si verificano sul pianeta Terra. Si trovano cos\u00ec a contatto con un misterioso minuscolo pianeta rosso vivo e pulsante che si nutre di asteroidi attirandoli a s\u00e9 con il gas.\nL'equipaggio di Gamma Uno decide cos\u00ec di impiegare un ordigno a base di antimateria, ma per farlo deve scendere nelle viscere del pianeta, dove, a causa dello smarrimento del detonatore, uno degli astronauti dovr\u00e0 sacrificarsi per farlo esplodere.\nProduzione.\nIl film fu prodotto con costi assai ridotti dalla Mercury Film International per conto della Metro Goldwyn Mayer, assieme ad altri tre (\"I criminali della galassia\", \"I diafanoidi vengono da Marte\" e \"La morte viene dal pianeta Aytin\") girati contemporaneamente da Margheriti nel giro di dodici settimane, sfruttando stesse scenografie e la maggior parte del cast. Inizialmente realizzati per il mercato televisivo statunitense, con l'intento di dare vita a un nuovo genere \"made in Italy\" (dopo quello spaghetti western) economico, differenziandosi dai lungometraggi americani ad elevato budget. Il ciclo \u00e8 rimasto noto come \"Quartetto Gamma Uno\" dal nome dell'immaginaria stazione spaziale usata come ambientazione. Per il resto, le quattro storie sono completamente diverse tra loro e i protagonisti dei primi due film cambiano nei successivi.\nTutto il cast italiano era accreditato con pseudonimi anglosassoni, per dare l'impressione che si trattasse di un film statunitense.\nA detta dello stesso Margheriti, \"Il pianeta errante\" pi\u00f9 che un nuovo capitolo del cinema di fantascienza di matrice italiana vuole essere un \"remake\" de \"Il pianeta degli uomini spenti\". Lo testimonia il fatto che buona parte delle sequenze conclusive sono state girate utilizzando le medesime scenografie e montate con stile visionario e quasi psichedelico.\nDistribuzione.\nIl film in Italia \u00e8 stato distribuito nelle sale dal 29 luglio 1966. Negli Stati Uniti \u00e8 stato distribuito solo nel 1971, col titolo \"War Between the Planets\" o anche \"Planet on the Prowl\"."}
{"id": "3065265", "revid": "92723", "url": "https://it.wikipedia.org/wiki?curid=3065265", "title": "Comitato Olimpico del Costa Rica", "text": ""}
{"id": "3065270", "revid": "287204", "url": "https://it.wikipedia.org/wiki?curid=3065270", "title": "The Addams Family", "text": "La famiglia Addams (\"The Addams Family\") \u00e8 un gruppo di personaggi protagonista di varie opere dal 1938. Altri significati posso essere:"}
{"id": "3065271", "revid": "33968237", "url": "https://it.wikipedia.org/wiki?curid=3065271", "title": "Rete Quattro", "text": ""}
{"id": "3065275", "revid": "115869365", "url": "https://it.wikipedia.org/wiki?curid=3065275", "title": "Bartolomeo Facio", "text": "Biografia e opere.\nFiglio di Paolino, notaio e Cancelliere del Comune di Spezia, della nobile famiglia dei Fazio/Facio originaria di Fabiano, studia a Verona, Firenze e Genova. Dal 1420 al 1426 \u00e8 allievo di Guarino da Verona, massimo grecista e latinista del tempo.\nAll'inizio degli anni trenta \u00e8 notaio del Comune di Lucca e poi della Repubblica di Genova. \n&lt;br&gt;Giunge a Napoli per la prima volta il 20 settembre 1443 come ambasciatore della Repubblica di Genova e vi fa ritorno nel febbraio dell'anno successivo con la qualifica di Cancelliere genovese e con l'incarico di fare da precettore al figlio del Doge ghibellino Raffaele Adorno. \n&lt;br&gt;Nel 1445, mentre Genova \u00e8 in preda alle lotte e ai rivolgimenti politici mossi dalla fazione guelfa capeggiata da Giano di Campofregoso (che poco dopo ne diventer\u00e0 il nuovo doge), Bartolomeo accetta di entrare alla corte aragonese del re Alfonso V d'Aragona come suo consigliere segretario di Stato. \nSuccede a Lorenzo Valla come storico ufficiale del regno alfonsino .\nTra le sue opere principali sono il \"De rebus gestis ab Alphonso I Neapolitanorum rege libri X\" (1448-1455), il \"De bello veneto clodiano\" (pubblicato nel 1568) e i trattati morali \"De humanae vitae felicitate\" e \"De excellentia ac praestantia hominis\".\n&lt;br&gt;Esegue la traduzione dal greco in latino l'\"Anabasi di Alessandro\" opera di Flavio Arriano di Nicomedia (II secolo d.C.) sulle imprese in India di Alessandro Magno; l'opera viene stampata a Pesaro nel 1508 da Gerolamo Soncino dopo le correzioni apportate dall'umanista Ludovico Odasio.\nInteressato ai valori dell'arte, compone il trattato \"De viris illustribus\" nel quale descrive con acume alcuni pittori suoi contemporanei, come Pisanello e Gentile da Fabriano e, tra i primi in Italia, si occupa dei pittori fiamminghi, dei quali comprende e descrive i caratteri peculiari: in Jan van Eyck coglie la tecnica inimitabile, in grado di rendere i pi\u00f9 svariati effetti luminosi e la nitidezza dei particolari anche lontanissimi; su Rogier van der Weyden scrive invece che la superba resa dei sentimenti non intacca la dignit\u00e0 profonda di volti e gesti.\n&lt;br&gt;Le descrizioni di Facio comprendono anche alcuni scultori (predice un futuro di successo per Donatello) e sono importanti perch\u00e9 risolvono alcuni problemi di datazione di opere e ci permettono di conoscere quali tendenze dell'arte quattrocentesca avessero maggiormente attirato gli umanisti e le corti italiane della prima met\u00e0 del secolo.\nBartolomeo Facio muore a Napoli verso la fine del novembre 1457. Viene sepolto nella Chiesa di Santa Maria Maggiore, ma ben presto del luogo della sua tomba si perde notizia."}
{"id": "3065276", "revid": "352448", "url": "https://it.wikipedia.org/wiki?curid=3065276", "title": "Italo-normanni", "text": ""}
{"id": "3065280", "revid": "113867271", "url": "https://it.wikipedia.org/wiki?curid=3065280", "title": "Canso d'Antioca", "text": "La Canso d'Antioca \u00e8 un poema epico in occitano del tardo secolo XII nella forma di una \"chanson de geste\" che descrive la prima crociata fino all'assedio di Antiochia (1098). Di essa ci resta solo un frammento di 707 alessandrini contenuto in un manoscritto conservato alla \"Biblioteca de la Real Academia de la Historia\" di Madrid. \nLa \"Canso\" \u00e8 una rielaborazione di un precedente racconto epico occitano della prima crociata scritto da Gregorio Bechada probabilmente tra il 1106 e il 1118. Essendo parzialmente basata su testimoni oculari, la \"Canso\" serve di per s\u00e9 come fonte per il contributo occitano ad Antiochia. Essa enfatizza le gesta eroiche dei cavalieri della Francia meridionale, specialmente Gouffier de Lastours, e dell'Italia meridionale, gli italo-normanni sotto Boemondo di Taranto. Si \u00e8 talvolta ipotizzato che avesse estesamente trattato di Raimondo IV di Tolosa, ma la sua figura non \u00e8 stata trovata nei frammenti sopravvissuti. \nLa \"canso\" serv\u00ec da modello letterario per la \"Canso de la crosada\" del XIII secolo di Guilhem de Tudela e per la \"Storia della Guerra di Navarra\" del tardo XIII secolo di Guilhem Anelier. Parti di essa sono state anche tradotte in castigliano per la \"Gran Conquista de Ultramar\", la quale anche contiene materiale unico possibilmente preso in prestito dalla versione completa della \"Canso\" o dal precedente poema epico di Bechada."}
{"id": "3065281", "revid": "110157", "url": "https://it.wikipedia.org/wiki?curid=3065281", "title": "Chiesa di San Martino (Blenio)", "text": "La chiesa parrocchiale di San Martino di Tours \u00e8 un edificio religioso che si trova a Blenio in frazione Olivone, in Canton Ticino.\nStoria.\nLe prime citazioni di un edificio sorto in questo luogo si hanno in documenti storici risalenti al 1136. Nel 1991 tuttavia una campagna di scavi archeologici ha portato alla luce resti di un'antica abside appartenenti all'originaria costruzione e risalenti all'VIII-IX secolo, esposti nel Museo di San Martino congiuntamente ad altri ritrovamenti risalenti a secoli successivi. Nel XVII secolo l'edificio venne pesantemente rimaneggiato stravolgendone l'impostazione originaria; il coro \u00e8 stato costruito nel 1654. Il campanile, in stile romanico, venne eretto nel XII secolo.\nDescrizione.\nLa chiesa si presenta con una pianta ad unica navata, coperta con volta a botte. Sui fianchi si aprono diverse cappelle laterali."}
{"id": "3065285", "revid": "38120", "url": "https://it.wikipedia.org/wiki?curid=3065285", "title": "Cat-Man e Kitten", "text": "Cat-Man e Kitten (anche Catman e Kitten e The Cat-Man and the Kitten) furono un paio di supereroi creati da Charles M. Quinlan ed Irwin Hasen, e pubblicati nel 1940 dall'ora defunta Holyoke Publishing. A causa di alcune circostanze della seconda guerra mondiale, una versione radicalmente modificata dei personaggi fu pubblicata in Australia durante la Guerra e ristampata poi negli anni cinquanta. La AC Comics avrebbe riportato in vita i personaggi negli anni ottanta.\nGolden Age.\nNel 1940, la Tem Publishing Co. (una delle tante filiali della Holyoke) pubblicava periodicamente un fumetto, \"Crash Comics\". Il n. 4 vide l'origine e la prima comparsa di Cat-Man. Cat-Man, alias David Merryweather, fu cresciuto a Burma da una tigre femmina dopo l'assassinio dei suoi genitori. Dopo aver vissuto per anni con questa tigre, ottenne delle abilit\u00e0 super umane, come la super forza, una grande agilit\u00e0, la visione notturna naturale e le leggendarie \"9 vite\" feline. Infine, David fece ritorno negli Stati Uniti, dove rimase inorridito dai criminali che intimidivano gli innocenti. Per fermare tutto ci\u00f2, divenne un investigatore privato; successivamente, divenne ufficiale nell'esercito. Assegnato a mansioni statali, indoss\u00f2 un costume color oliva e arancione con il simbolo nero della testa di un gatto divenendo cos\u00ec Cat-Man.\nCat-Man si dimostr\u00f2 cos\u00ec popolare da guadagnarsi una propria serie nel maggio 1941. Nel n. 5, Cat-Man incontr\u00f2 Katie Conn, un'acrobata circense di 11 anni che cadde sotto la custodia del suo zio senza scrupoli dopo che i suoi genitori perirono in un incendio. Questo zio la costringeva a rubare per lui. Cat-Man intervenne per conto suo e si fece carico di assicurarsi che suo zio venisse portato davanti alla giustizia. Dato che non aveva pi\u00f9 un tutore, Katie fu adottata da David. La ragazzina lo aiut\u00f2 a combattere il crimine per le strade, cucendosi un costume rosso e giallo e facendosi chiamare Kitten. Inizialmente, David tent\u00f2 di persuaderla dal seguirlo, ma Katie si dimostr\u00f2 pi\u00f9 che adatta all'incarico, e infine i due divennero partner. Con la continuazione della serie, Katie divenne pi\u00f9 grande e David fu promosso al rango di Capitano.\nIn \"Cat-Man Comics\" n. 8, Cat-Man invi\u00f2 Katie in un campo estivo dove incontr\u00f2 Micky Matthews, la spalla del Diacono. Insieme ebbero numerose avventure sotto il nome di Little Leaders. Quando Cat-Man e Kitten si spostarono a Central City (casa del Diacono e da non confondere con la Central City di Flash) continuarono le loro avventure sia con che senza costume. I \"Little Leaders\" comparvero fino alla cancellazione della serie \"Cat-Man Comics\".\n\"Cat-Man Comics\" dur\u00f2 ben 32 numeri, fino al 1946, quando la Holyoke venne chiusa. Infine, i personaggi divennero di pubblico dominio.\nRevisione australiana.\nCat-Man comparve in una versione in bianco e nero radicalmente alterata di una casa editrice australiana, la Gordon &amp; Gotch, quando gli americani importarono le leggi, durante la seconda Guerra Mondiale, che ostacolavano l'accesso ai fumetti della Holyoke. In questa revisione australiana, Cat-Man non aveva un'identit\u00e0 segreta o super poteri, e continu\u00f2 ad indossare il costume posseduto in \"Crash Comics\". Tuttavia, Cat-Man era un superbo guerriero ed un brillante inventore, armato di una pistola Luger, un paio di occhiali per la visione notturna, l'abilit\u00e0 di accecare temporaneamente i suoi nemici con una luce proveniente dagli stessi occhiali, ed una cintura multiuso come quella di Batman.\nCat-Man fu inserito in un quartier generale sulla vetta di una montagna, la cui prima area di azione era l'entroterra australiano. Tuttavia, quando la situazione lo necessitava, era solito anche girare il mondo per combattere il crimine. Quando lo faceva veniva assistito dalla sua spalla \"maschile\", Kit; la sua fidanzata, Terry West, era un'impiegata delle Nazioni Unite e suo padre, il Professor West, era un famoso scienziato.\nIl Cat-Man australiano fu il protagonista di una serie molto pi\u00f9 corta di quella del suo predecessore, infatti ebbe un'uscita massima di 12 numeri. Negli anni '50, la Tricho li avrebbe ristampati come \"Catman Comics\" n. da 13 a 22. I personaggi comparvero anche nella serie \"Giant Phantom Comics\".\nModern Age.\nAC Comics.\nNegli anni '80, la casa editrice AC Comics cre\u00f2 una versione retroattiva dei personaggio come parte del suo universo.\nIn questa versione, al cambiamento di Katie da adolescente a donna adulta fu data una spiegazione: ferita mortalmente da un nemico del duo, la vita di Katie venne salvata quando Cat-Ma trasfer\u00ec dentro di lei una delle sue nove vite. Tuttavia, questo ebbe il piccolo effetto collaterale di invecchiarla prematuramente fino all'et\u00e0 adulta, anche se la sua mentalit\u00e0 rimase quella di una ragazzina, facendo s\u00ec che Cat-Man rimanesse costernato dalla sua identit\u00e0 segreta. Infine, la sua maturit\u00e0 emotiva abbracci\u00f2 la sua forma fisica, e i due si sposarono. Poco dopo, entrambi decisero di fare parte dei Vault of Superheroes, un programma di animazione sospesa diretto dal governo degli Stati Uniti al fine di preservare gli eroi per eventuali necessit\u00e0 future.\nRilasciati dalla Vault negli anni '80, si adattarono alla vita moderna, e divennero alleati di Miss Victory e dei membri della Femforce. Sfortunatamente, il loro nemico primario, il Dr. Macabre, venne risvegliato da un'ibernazione simile a quella a cui furono sottoposti loro, e continu\u00f2 ad essere una minaccia per i Merryweathers.\nLa AC pubblic\u00f2 le storie moderne di Cat-Man e Kitten nella sua antologia \"Men of Mystery\"; ristamp\u00f2 anche alcune storie della Holyoke che non contraddissero la continuit\u00e0 corrente dell'universo AC.\nA causa dell'orientamento femminista dell'universo AC, il duo viene spesso annunciato come Kitten and Cat-Man.\nDynamite Entertainment.\nNel 2008, Cat-Man e Kitten comparvero in un flashback in \"Progetto Superpoteri\", di Alex Ross e Jim Krueger, pubblicato dalla Dynamite Entertainment; nel numero \"Project Superpowers: Chapter Two Prelude\", fu affermato che i due eroi comparvero in numeri futuri di questa linea, Cat-Man come un essere ferino dal nome Man-Cat, e Kitten come parte delle spalle degli eroi e degli eroi adolescenti."}
{"id": "3065287", "revid": "767487", "url": "https://it.wikipedia.org/wiki?curid=3065287", "title": "Guilhem Anelier", "text": "Alcuni pensano che il nome di Guilhem Anelier sia riferibile a due trovatori. \nOpera.\n\u00c8 autore del poema epico occitano del XIII secolo \"La Guerra de Navarra\", in forma di \"chanson de geste\", che racconta minuziosamente la guerra civile in Navarra del 1276\u20131277, descritto come una \"canso\" e pubblicato nel 1856 con il titolo di \"Histoire de la guerre de Navarre en 1276 et 1277\", da Francisque Michel. \nComposizioni.\n I. \n Gesu Crist, qu'es mon paire et vera Trinitatz, \n e ver Dios e ver oms e vera unitatz, \n m'a dat sen e saber qu'eu sia aprimatz \n en entendre razos et en far motz doblatz: \n per qu'eu vuyll far .i. libre, que razo n'ay assatz;\n qu'eu vey que zes segle es assy atornatz, \n que mas pot traicios que no fa leialtatz. \n Per que m platz qu'eu vos digua, ab que si' escoltatz, \n de \u00e7o que a estat fait el temps que n'es passatz. \n E prec a Jhesu Crist, on son totas bontatz,\n Que m lays ben comen\u00e7ar e meiltz finir, si'l platz, \n qu'en lui es totz podes. \n [...]&lt;/poem&gt;"}
{"id": "3065289", "revid": "339392", "url": "https://it.wikipedia.org/wiki?curid=3065289", "title": "Campionato Italiano Boulder di arrampicata", "text": ""}
{"id": "3065290", "revid": "352448", "url": "https://it.wikipedia.org/wiki?curid=3065290", "title": "Guilhem Anelier de Tolosa", "text": ""}
{"id": "3065294", "revid": "339392", "url": "https://it.wikipedia.org/wiki?curid=3065294", "title": "Campionato Italiano Lead di arrampicata", "text": ""}
{"id": "3065300", "revid": "767487", "url": "https://it.wikipedia.org/wiki?curid=3065300", "title": "Johan Magnus Almqvist", "text": "Biografia.\nEra il fratello di Ludvig Teodor Almqvist, mentre suo padre era Sven Johan Almqvist. Svolse gli studi di teologia nelle citt\u00e0 di Uppsala e Lund. Fu anche membro del parlamento."}
{"id": "3065307", "revid": "33689", "url": "https://it.wikipedia.org/wiki?curid=3065307", "title": "Dalfinet", "text": "Il suo nome significa \"piccolo delfino\" o se vogliamo \"delfinetto\", derivato evidentemente dal suo luogo di origine. Ha scritto solo un \"sirventes\", \"De meg sirventes ai legor\", che ci \u00e8 pervenuto. \nDalfinet, insieme ai colleghi trovatori Folquet de Lunel e Cerver\u00ed de Girona, si trovava in Spagna nel 1269 nell'\"entourage\" dell'\"infante\" Pere el Gran di Aragona (Pietro III d'Aragona) per accompagnarlo a Toledo, dove fu al servizio di Alfonso X di Castiglia. Il 26 aprile del 1269, a Riello, nei pressi di Cuenca, durante il viaggio, lui e Folquet ricevono tre \"solidi\" di paga, mentre il povero Cerver\u00ed solo uno."}
{"id": "3065313", "revid": "110157", "url": "https://it.wikipedia.org/wiki?curid=3065313", "title": "Orto botanico di Vico d'Elsa", "text": "L'Orto Botanico di Vico d'Elsa si trova in via Zambra, 3/a a Vico d'Elsa frazione del Comune di Barberino Val d'Elsa. Il giardino si adagia su una collina del piccolo borgo che guarda San Gimignano.\nL'Orto \u00e8 nato grazie all'Associazione \"Il Giardino SottoVico\" ed ai numerosi contributi dell'Amministrazione comunale di Barberino val d'Elsa, della Banca di Credito Cooperativo di Cambiano e della Provincia di Firenze. Ospita piante grasse provenienti dai diversi continenti del pianeta, \u00e8 costituito da una serra principale e da un ampio giardino adibito ad ospitare alcune piante aromatiche. Il progetto nasce per dare a tutte le persone un luogo di incontro e per rendere la diversit\u00e0 di ognuno parte integrante del progetto. La diversit\u00e0 delle piante diventa dunque simbolo della diversit\u00e0 umana ponendola in un contesto di armonia e di pace.\nPianta dell'orto.\nL'orto \u00e8 suddiviso internamente per rappresentare le cinque aree dei sensi. Ogni area stimola una singola parte di noi e attraverso l'intero percorso il visitatore \u00e8 guidato a riscoprire odori, suoni e sensazioni.\nOrario di apertura.\nNel periodo estivo il giardino osserva i seguenti orari:"}
{"id": "3065314", "revid": "287204", "url": "https://it.wikipedia.org/wiki?curid=3065314", "title": "7459 Gilbertofranco", "text": "7459 Gilbertofranco \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,5997412\u00a0UA e da un'eccentricit\u00e0 di 0,1480378, inclinata di 5,34035\u00b0 rispetto all'eclittica.\nL'asteroide \u00e8 dedicato all'astrofilo italiano Gilberto Franco."}
{"id": "3065315", "revid": "352448", "url": "https://it.wikipedia.org/wiki?curid=3065315", "title": "Guillem de Berguedan", "text": ""}
{"id": "3065319", "revid": "729019", "url": "https://it.wikipedia.org/wiki?curid=3065319", "title": "Pallavolo maschile ai I Giochi della Lusofonia", "text": "Il I campionato di pallavolo maschile ai Giochi della Lusofonia si \u00e8 svolto nel luglio 2006 a Macao, durante i I Giochi della Lusofonia. Al torneo hanno partecipato 3 squadre nazionali di stati di lingua portoghese e la vittoria finale \u00e8 andata al Portogallo.\nPodio.\nCampione.\nPortogallo(Primo titolo)\nSecondo posto.\nMacao\nTerzo posto.\nIndia"}
{"id": "3065321", "revid": "44627", "url": "https://it.wikipedia.org/wiki?curid=3065321", "title": "Curriculum vit\u00e6", "text": ""}
{"id": "3065339", "revid": "729019", "url": "https://it.wikipedia.org/wiki?curid=3065339", "title": "Cleveland (Mississippi)", "text": "Cleveland \u00e8 una citt\u00e0 (\"city\") degli Stati Uniti d'America, capoluogo della contea di Bolivar, nello Stato del Mississippi."}
{"id": "3065346", "revid": "729019", "url": "https://it.wikipedia.org/wiki?curid=3065346", "title": "Pallavolo maschile ai II Giochi della Lusofonia", "text": "Il II campionato di pallavolo maschile ai Giochi della Lusofonia si \u00e8 svolto nel luglio 2009 a Lisbona, in Portogallo, durante i II Giochi della Lusofonia. Al torneo hanno partecipato 4 squadre nazionali di stati di lingua portoghese e la vittoria finale \u00e8 andata per la seconda volta consecutiva al Portogallo.\nPodio.\nCampione.\nPortogallo(Secondo titolo)\nSecondo posto.\nMacao\nTerzo posto.\nCapo Verde"}
{"id": "3065350", "revid": "1305772", "url": "https://it.wikipedia.org/wiki?curid=3065350", "title": "Peugeot B\u00e9b\u00e9", "text": "Il nome Peugeot B\u00e9b\u00e9 pu\u00f2 riferirsi ad una delle due seguenti autovetture di fascia bassa prodotte nei primi anni del XX secolo, entrambe note all'epoca con tale soprannome:"}
{"id": "3065353", "revid": "33969213", "url": "https://it.wikipedia.org/wiki?curid=3065353", "title": "Air Guyane SP", "text": ""}
{"id": "3065355", "revid": "33969216", "url": "https://it.wikipedia.org/wiki?curid=3065355", "title": "CAIRE", "text": ""}
{"id": "3065359", "revid": "6923", "url": "https://it.wikipedia.org/wiki?curid=3065359", "title": "John Rowland", "text": "John Rowland \u00e8 un personaggio della serie televisiva \"Desperate Housewives\", interpretato dall'attore Jesse Metcalfe.\nPersonaggio fisso nel cast della prima stagione, compare in alcuni episodi nelle stagioni successive.\nIl personaggio.\nViene presentato come uno studente che nel tempo libero lavora come giardiniere dei Solis ed \u00e8 diventato l'amante di Gabrielle, annoiata dalle lunghe assenze del marito per lavoro.\nAll'inizio della serie, la relazione tra John e Gabrielle va avanti da un anno.\nRuolo all'interno della serie.\nPrima stagione.\nLa relazione tra John e Gabrielle incontra molteplici difficolt\u00e0: la principale \u00e8 rappresentata da Juanita Solis, la suocera della donna. Juanita infatti scopre la relazione della nuora con il giardiniere, ma viene investita accidentalmente da Andrew Van de Kamp e, dopo essere finita in coma, muore cadendo dalle scale dell'ospedale, non riuscendo quindi a rivelare la scoperta a Carlos.Inoltre, mentre John sta chiacchierando con il suo amico Justin, sua madre Helen li sente parlare della relazione che il ragazzo ha con una vicina sposata. Alcune strane circostanze la spingono a convincersi che la donna \u00e8 Susan Mayer e cos\u00ec la picchia durante una sfilata di beneficenza organizzata da Gabrielle. Sentendosi in colpa verso l'amica, Gabrielle \u00e8 costretta a confessare la verit\u00e0 ad Helen, che la prende molto male e le giura vendetta.Successivamente Gabrielle scopre di essere incinta e il padre potrebbe essere John: il giovane \u00e8 intenzionato a prendersi le sue responsabilit\u00e0 e a parlare con Carlos, ma Gabrielle si oppone, chiarendogli che qualunque sia la verit\u00e0, Carlos sar\u00e0 comunque il padre del bambino. John confessa la verit\u00e0 a Carlos nell'ultimo episodio, durante il suo processo: Carlos tenta di aggredire John, ma viene bloccato dalla sicurezza.\nStagioni successive.\nNella seconda stagione Gabrielle rompe definitivamente con John; il ragazzo inizia allora una relazione con Joan, un'altra donna facoltosa: scoperta questa nuova storia, Gabrielle licenzia il ragazzo.In seguito Gabrielle perde il bambino dopo essere stata aggredita dal figlio ritardato di Betty Applewhite. In questo momento scopre di desiderare davvero un figlio e cos\u00ec lei e Carlos avviano le pratiche per l'adozione; durante questo percorso si imbattono per\u00f2 in Helen Rowland (impiegata all'ufficio adozioni), che pu\u00f2 cos\u00ec attuare la sua vendetta, impedendo ai Solis di avere un bambino.\nNella terza stagione John incontra Gabrielle in un hotel dove la donna \u00e8 andata in vacanza dopo la separazione da Carlos. John le racconta che \u00e8 in procinto di sposarsi con Tammy Sinclair, la figlia del proprietario dell'hotel, ed \u00e8 diventato albergatore nell'azienda del suocero.\nNella quarta stagione John ritrova Gabrielle in un hotel e le confessa di star divorziando da Tammy (dalla quale ha avuto un bambino) e di essere ancora innamorato di lei. Gabrielle, che nel frattempo \u00e8 tornata con Carlos, gli dice di no. Carlos poi incontra John e decide di perdonarlo per la tresca avuta con sua moglie.\nL'ultima apparizione di John \u00e8 nella sesta stagione: diventato ristoratore, ha aperto un locale a Fairview, dove trova Gabrielle a pranzo con la sua famiglia. La donna si preoccupa quando John propone ad Ana (la nipote di Carlos che vive dai Solis) di lavorare nel suo ristorante perch\u00e9 ha paura che possa sedurla. In realt\u00e0 John vuole arrivare a Gabrielle, che per\u00f2 gli dice una volta per tutte che non lascer\u00e0 Carlos e la famiglia per mettersi con lui."}
{"id": "3065361", "revid": "729019", "url": "https://it.wikipedia.org/wiki?curid=3065361", "title": "Clinton (Mississippi)", "text": "Clinton \u00e8 una citt\u00e0 (\"city\") degli Stati Uniti d'America, situata nella contea di Hinds, nello Stato del Mississippi.\nQui sono nati i figli del famoso \"Million Dollar Man\" Ted DiBiase Sr.: Brett DiBiase e Ted DiBiase Jr."}
{"id": "3065366", "revid": "599013", "url": "https://it.wikipedia.org/wiki?curid=3065366", "title": "Matvej Vasil'evi\u010d Zacharov", "text": "Origini e carriera.\nNato da genitori contadini a Tver', nel 1917 si arruola nella Guardia rossa (futura Armata Rossa). Durante la guerra civile, serve sotto il generale Kliment Voro\u0161ilov. Si diploma all'Accademia militare Frunze nel 1928 e successivamente all'Accademia Ufficiali Sovietica (1937). Viene quindi nominato Capo di Stato Maggiore del Distretto Militare di Leningrado e fra il 1938 e il 1940 ottiene l'incarico di Sottocapo di Stato Maggiore Generale e Capo di Stato Maggiore del Distretto Militare di Odessa.\nAllo scoppio della guerra con la Germania, con l'Operazione Barbarossa, Zacharov comanda diverse armate nel Sud. Tuttavia sul finire del 1941 viene spostato a Nord in qualit\u00e0 di Capo di Stato Maggiore del Fronte Nord-occidentale. In seguito \u00e8 Capo di Stato Maggiore del \"fronte\" Kalinin (1942) e del secondo \"fronte\" Ucraino (1943).\nDopo la guerra ricopre numerose posizioni chiave nell'Armata Rossa, fra cui Comandante in Capo del Gruppo delle Forze Sovietiche in Germania. L'8 maggio 1959 viene nominato Maresciallo dell'Unione Sovietica, divenendo successivamente Capo di Stato Maggiore Generale e Vice-ministro della Difesa (1960-1963). Ritiratosi nel 1971, muore il 31 gennaio 1972."}
{"id": "3065368", "revid": "729019", "url": "https://it.wikipedia.org/wiki?curid=3065368", "title": "Rudolf Walden", "text": "Biografia.\nEducato all'accademia militare di Hamina dal 1892 al 1900, fu sospeso dal servizio nel 1902.\nSi trasfer\u00ec a San Pietroburgo, dove entr\u00f2 nell'industria cartaria. Nel 1911 era agente, e in seguito azionista, della cartiera \"Simpele\" nella Finlandia orientale; negli anni successivi lavor\u00f2 anche per altre aziende del settore.\nTorn\u00f2 in Finlandia nel 1917. La guerra civile gli permise una veloce carriera militare. Fu comandante in capo dell'esercito finlandese e della guardia civile nel dicembre 1918 e ministro della guerra dal 28 novembre 1918 al 15 agosto 1919. Nel 1920 fece parte della delegazione che firm\u00f2 il trattato di Tartu con l'Unione Sovietica.\nNel 1918 fond\u00f2 la \"United Paper Mills\" (UPM), dalla fusione delle cartiere \"Simpele\", \"Myllykoski\", \"Jamsankoski\" e \"Walkiakoski\". In pochi anni divenne la seconda industria del settore in Finlandia, in seguito una delle pi\u00f9 grandi in Europa.\nFu amministratore delegato della UPM fino al 1940, quando divenne ministro della difesa. Ricopr\u00ec tale incarico fino al novembre 1944; importanti furono i rapporti da lui intercorsi con la Svezia e gli Stati Uniti d'America. Nel 1940, al termine della guerra d'inverno, fu uno dei delegati finlandesi che firmarono il trattato di Mosca.\nPerse due figli nella seconda guerra mondiale. Nell'ottobre 1944 un ictus lo port\u00f2 alla paralisi, mor\u00ec due anni dopo."}
{"id": "3065377", "revid": "729019", "url": "https://it.wikipedia.org/wiki?curid=3065377", "title": "Coahoma (Mississippi)", "text": "Coahoma \u00e8 una citt\u00e0 (\"town\") degli Stati Uniti d'America, situata nella contea di Coahoma, nello Stato del Mississippi."}
{"id": "3065380", "revid": "307923", "url": "https://it.wikipedia.org/wiki?curid=3065380", "title": "Coahoma", "text": ""}
{"id": "3065384", "revid": "38120", "url": "https://it.wikipedia.org/wiki?curid=3065384", "title": "Miss Masque", "text": "Miss Masque \u00e8 una combattente del crimine mascherata immaginaria. Comparve originariamente nei fumetti pubblicati dalla Nedor Comics, e successivamente rinnovati dalla AC Comics, dalla America's Best Comics, e dalla Dynamite Entertainment.\nNedor Comics.\nMiss Masque \u00e8 l'identit\u00e0 segreta di Diana Adams, una giovane mondana che decise di combattere il crimine e l'ingiustizia sotto copertura. Miss Masque non ha alcun superpotere ma pu\u00f2 contare sulla sua arguzia e sul suo paio di pistole. Il suo costume originale era un vestito rosso con mini gonna, un capello rosso, guanti e mantello, e una maschera; un emblema con due \"M\" gialle sul petto con un cappello su di essere per completare l'insieme. Una versione successiva del costume era diviso in due pezzi e maniche pi\u00f9 corte.\nMiss Masque comparve per la prima volta in \"Exciting Comics\" n. 51 della Nedor Comics (settembre 1946). Comparve anche in America's Best Comics (da non confondere con la associata della DC Comics), \"Fighting Yank\", e \"Black Terror\", ma la sua comparsa finale nella Golden Age avvenne in \"America's Best Comics\" n. 31 (luglio 1949).\nNon ci furono mai scrittori e artisti accreditati per la prima comparsa di Miss Masque. Alex Schomburg e Frank Franzetta fornirono le illustrazioni per le successive copertine, e Ralph Mayo disegn\u00f2 alcuni schizzi.\nAC Comics.\nMiss Masque \u00e8 uno dei tanti personaggi della Golden Age di pubblico dominio e rinnovati dalla AC Comics nei primi anni '90. La nuova versione debutt\u00f2 in AC Annual n. 2 (1991). Nella continuit\u00e0 della AC, Diana Adams \u00e8 una mondana canadese in visita a New Orleans per il giorno di marted\u00ec grasso. Essendosi dimenticata di portare un costume per la festa, ne cerc\u00f2 uno in un curioso negoziodi Bourbon Street. Il venditore tent\u00f2 di avvertire la ragazza che il costume era posseduto dallo \"Spirito della giustizia\"; dato che Diana era di fretta, ignor\u00f2 l'avvertimento, compr\u00f2 il costume, e se ne and\u00f2 di fretta. Quando il divertimento venne interrotto da una rapina, Adams ferm\u00f2 i criminali e salv\u00f2 la vita degli altri partecipanti alla festa. Trovandosi stranamente soddisfatta dall'esperienza, decise di darsi al crimine a tempo pieno.\nNel suo debutto della storia firmata AC Comics, si rivel\u00f2 che Miss Masque era parte di un gruppo di combattenti del crimine degli anni quaranta che accettarono di sottoporsi alla Vault of Heroes, una camera di stasi disegnata per mantenere i supereroi in animazione sospesa finch\u00e9 non fossero stati necessari. Diana fu risvegliata negli anni novanta e si un\u00ec alle Femforce nel loro combattimento contro The Shroud. Successivamente, divenne un membro delle Sentinels of Justice.\nMiss Masque comparve in numerosi fumetti della AC Comics, inclusi \"Femforce\", \"Good Girl Art Quarterly\", ed una sua serie. La AC ristamp\u00f2 anche numerose storie a lei dedicate durante la Golden Age come parte dei fumetti \"Golden Age Men of Mystery\" e \"Golden Age Greats\".\nAmerica's Best Comics/DC.\nLa versione Golden Age di Miss Masque fu ripresa da Alan Moore per il suo fumetto \"Tom Strong\", pubblicato dalla \"America's Best Comics\" (ora una parte della DC Comics). Moore utilizz\u00f2 i personaggi di pubblico dominio della Nedor Comics per popolare la Terra Obscura, la versione alternativa della Terra di Tom Strong. Nella storia di Moore, gli eroi furono inseriti in animazione sospesa nel 1969, durante un'invasione aliena, e furono risvegliati 30 anni dopo da Tom Strong. Miss Masque comparve per la prima volta in \"Tom Strong\" n. 12 (giugno 2001).\nMiss Masque comparve poi nello spin-off di \"Tom Strong\", \"Terra Obscura\", scritto da Peter Hogan da alcune trame sviluppate dallo stesso Hogan e Alan Moore. Ora nominatasi Ms. Masque, divenne membro della nuova squadra di supereroi nota come SMASH. Il suo costume venne modificato, rimpiazzando la mini gonna con un paio di pantaloni attillati. Ebbe poi una relazione con Carol Carter, alias Fighting Spirit (figlia del supereroe deceduto Fighting Yank).\nDynamite Entertainment.\nMiss Masque fu rinnovata ancora una volta come Masquerade in \"Progetto Superpoteri\" di Alex Ross e Jim Jrueger e pubblicato dalla Dynamite Entertainment. Questa serie limitata present\u00f2 numerosi eroi della Golden Age di pubblico dominio, rinnovati e aggiornati per le storie moderne in una storia che mostra la visione di Ross e Krueger del destino di questi eroi.\nMasquerade fu una dei tanti supereroi che comparvero dopo la seconda guerra mondiale, e fu poi intrappolata e imprigionata nel Vaso di Pandora da una falso Fighting Yank. Quando il vaso venne distrutto decadi dopo (in \"Progetto Superpoteri\" n. 3), Masquerade ricomparve in Giappone. Il suo costume fu drasticamente alterato dalla versione che aveva quando fu imprigionata nel vaso; ora indossava un lungo cappotto rosso con un cappello, una maschera, un paio di pistole western, e soffriva di amnesia. Trov\u00f2 un altro eroe, V-Man, e i due furono portati a New York - ora la nuova Shangri-La - insieme ad altri eroi che furono liberati dal vaso.\nIl periodo passato nel vaso le fece sviluppare letteralmente dei poteri di mascheramento - ora poteva replicare l'aspetto delle altre persone (anche se nel settimo numero della serie fu mostrato che poteva impossessarsi dei corpi altrui). In aggiunta alla somiglianza con altre persone, Masquerade ne assorbiva la conoscenza, inclusi i ricordi e le abilit\u00e0. Sfortunatamente, questo la portava per qualche momento a credere che fosse \"lei\" quella persona la cui identit\u00e0 veniva copiata. Questo le caus\u00f2 anche l'innamoramento verso il suo compagno di squadra V-Man, di cui sapeva tutto.\nNel 2009, la Dynamite Entertainment diede a Masquerade una sua miniserie, cominciata a febbraio e collegata alla trama di \"Progetto Superpoteri\"."}
{"id": "3065385", "revid": "767487", "url": "https://it.wikipedia.org/wiki?curid=3065385", "title": "Lhadj Belaid", "text": "Biografia.\nEl Haj Belaid nacque in un piccolo villaggio vicino a Tiznit. Rimasto orfano molto giovane, dovette svolgere diversi lavori per mantenere se stesso e la sua famiglia. Si trasfer\u00ec a Tazeroualt dove venne introdotto alla poesia e la musica berbera. Acquis\u00ec un grande prestigio da parte dei berberi del Marocco in particolare Chleuh.\nFu il primo musicista Chleuh a registrare un album, negli studi Path\u00e9 Marconi a Parigi nel 1937.\nA 65 anni dalla sua morte \u00e8 ancora conosciuto, rispettato e ricordato da tutti i berberi del Marocco, soprattutto dai Chleuh."}
{"id": "3065386", "revid": "132266", "url": "https://it.wikipedia.org/wiki?curid=3065386", "title": "Centrale di tiro", "text": "La centrale di tiro era un apparecchio elettromeccanico per il controllo simultaneo del tiro delle batterie di una nave da battaglia. \nStoria.\nGran Bretagna.\nL'importanza delle centrali di tiro and\u00f2 via via aumentando col crescere delle distanze di combattimento e con l'affermarsi della necessit\u00e0 di portare all'interno della nave, in posizione ben protetta, tutti gli organi per la direzione del tiro che non avevano bisogno di una visuale sopraelevata. \nLa prima centrale di tiro, adottata dalla Royal Navy nel 1912, era la Dreyer table, uno strumento che integrava, disposti su di un banco di lavoro, un calcolatore analogico della distanza vettoriale del bersaglio (il Dumaresq), un tracciatore semi-automatico del diagramma di rilevamento e di previsione della rotta del bersaglio, un integratore analogico della gittata (il Vickers range clock) ed, infine, un trasmettitore della soluzione di tiro alle batterie.\nLa prima versione marinizzata della \"Dreyer table\", la Mk III, venne installata sulla HMS \"Monarch\" nel 1912, lo stesso anno l'Ammiragliato britannico la adott\u00f2 ufficialmente nella versione di produzione Mark IV. L'apparecchio fu via via installato su tutte le navi della linea britannica: all'epoca della battaglia dello Jutland (maggio 1916) solo, forse, la HMS \"Agincourt\" non era ancora dotata di una \"Dreyer table\"; nello stesso anno inizi\u00f2 l'installazione sugli incrociatori.\nNel 1916, sul monitore HMS \"General Crauford\" fu installato un sistema girostabilizzato di puntamento, denominato GDT (\"Gyro Director Training\") che trasmetteva direttamente alla Dreyer table l'angolo di brandeggio e permetteva di continuare il fuoco, anche se per breve tempo, anche se il bersaglio veniva momentaneamente oscurato. \nL'ultima versione introdotta prima della fine della guerra fu la Mark V installata nel 1917 sulla HMS \"Ramilles\" e sulla HMS \"Hood\" con l'integrazione del GDT e dell'apparecchio di punteria generale. La \"Hood\" si affid\u00f2 alla \"Dreyer table\" Mark V, per il controllo delle batterie principali, fino al suo affondamento nella battaglia dello stretto di Danimarca nel 1941.\nNel 1919 la Royal Navy istitu\u00ec una commissione per studiare e proporre un sostituto della \"Dreyer Table\" ritenuta obsoleta. Dopo le prove fatte nel 1922 sulla HMS \"Repulse\", la prima versione della \"Admiralty Fire Control Table\", la Mk I, fu installata sulle navi da battaglia della classe Nelson alla fine del 1925. La \"Admiralty Fire Control Table\" si componeva di tre sistemi interconnessi, la centrale di tiro, la stazione di direzione di tiro (\"director control tower\") montata su di una torretta girevole e la sezione di trasmissione dei dati.\nLa stazione di direzione di tiro (SDT), provata sull'incrociatore HMS \"Enterprise\" nel 1926, integrava l'apparecchio di punteria generale (APG) con la torre dei telemetri, risolvendo il problema della definizione del bersaglio tra i telemetri e l'APG.\nLa trasmissione dei dati avveniva attraverso due sistemi a corrente continua, uno basato su un rotore dotato di sei magneti permanenti, ed un altro che utilizzava dei motori elettrici in costante movimento che potevano essere innestati o disinnestati a distanza.\nNel 1942 fu installata la versione pi\u00f9 evoluta delle centrali di tiro elettromeccaniche sull'ultima corazzata della storia, la HMS \"Vanguard\": la \"Admiralty Fire Control Table\" Mk 10. La nuova centrale di tiro permetteva di valutare la variazione della rotta e velocit\u00e0 del bersaglio nel tempo, dati che i modelli precedenti dovevano considerare costanti per un intervallo discreto di tempo e permetteva di considerare una rotta curva del bersaglio. Fu la prima centrale di tiro ad essere integrata con un radar di tiro, il Type 274, mantenendo i telemetri come riserva.\nPer il calibro costituente l'armamento principale si aveva generalmente un'unica centrale di tiro collegata con almeno due stazioni di punteria (quella del 1\u00ba direttore del tiro, posta su incrociatori e corazzate sulla sommit\u00e0 del torrione, e quella del 2\u00ba direttore del tiro, posta in sede protetta in controplancia) situata al disotto del ponte corazzato in localit\u00e0 ben protetta da eventuali scoppi di proiettili e di siluri e, per quanto possibile, da fonti di rumore e di calore. Per il calibro secondario (o antisilurante), quando il numero di pezzi era abbastanza considerevole, si avevano molto spesso due centrali di tiro (una per i cannoni di ciascun lato), ognuna delle quali servita da una o due stazioni di punteria che potevano essere sistemate anche in sede protetta.\nGli organi elettromeccanici delle centrali di tiro erano raggruppati all'interno di un grosso armadio avente la forma esterna di un pianoforte, sulla parte frontale del quale sedevano, su appositi sgabelli, gli operatori alla centrale, sottufficiali e marinai della categoria Elettromeccanici SDT (Sistemi Direzione Tiro).\nStati Uniti.\nI primi tavoli di previsione (\"plotting board\"), privi di automatismi, furono installati nel 1908, il primo apparecchio di punteria generale (directorscope) fu installato nel 1913 sulla USS \"Delaware\". Nel gennaio del 1918 fu adottato la prima centrale di tiro, il \"Ford range-keeper Mk I\", della \"Ford Instrument Company\" di H.C. Ford dopo le prove effettuate nel 1916 sulla USS \"Texas\". Dopo la prima guerra mondiale anche la US Navy riun\u00ec una commissione per il miglioramento dei sistemi di tiro, la \"fire-control board\" del 1919. Il risultato fu il \"Ford range-keeper Mk X\" installato sulle navi della classe Tennessee varate lo stesso anno.\nDurante la guerra non ci furono miglioramenti alle centrali di tiro, i principali aggiornamenti furono l'introduzione del radar di scoperta e puntamento ed il loro continuo miglioramento.\nItalia.\nLa prima versione italiana della \"Dreyer table\" britannica fu il \"tavolo previsore\" del 1917 di analoghe prestazioni alle prime versioni della \"Dreyer table\". \nLa prima centrale di tiro introdotta in servizio dalla Regia Marina fu la \"Centrale Salvagnini\", di derivazione francese, installata nel 1919 sulla nave da battaglia \"Conte di Cavour.\" Installata all'interno della \"camera di previsione\", un locale posto al di sotto del ponte corazzato in corrispondenza con la torre di comando che ospitava la plancia e la timoneria della nave. Ben presto detta centrale si rivel\u00f2 poco efficace per l'eccessiva isteresi ed imprecisione. All'inizio degli anni trenta furono messe a punto nuove centrali di tiro realizzate dall'industria nazionale (Officine Galileo e la San Giorgio che aveva acquisito la ditta Girardelli nel 1929 ) sulla base degli studi e dei progetti condotti da Carlo Bergamini e Vincenzo de Feo . \nNel 1928 il prototipo, denominato centrale di tiro Regia Marina tipo Borea, fu installato sulle cacciatorpediniere \"Borea\" e \"Turbine\". Nel 1930 fu installata la prima Centrale di Tiro Regia Marina 1\u00aa versione sugli esploratori della classe Leone costruita dalla San Giorgio, successivamente furono affidate altre commesse alle ditte sopracitate e all'O.L.A.P. (officine lombarde apparecchi di precisione, succursale della Simens tedesca) per i cacciatorpediniere Nembo, Euro, Aquilone e Turbine e per gli incrociatori \"Pola\" e \"Fiume\".\nQuesto nuovo tipo di centrale di tiro fu chiamato \"Regia Marina\". Le centrali di tiro tipo \"Regia Marina\" furono prodotte in quattro differenti versioni:\nUna centrale di tiro Galileo, appartenuta alla corazzata Vittorio Veneto (1937), \u00e8 conservata nel Museo tecnico navale della Spezia.\nGermania.\nLa marina tedesca non mostr\u00f2 interesse per un apparecchio che mantenesse traccia della rotta del bersaglio e non install\u00f2 un dispositivo integrato come la centrale di tiro fino al primo dopoguerra. Il primo apparecchio integrato fu sviluppato, a partire dal 1926, dalla ditta olandese Hazemeyer che forniva una facciata alle ditte tedesche impossibilitate a sviluppare armamenti per gli obblighi del trattato di Versailles. L'apparecchio, denominato \"Schuss-vertrechner C/30\" (calcolatore del valore di tiro) fu installato sugli incrociatori della classe K nel 1930. La versione C/35 fu installata, nel 1935, sulla \"Scharnhorst\", l'ultima versione del 1938, la C/38, fu installata sulla \"Bismarck\". Le centrali tedesche mostravano una disposizione dei comandi simile a quella della centrale Regia Marina, probabilmente per la presentazione della stessa fatta nel 1931 alle autorit\u00e0 tedesche."}
{"id": "3065388", "revid": "110157", "url": "https://it.wikipedia.org/wiki?curid=3065388", "title": "Il grande elenco telefonico della Terra e pianeti limitrofi (Giove escluso)", "text": "Il grande elenco telefonico della Terra e pianeti limitrofi (Giove escluso) \u00e8 un romanzo fantascientifico satirico del 2010 di Gianluca Neri, giornalista e blogger italiano.\nIl libro si sviluppa tutto in una telefonata fra un umano, chiamato Last Chance, nel 2010 e un alieno nel 2053. Usando la scusa di dover spiegare all'alieno come funziona il mondo attuale, l'autore smonta pezzo per pezzo l'ipocrisia e le incoerenze del genere umano."}
{"id": "3065389", "revid": "2065063", "url": "https://it.wikipedia.org/wiki?curid=3065389", "title": "Central'noe televidenie SSSR", "text": "La Televisione Centrale dell'Unione Sovietica () \u00e8 stata la televisione pubblica dell'Unione Sovietica.\nCome gran parte dei media sovietici, la televisione centrale sovietica era, oltrech\u00e9 un mezzo d'intrattenimento, anche uno strumento di propaganda del Partito Comunista dell'Unione Sovietica. Inizialmente era gestita dal Ministero della cultura dell'URSS; in seguito da Gosteleradio.\nStoria.\nPrimi decenni.\nLa radio era inizialmente il principale mezzo di comunicazione di massa in Unione Sovietica, ma gi\u00e0 negli anni trenta erano iniziate le sperimentazioni televisive.\nDal 1\u00ba maggio 1931 furono avviate in Unione Sovietica le prime trasmissioni televisive sperimentali, prive di sonoro. Il 1\u00ba ottobre 1931, il Comitato Radio dell'URSS lanci\u00f2 il canale \"Televidenie imeni Gor\u2019kogo\" sulle onde medie, trasmettendo per la prima volta in via ufficiale da Mosca inizialmente per 30 minuti al giorno per poi aumentare la frequenza a 12 volte al mese per 60 minuti. Lo standard usato per le trasmissioni era quello tedesco da 30 linee in 4:3 con 12,5 fotogrammi al secondo. Nel 1932, due stazioni radio di Leningrado iniziarono a trasmettere il segnale televisivo assieme a quella Mosca.\nIl primo televisore sovietico prodotto per uso domestico fu il B-2, uscito nel 1933 da una fabbrica di Leningrado. Il dispositivo, prodotto artigianalmente in due o tre unit\u00e0 al giorno, era dotato di un disco di Nipkow, molto sottile e leggero, montato su un motore a bassa potenza, e generava un'immagine di 16x12 mm, ingrandita a 4x3 cm grazie a una lente interna. La custodia era completamente in legno ed era dotata di tre comandi che servivano a regolare la velocit\u00e0 del motore del disco di Nipkov, della frequenza degli impulsi di sincronizzazione e la loro ampiezza. Il segnale video veniva ricevuto tramite una normale radio mentre per il sonoro era necessario l'utilizzo di un altro ricevitore sintonizzato su una frequenza diversa. Il costo di un apparecchio televisivo equivaleva all'epoca allo stipendio medio di un operaio.\nNel dicembre del 1933, le trasmissioni televisive di Mosca cessarono in seguito agli studi sulla televisione elettronica. In quell'anno, lo scienziato Sem\u0451n Kataev propose per primo l'impiego del tubo catodico in URSS in seguito ai suoi studi sull'iconoscopio e sulla trasmissione elettronica. Tuttavia, poich\u00e9 l'industria sovietica non aveva ancora padroneggiato le nuove apparecchiature televisive, l'11 febbraio 1934 furono riprese le trasmissioni a onde medie e venne istituito il dipartimento televisivo di Mosca del Comitato radio dell'URSS.\nLa prima trasmissione televisiva sonora avvenne il 15 novembre 1934 e consistette in un concerto di variet\u00e0, durante il quale l'attore Ivan Moskvin lesse \"Il malfattore\" di Anton \u010cechov, seguito dall'esibizione di una cantante e di una coppia di ballerini. Due anni dopo, la produzione dei B-2 venne interrotta.\nLe trasmissioni pubbliche regolari iniziarono il 9 marzo 1938 con una programmazione serale costituita da notiziari, documentari e show d'intrattenimento. Nello stesso anno, venne lanciato \"Leningradskogo televidenija\" che trasmetteva da Leningrado fino al nord dell'Unione Sovietica.\nNel 1938 furono effettuate le prime trasmissioni sperimentali di televisione elettronica.\nCentro televisivo di Mosca (1939-1949).\nIl 10 marzo 1939, fu creato il Centro televisivo di Mosca (\"Moskovskij telecentr\", MTC) che lanci\u00f2 l'omonimo canale a onde ultracorte, sul quale furono trasmessi i programmi del nuovo Centro televisivo di Leningrado. Come prima trasmissione, fu impiegato un documentario sull'apertura del XVIII Congresso del Partito Comunista di tutta l'Unione (bolscevico). Le trasmissioni sulle onde medie del MTC terminarono il 1\u00ba aprile 1941 Dopo l'inizio della seconda guerra mondiale, le trasmissioni furono temporaneamente interrotte e ripresero il 7 maggio 1945, per poi continuare regolarmente dal 15 dicembre dello stesso anno. Nel dicembre del 1948, il centro televisivo di Mosca sospese le trasmissioni durante la sua ricostruzione.\nIl servizio televisivo sovietico inizi\u00f2 delle trasmissioni sperimentali il 7 maggio 1945 (due giorni prima della resa della Germania) in preparazione alla completa operativit\u00e0 raggiunta il 7 marzo 1948. Il servizio sovietico interruppe temporaneamente le trasmissioni nel dicembre del 1948 per ammodernare le tecnologie ma il primo maggio dell'anno successivo, Leningrado e il nordest dell'URSS ripresero le trasmissioni in occasione della Parata del Primo Maggio lungo la Piazza del Palazzo.\nLa programmazione regolare riprese il 16 giugno 1949.\nDipartimento di radiodiffusione di Mosca (1949-1951).\nNel 1949, il MTC venne subordinato direttamente al Ministero delle comunicazioni e mantenne soltanto un ruolo tecnico e sperimentale, mentre la produzione dei programmi fu trasferita al Dipartimento di radiodiffusione televisiva di Mosca del Comitato radio dell'URSS. Il 16 giugno 1949 il formato video fu portato a uno standard di 625 linee e il primo televisore compatibile fu il Moskvi\u010d-T1.\nStudio televisivo centrale (1951-1965).\nIl 22 marzo 1951, lo Studio televisivo centrale (\"Central\u2019naja studija televidenija\", CST) venne istituito a Mosca (nel sobborgo di \u0160abolovka) dal Comitato radio dell'URSS, in base al decreto \"Ob organizacii reguljarnych televizionnyh pereda\u010d v g. Moskve\" del Sovnarkom. Dal 1\u00ba gennaio 1955, la \"Televidenie imeni Gor\u2019kogo\" inizi\u00f2 a trasmettere in maniera regolare ogni giorno. Il servizio televisivo di Leningrado venne rinominato in \"Leningradskogo TV\" e continu\u00f2 le trasmissioni nazionali e il 26 agosto 1952 venne inaugurato il Centro televisivo di Leningrado con i primi studi professionali dell'Unione Sovietica. Dal capodanno del 1955, la televisione centrale inizi\u00f2 a trasmettere la programmazione giornaliera.\nIl 14 febbraio 1956, il Radiocomando dell'URSS lanci\u00f2 il \"Moskovskij programma\" (\"Programma di Mosca\") e la \"Televidenie imeni Gor\u2019kogo\" fu rinominata in \"Pervaja programma\" (\"Primo programma\") in seguito al lancio del \"Vtorvaja programma CT\" (\"Secondo programma della Televisione centrale\"). Le trasmissioni avvenivano solo la sera ed erano destinate principalmente ai residenti di Mosca e del suo oblast'. Il servizio televisivo sovietico, sia sul Primo sia sul Secondo programma, inizi\u00f2 le trasmissioni sperimentali a colori il 14 gennaio 1960, mentre l'anno successivo \"Leningradskogo TV\" trasfer\u00ec gli studi e gli uffici in edifici pi\u00f9 grandi.\nIl 12 agosto 1960, il MTC fu trasferito alla Compagnia statale di trasmissione televisiva e radiofonica dell'URSS (\"Gosteleradio SSSR\") e l'unit\u00e0 di trasmissione radio fu trasformata nella stazione di radiodiffusione di Mosca (\"Moskovskij radioperedaju\u0161\u010daja stancija televidenie\", MRPST) del Ministero delle comunicazioni dell'URSS.\nNel 1963, le autorit\u00e0 sovietiche ordinarono la costruzione di un centro televisivo a Ostankino, inaugurato nel 1967 come parte delle celebrazioni del cinquantesimo anniversario della Rivoluzione d'ottobre. Leningrado prender\u00e0 esempio l'anno successivo inaugurando il rinnovato ed espanso centro televisivo.\nIl 1\u00ba settembre 1964, il Primo programma inizi\u00f2 a trasmettere \"Spokojnoj nochi, maly\u0161i!\" come risposta alla serie \"Sabbiolino\" trasmessa dalla \"Deutscher Fernsehfunk\" della Repubblica Democratica Tedesca: l'idea era quella di trasmettere un cartone animato per i bambini prima di mandarli a letto, lasciando spazio alla programmazione per adulti dalle 21:00 (con il notiziario principale \"Vremja\"). Dopo il crollo dell'Unione Sovietica, lo show viene riproposto dal canale statale \"Rossija 1\".\nNel 1965, il CST venne sciolto e i suoi uffici editoriali furono posti sotto la subordinazione diretta della \"Gosteleradio\". Tra la fine degli anni cinquanta e la prima met\u00e0 degli anni sessanta, il primo programma inizi\u00f2 a trasmettere in tutto il territorio europeo del paese e dal 2 novembre 1967 in tutta l'Unione Sovietica. Il 29 marzo 1965, la \"Gosteleradio\" lanci\u00f2 in via sperimentale il \"Tretija programma\" (Terzo programma) e il 4 novembre 1967 il \"\u010cetvertaja programma\" (\"Quarto programma\"), che sostanzialmente replicava i programmi del primo canale. Entrambi i canali coprivano Mosca e il suo oblast'. Dal 1 ottobre 1967, il primo programma e, entro il 1 gennaio, il secondo e il terzo passarono allo standard francese di trasmissione a colori S\u00c9CAM.\nEspansione e i nuovi canali.\nNel 1965, la CT SSSR stabil\u00ec un collegamento satellitare per espandere la copertura televisiva a livello nazionale:\nNel 1967, venne lanciato il Programma 4 dedicato all'intrattenimento per i giovani e allo sport. Il Programma 3, inizialmente disponibile solo a Mosca, inizi\u00f2 nel 1982 a trasmettere via satellite in tutta l'URSS. Per questo scopo verr\u00e0 rinominato \"Programma di tutta l'unione\" e spostato sul secondo canale nel 1977, mentre Programma Mosca si spost\u00f2 sul canale 3. I programmi sportivi vennero trasferiti sul Programma 6 quando venne lanciato il 25 dicembre 1971.\nIl 25 gennaio 1971, iniziarono a Mosca le trasmissioni del \"Techni\u010deskaja programma\", un canale tecnico usato durante i Giochi della XXII Olimpiade nel 1980 dove furono trasmessi integralmente il Torneo di Wimbledon e gli Open di Francia. Nel 1971, la Gosteleradio lanci\u00f2 un doppio del primo programma per la trasmissione satellitare con il sistema Orbita (Orbita-1), tenendo conto della differenza di fusi orari. Il 1 gennaio 1976 furono lanciati altri tre doppi del primo programma (con i satelliti Orbita-2, 3, e 4) specificamente per i territori orientali dell'URSS.\nPassaggio al colore.\nLa televisione a colori \u00e8 stata introdotta il primo ottobre del 1967, rendendo l'Unione Sovietica il quarto paese in Europa a trasmettere a colori dopo il Regno Unito, Germania Ovest e Francia, in tempo per le celebrazioni del cinquantesimo anniversario della Rivoluzione d'ottobre il 7 novembre 1967. Programma Mosca e \"Leningradskogo TV\" furono i primi canali a passare al colore, anche se la parata del 7 novembre venne trasmessa ancora in bianco e nero sulle principali reti nazionali e sul Programma 4. La CT SSSR adott\u00f2 lo standard S\u00c9CAM francese in seguito utilizzato in tutto il blocco orientale (la Romania e la Jugoslavia, tuttavia, adottarono lo standard PAL).\nNel 1973, le trasmissioni a colori si erano diffuse in tutto il territorio sovietico e sia le reti nazionali che regionali avevano adottato lo standard S\u00c9CAM.\nEntro il 1\u00ba gennaio 1978, tutti i programmi e canali della televisione centrale dell'URSS iniziarono ad essere trasmessi a colori.\nGiochi olimpici.\nLa scelta di Mosca per i giochi olimpici del 1980 era una fonte d'orgoglio per il blocco orientale. Tuttavia, l'invasione sovietica dell'Afghanistan nel 1979 caus\u00f2 il dissenso nell'occidente portando al boicottaggio dei giochi da parte di 64 paesi occidentali.\nLa CT SSSR, la rete ufficiale della manifestazione, trasmise a colori i giochi e nel territorio sovietico vennero messi in onda sui due canali principali, sul Programma 3 e 4, mentre le emittenti di alcune repubbliche trasmisero solo determinate competizioni.\nRiforme.\nIl 1\u00ba gennaio 1982, il IV programma fu spostato al secondo canale in tutta l'Unione mentre l'ex \"Vtorvaja programma\" fu localizzato per Mosca e trasferito al terzo canale, coprendo gli oblast' di Mosca, Rjazan' e Kaliningrad. Il programma educativo fu spostato dal terzo al quarto canale. La Gosteleradio lanci\u00f2 anche quattro doppi del II programma per i territori orientali (\"Dubl'-1, 2, 3 e 4\").\nNegli anni ottanta la CT SSSR fu soggetta a riforme significative a seguito delle politiche della \"perestrojka\" e della \"glasnost\"' di Michail Gorba\u010d\u00ebv.\nSe inizialmente la TV di stato era legata al PCUS e raramente riportava pensieri contrari al regime, dopo il declino del PCUS e la democratizzazione del paese tra gli anni ottanta e novanta la CT SSSR elimin\u00f2 la propaganda dai palinsesti e le notizie vennero trasmesse liberamente.\nCon l'applicazione della \"glasnost\"', il principale telegiornale veniva prodotto senza alcuna censura o interferenza, diventando una fonte affidabile tanto da essere ritrasmessa da numerosi canali nel mondo. La CT SSSR, allo stesso tempo, produsse nuovi programmi e format tra cui i talk show.\nNel 1988, venne lanciato il satellite sovietico Gorizont, portando il segnale televisivo in Europa e nel Nord Africa, raggiungendo anche alcuni stati delle Americhe. Adesso tutti i programmi dei paesi socialisti dell'Est Europa, compresi quelli sovietici, erano ricevibili via satellite.\nNacquero anche i primi canali privati come ATV e 2x2, facendo cadere il monopolio televisivo di stato. Nel 1990, la CT SSSR inizi\u00f2 la sua prima collaborazione internazionale con l'American Broadcasting Company, producendo il programma \"Capital to Capital\".\n\"Ostankino\" (1991-1996).\nIl 16 settembre 1991, il secondo canale della televisione centrale cess\u00f2 le proprie trasmissioni e venne sostituito da \"Rossijskoe televidenie\", rinominata in seguito \"Rossija 1\" nonch\u00e9 voce dell'allora presidente del Soviet Supremo della RSFS Russa Boris El'cin.\nCon il crollo dell'Unione Sovietica avvenuto il 25 dicembre 1991, la TV centrale sovietica (integrata nella \"Pervaja ob\u0161\u010desojuznaja programma\" con una riforma del 1990) cess\u00f2 di essere l'emittente di stato dell'ex URSS.\nIl 26 dicembre 1991 fu l'ultimo giorno di trasmissione dei restanti tre programmi della CT SSSR. In seguito alla riorganizzazione della societ\u00e0 di radiodiffusione televisiva statale di tutta l'Unione (\"Vsesojuznoj GTRK\") nella societ\u00e0 televisiva Ostankino, il Primo programma fu rinominato in \"1-j kanal Ostankino\", il \"Moskovskaja programma CT\" divenne il \"Moskovskij televizionnyj kanal\" (MTK) mentre il Quarto programma fu rinominato in \"4-j kanal Ostankino\".\nIl 27 dicembre 1991, Ostankino 1 e Ostankino 4 occuparono le frequenze di Programma 1 e 4. \"Leningradskogo TV 5\" divenne \"Peterburg \u2014 Pjatyj kanal\" e inizi\u00f2 a trasmettere in tutta la Federazione russa fino al 1997.\nAll'inizio del 1992, lo studio televisivo di Mosca fu separato dalla Ostankino per essere affidato alla Compagnia di trasmissione televisiva e radiofonica di Mosca (\"Rossijskaja moskovskaja teleradiokompanija Moskva\", RMTK Moskva), editrice di MTK e delle sedi regionali di \"Radio Rossii\" a Mosca e nel suo oblast'. Nel 1996, l'azienda Ostankino venne sciolta definitivamente.\nDurata delle trasmissioni.\nLa trasmissione di programmi televisivi nei giorni feriali iniziava alle 6:30 (orario di Mosca) e terminava alle 12 circa, seguita da una pausa fino alle 14:00 (dal 1978 fino alle 14:30, dal 1979 fino alle 14:50, dal 1986 fino alle 16:00) durante la quale veniva trasmesso il segnale orario sotto forma di un orologio. (sul secondo programma, veniva mostrato un monoscopio). La trasmissione serale durava fino a mezzanotte. Negli anni ottanta, veniva trasmesso un avviso lampeggiante per diversi minuti prima dell'interruzione delle trasmissioni, con la scritta \"Non dimenticare di spegnere la TV\" (\"Ne zabud\u2019te vyklju\u010dit\u2019 televizor\"), accompagnato da un forte segnale acustico intermittente. Nel 1991, la trasmissione del primo programma fu effettuata senza interruzione diurna e nella primavera del 1990 (tutte le settimane nella notte tra venerd\u00ec a sabato), la trasmissione veniva effettuata persino 24 ore su 24, terminando per\u00f2 alle 6:45 del giorno successivo.\nIl primo programma era attivo dalle 6:30 a mezzanotte, il secondo dalle 8:00 a mezzanotte con una pausa per le trasmissioni locali, il terzo programma di Mosca veniva trasmesso dalle 19:00 a mezzanotte.\nOrologi, ident e stili.\nNegli anni sessanta, il sottofondo musicale trasmesso prima dell'inizio del primo programma era la canzone \"Moskva sovetskaja\" eseguita da Aleksandr Rozum.\nDal 1975 al 1982, le trasmissioni venivano iniziate e concluse con un'animazione della rotazione del globo terrestre davanti a un satellite con sfondo giallo, accompagnata dalla versione strumentale della \"Tor\u017eestvennaja pesnja\" (canzone solenne).\nDal 1982, l'ident era un'antenna a forma di stella rossa su uno sfondo blu con anelli mobili simboleggianti le onde radio. In basso vi era una didascalia con scritto \"\"I programma\" o \"II programma\" che diventava \"CT SSSR\" con una transizione. Intorno al febbraio 1988, l'ident fu cambiato: i cerchi diventarono statici, la scritta \"CT SSSR\" scomparve e lo sfondo divenne azzurro con una sfumatura bianca.\nDal marzo 1991 fino alla chiusura del Primo programma, l'inizio delle trasmissioni era segnato dall'animazione del nuovo logo ispirato a quello di Das Erste della tedesca ARD. In alcune versioni dell'ident, vi era un motivo musicale e all'inizio e alla fine delle trasmissioni vi era un estratto del brano \"\u00c9quinoxe Part 1\" di Jean-Michel Jarre. Negli ultimi mesi di attivit\u00e0, il Secondo programma non trasmise alcun ident.\nAll'inizio della trasmissione, veniva riprodotta \"Nas utro vstre\u010daet prohladoj\" da \"Pesni o vstre\u010dnom\", alla fine vi era un frammento della melodia \"Ticho, vs\u00eb ticho\" di Isaak Dunaevskij eseguita dall'orchestra sinfonica popolare della radiotelevisione di tutta l'Unione sotto la direzione di Peeter Saul.\nNei giorni festivi, all'inizio delle trasmissioni, veniva riprodotto l'inno dell'Unione Sovietica sullo sfondo di una stella con uno striscione rosso e dopo un orologio mostrava l'ora esatta su uno sfondo blu scuro con numeri gialli (o bianchi), senza nessun suono. Quello trasmesso era in realt\u00e0 un orologio meccanico filmato da una telecamera in bianco e nero che, utilizzando un circuito stampato specializzato, veniva dipinto nei due colori desiderati. Quando l'ident con la canzone \"Rodina\" inizi\u00f2 ad essere utilizzato nel programma Vremja, lo sfondo dell'orologio era verde scuro. Dopo l'apparizione sullo schermo della torre Spasskaja del Cremlino di Mosca, lo sfondo dell'orologio tornava ad essere blu scuro. Nel 1991, sotto all'orologio veniva mostrato un annuncio pubblicitario (Crosna, Olivetti, MMM). Successivamente, lo stesso orologio venne utilizzato su altri canali televisivi, in particolare in \"1-j kanal Ostankino\" tra il 1991 e il 1994, 2x2 e MTK tra il 1989 e il 1997, TV-6 tra il 1993 e il 2000 e \"Tret'ij kanal\" tra il 1997 e il 2002 durante la transizione con TVC.\nI salvaschermi mostravano paesaggi naturali, di Mosca o scritte come \"Chudo\u017eestvennyj fil\u2019m\" o \"Fil\u2019m-koncert\"\". Nel 1991 furono anche usati vari salvaschermi statici o versioni abbreviate dell'ident principale con vari sottofondi musicali.\nPrima della fine della trasmissione, veniva trasmesso il messaggio \"Non dimenticare di spegnere la TV\" (\"Ne zabud\u2019te vyklju\u010dit\u2019 televizor\"), accompagnato da un forte segnale acustico intermittente, che era una sorta di \"sveglia\" per le persone che si addormentavano con il televisore acceso. Poich\u00e9 i vecchi televisori sovietici non potevano mostrare un'immagine statica (come un monoscopio), spesso si surriscaldavano e potevano provocare incendi. Il messaggio (o le sue varianti) fu successivamente utilizzato sul \"1-j kanal Ostankino\" fino alla fine della sua esistenza, su ORT fino a settembre 1995 e su RTR fino al 1992. Inoltre, questo salvaschermo \u00e8 stato trasmesso dalle televisioni dei paesi dell'ex Unione Sovietica e dagli Stati membri del Patto di Varsavia (ad esempio, in Polonia).\nPalinsesto.\nGiovani.\nLe celebrazioni annuali trasmesse dalla CT SSSR includevano la diretta delle parate sulla Piazza Rossa del primo maggio, della giornata della vittoria e dell'anniversario della Rivoluzione d'ottobre. Durante la sera della Vigilia di Capodanno, trasmetteva il messaggio di fine anno del Segretario generale del PCUS seguito da alcune inquadrature del Cremlino e dall'esecuzione dell'inno nazionale: appuntamento fisso era quello nella notte con il film \"Ironija sud'by, ili S l\u00ebgkim parom!\". La TV SSSR trasmetteva concerti e programmi musicali per commemorare queste e altre festivit\u00e0 nazionali.\nDal 1971 \u00e8 stata la rete ufficiale del Festival nazionale di musica sovietica \"Pesnja goda\", trasmesso ancora oggi a Capodanno e considerata una tradizione festiva per i telespettatori."}
{"id": "3065391", "revid": "767487", "url": "https://it.wikipedia.org/wiki?curid=3065391", "title": "European Community Championship 1998", "text": "Lo European Community Championship 1998 \u00e8 stato un torneo giocato sul cemento ad Anversa in Belgio. \u00c8 stata la 16\u00aa edizione dello \"European Community Championship\", facente parte dell'ATP International Series Gold nell'ambito dell'ATP Tour 1998.\nCampioni.\nSingolare maschile.\n Greg Rusedski ha battuto in finale Marc Rosset 7-6(3) 3-6 6-1 6-4\nDoppio maschile.\n Wayne Ferreira / Evgenij Kafel'nikov hanno battuto in finale Tom\u00e1s Carbonell / Francisco Roig 6-3 7-5"}
{"id": "3065394", "revid": "1013865", "url": "https://it.wikipedia.org/wiki?curid=3065394", "title": "Regione di Fatick", "text": "La regione di Fatick \u00e8 una regione amministrativa del Senegal, con capoluogo Fatick.\nSuddivisioni.\nLa regione \u00e8 divisa in: 3 dipartimenti (elencati), 9 arrondissement e 8 comuni."}
{"id": "3065395", "revid": "767487", "url": "https://it.wikipedia.org/wiki?curid=3065395", "title": "Guardian Direct Cup 1998", "text": "Il Guardian Direct Cup 1998 \u00e8 stato un torneo di tennis giocato sul sintetico indoor. \u00c8 stata la 21\u00aa edizione del torneo, che fa parte della categoria International Series Gold nell'ambito dell'ATP Tour 1998. Si \u00e8 giocato a Londra in Inghilterra, dal 23 febbraio al 1\u00ba marzo 1998.\nCampioni.\nSingolare.\n Evgenij Kafel'nikov ha battuto in finale C\u00e9dric Pioline 7\u20135, 6\u20134\nDoppio.\n Martin Damm / Jim Grabb hanno battuto in finale Evgenij Kafel'nikov / Daniel Vacek 6\u20134, 7\u20135"}
{"id": "3065398", "revid": "767487", "url": "https://it.wikipedia.org/wiki?curid=3065398", "title": "Nasrullah Khan", "text": "Biografia.\nNasrullah Khan fu sovrano dell'emirato di Bukhara tra il 1826 e il 1860.\nRampollo della dinastia Manghit, prese il potere nel 1826 uccidendo il fratello maggiore Said e dando al governo del paese una conduzione dispotica e crudele. Mantenne alcune pratiche barbare proprie dei khanati dell'Asia centrale, come la schiavit\u00f9 cui erano relegati molti cittadini russi e che costituiva un motivo di forte attrito con lo zar.\nIn quel periodo l'emirato subiva le attenzioni dell'impero russo e della Compagnia delle Indie orientali, interessata alla difesa dei possedimenti britannici in India e alla penetrazione commerciale nell'Asia centrale in antagonismo allo zar (il cosiddetto \"Grande Gioco\").\nPer questi motivi, nel 1838, l'anno in cui fu deciso l'avvio della tragica prima guerra anglo-afghana, il tenente colonnello britannico Charles Stoddart fu inviato a Bukhara per rassicurare Nasrullah sulle effettive intenzioni degli inglesi, che sebbene in procinto di attaccare l'Afghanistan non avevano intenzioni ostili verso l'emirato; il diplomatico aveva anche il compito di indurre l'emiro bucarese a liberare gli schiavi russi col\u00e0 tenuti prigionieri e quindi a eliminare un possibile pretesto del governo russo per attaccare Nasrullah.\nAppena giunto a Bukhara, per\u00f2, Stoddart fu fatto prigioniero con l'accusa di aver mancato di rispetto all'emiro per averlo salutato senza smontare da cavallo, secondo l'uso militare inglese. Per tre anni l'ufficiale britannico sarebbe vissuto in una cella sotterranea in condizioni terribili: la prigione, significativamente definita dai locali \"il buco nero\" (\"Siah Cha\"), consisteva in una fossa profonda sei metri, infestata dai parassiti e accessibile solo facendo uso di una fune; \u00e8 per\u00f2 contestato che Stoddart sia stato effettivamente relegato nel \"buco nero\", avendo egli stesso scritto nel marzo 1839 di essere stato trattenuto nello \"Zindan\" cio\u00e8 nella prigione comune. In un'occasione Stoddart sarebbe stato raggiunto dal boia che gli avrebbe intimato di abbracciare la religione musulmana, pena la morte, cos\u00ec costringendolo all'abiura. Peraltro, anche la notizia dell'abiura \u00e8 messa in discussione sul rilievo che, stando ad una lettera inviata alla moglie dallo stesso protagonista, sarebbe accaduto solo che Stoddart fosse liberato dalla prigione sull'impegno di \"servire l'emiro\" e che questo servizio non comprendesse necessariamente l'abiura ed anzi nulla lo lascerebbe intendere.\nNell'autunno 1841 l'ufficiale britannico Arthur Conolly, altro grande protagonista del Grande Gioco, decise di fare visita a Nasrullah per ottenere la liberazione di Stoddart. \nDapprima Nasrullah ricevette Conolly in modo cordiale e accett\u00f2 di alleviare le condizioni di detenzione di Stoddart, consentendogli di risiedere con lui presso una dimora privata, l'abitazione di Abdul Samut. Quando per\u00f2 apprese della rivolta afgana e della successiva disfatta britannica in Afghanistan, l'emiro non esit\u00f2 a privare della libert\u00e0 anche Conolly.\nNel giugno 1842 i due prigionieri furono condannati a morte con l'accusa di spionaggio.\nL'esecuzione dei condannati, costretti a scavarsi la fossa con le loro mani, ebbe luogo di fronte alla cittadella bucarese (\"Ark\") al cospetto di una folla silenziosa.\nIl primo a cadere sotto la scure del boia fu proprio Stoddart: al momento dell'esecuzione ebbe la presenza di spirito di denunciare la tirannide dell'emiro; secondo un'altra versione, in punto di morte avrebbe invece rivendicato la propria fede cristiana. Fu poi il turno di Conolly che tuttavia ricevette da Nasrullah l'offerta di avere salva la vita se si fosse fatto musulmano come Stoddart: rifiut\u00f2, rilevando che la conversione non aveva salvato la vita al compagno e quindi non avrebbe potuto salvare la sua, e si disse pronto a morire. Fu giustiziato pochi istanti dopo..\nIl tragico epilogo della vicenda avvenne in concomitanza alla deflagrazione del conflitto tra Nasrullah e il khan di Kokand, Madali Khan. \nGi\u00e0 nel 1839 in seguito alla costruzione di un forte in prossimit\u00e0 di Bukhara, Nasrullah aveva invaso quel khanato conquistando l'antica citt\u00e0 di Khujand e costringendo il khan a una pace che prevedeva la cessione della stessa Khujand e di Urateppe (l'odierna Istaravshan), il pagamento di un ingente tributo, il riconoscimento dell'egemonia dell'emiro sul khanato, e l'apposizione del nome dell'emiro sulle monete battute nel khanato. \nQuando nel 1842 Nasrullah seppe che, dopo aver ricevuto Conolly, Madali Khan stava cercando di allearsi con la Russia, invase nuovamente il khanato riportandovi una vittoria decisiva, suggellata dal saccheggio della capitale Kokand: alla fine di aprile mand\u00f2 a morte il khan, che aveva cercato vanamente di fuggire a Margilan e che fu fatto decapitare, nonch\u00e9 suo fratello, suo figlio e sua madre, la poetessa Nadira, vedova del precedente khan, che si sarebbe rifiutata di sposarlo; in giugno, nello stesso periodo dell'esecuzione di Stoddart e Conolly, tuttavia, il governatore bucarese di Kokand fu deposto da una rivolta popolare e nuovo khan fu proclamato il cugino di Madali Khan, Shir Ali, contro cui non ebbe successo la reazione di Nasrullah, che invano cinse d'assedio la capitale del khanato nei giorni successivi.\nL'anno dopo un reverendo europeo, il tedesco Joseph Wolf, si avventur\u00f2 nell'emirato per conoscere la sorte dei due sventurati britannici, scampando egli stesso all'ostilit\u00e0 dell'emiro in modo fortuito, visto che gli si sarebbe presentato con un abbigliamento che ne avrebbe provocato l'ilarit\u00e0.\nPoco dopo la morte di Nasrullah, avvenuta nel 1860, l'emirato, che era passato sotto la guida del figlio Muzaffar al-Din bin Nasrullah, perse la propria indipendenza, diventando protettorato russo (1868)."}
{"id": "3065399", "revid": "1013865", "url": "https://it.wikipedia.org/wiki?curid=3065399", "title": "Regione di Kaffrine", "text": "La regione di Kaffrine \u00e8 una regione amministrativa del Senegal, con capoluogo Kaffrine.\nSuddivisioni.\nLa regione \u00e8 divisa in: 4 dipartimenti (elencati), 9 arrondissement e 5 comuni."}
{"id": "3065400", "revid": "767487", "url": "https://it.wikipedia.org/wiki?curid=3065400", "title": "Ot de Montcada", "text": "A quel tempo era considerato vecchio e obsoleto. Guillem scrive le sue poesie per la melodia composta da Ot, prima che venisse eretta a Vic la torre campanaria in pietra:\n\u00c8 possibile che Ot fosse attivo prima del 1038, poich\u00e9 in quell'anno veniva consacrata la cattedrale di Vic, ritenuta della met\u00e0 del XII secolo. Questa datazione \u00e8 incerta, tuttavia, poich\u00e9 Guillem potrebbe aver voluto dire \"prima che Ot diventasse molto vecchio\". "}
{"id": "3065402", "revid": "287204", "url": "https://it.wikipedia.org/wiki?curid=3065402", "title": "Mercedes Cup 1998", "text": "Il Mercedes Cup 1998 \u00e8 stato un torneo di tennis giocato sulla terra rossa. \u00c8 stata la 21\u00aa edizione del Mercedes Cup, che fa parte della categoria International Series Gold nell'ambito dell'ATP Tour 1998. Si \u00e8 giocato a Stoccarda in Germania, dal 20 al 26 luglio 1998.\nCampioni.\nSingolare.\n Gustavo Kuerten ha battuto in finale Karol Ku\u010dera 4-6, 6-2, 6-4\nDoppio.\n Olivier Dela\u00eetre / Fabrice Santoro hanno battuto in finale Joshua Eagle / Jim Grabb 6-1, 3-6, 6-3"}
{"id": "3065406", "revid": "1428919", "url": "https://it.wikipedia.org/wiki?curid=3065406", "title": "Contea di Bomi", "text": "La contea di Bomi \u00e8 una delle 15 contee della Liberia. Il capoluogo \u00e8 Tubmanburg.\nSuddivisione amministrativa.\nLa contea \u00e8 divisa in 4 distretti:\nGeografia fisica.\nConfini.\nBoni \u00e8 una piccola contea nel Nord-Ovest del paese e a Sud si affaccia sull'Oceano Atlantico, a Nord, invece, confina con la contea liberiana del Gbarpolu, mentre a Sud-Est con la Contea di Montserrado e a Occidente con la Contea di Grand Cape Mount.\nMorfologia.\nIl territorio della contea \u00e8 gran parte collinare con altezze che raggiungono i 200 metri, solo nelle coste meridionali il territorio \u00e8 completamente pianeggiante. La contea \u00e8 attraversata da un piccolo fiume che nasce dal Monte Nimba a Nord, e sfocia nell'Oceano Atlantico creando un estuario.\nClima.\nIl clima \u00e8 tropicale e, di conseguenza, abbondano le frequenti precipitazioni e il caldo afoso. La particolarit\u00e0 del clima tropicale \u00e8 che le stagioni sono due e sono dette monsoni che si suddividono in stagione fresca e calda.\nStoria.\n\"vedi\": Storia della Liberia\nPopolazione.\nEtnie e minoranze straniere.\nMolte sono le trib\u00f9 con diverse etnie nel territorio, ma i pi\u00f9 importanti sono i Krumen e i Gbandi, la restante popolazione \u00e8 di origine sudanesi.\nReligione.\nLa religione pi\u00f9 praticata \u00e8 il Cristianesimo 66% (soprattutto protestanti), l'Islamismo occupa circa il 15% della popolazione e l'Animismo il 9%.\nLingue e dialetti.\nLe Lingue Kru sono molto presenti nella contea mentre l'Inglese occupa una minor parte seppure \u00e8 la lingua ufficialmente riconosciuta dallo stato.\nEconomia.\nL'attivit\u00e0 pi\u00f9 praticata \u00e8 l'agricoltura: cocco, caff\u00e8 e cacao sono le principali piantagioni; sono presenti anche piantagioni di banane e in minor parte di manioca. Dal sottosuolo si estraggono sono ferro, oro, diamanti, ematite e magnetite."}
{"id": "3065408", "revid": "256896", "url": "https://it.wikipedia.org/wiki?curid=3065408", "title": "Regione di Kaolack", "text": "La regione di Kaolack \u00e8 una regione amministrativa del Senegal, con capoluogo Kaolack.\nSuddivisioni.\nLa regione \u00e8 divisa in: 3 dipartimenti (elencati), 8 arrondissement e 7 comuni."}
{"id": "3065409", "revid": "339392", "url": "https://it.wikipedia.org/wiki?curid=3065409", "title": "Ragga rap", "text": ""}
{"id": "3065413", "revid": "287204", "url": "https://it.wikipedia.org/wiki?curid=3065413", "title": "Indianapolis Tennis Championships 1998", "text": "L'Indianapolis Tennis Championships 1998 \u00e8 stato un torneo di tennis giocato sul cemento.\n\u00c8 stata l'11\u00aa edizione dell'Indianapolis Tennis Championships (conosciuto quest'anno anche come \"RCA Championships\" per motivi di sponsorizzazione), che fa parte della categoria International Series Gold nell'ambito dell'ATP Tour 1998. Si \u00e8 giocato al Tennis Center di Indianapolis negli Stati Uniti, dal 17 al 23 agosto 1998.\nCampioni.\nSingolare.\n \u00c0lex Corretja ha battuto in finale Andre Agassi 2-6, 6-2, 6-3\nDoppio.\n Ji\u0159\u00ed Nov\u00e1k / David Rikl hanno battuto in finale Mark Knowles / Daniel Nestor 7-5, 4-6, 6-1"}
{"id": "3065416", "revid": "287204", "url": "https://it.wikipedia.org/wiki?curid=3065416", "title": "Valentin Villafane", "text": ""}
{"id": "3065417", "revid": "1013865", "url": "https://it.wikipedia.org/wiki?curid=3065417", "title": "Regione di K\u00e9dougou", "text": "La regione di K\u00e9dougou \u00e8 una regione amministrativa del Senegal, con capoluogo K\u00e9dougou.\nEconomia.\nNella zona di Bantako, a circa 30 km dal capoluogo regionale, sono presenti miniere d'oro sfruttate con metodi tradizionali.\nSuddivisioni.\nLa regione \u00e8 divisa in: 3 dipartimenti (elencati), 6 arrondissement e 3 comuni."}
{"id": "3065420", "revid": "256896", "url": "https://it.wikipedia.org/wiki?curid=3065420", "title": "Regione di Kolda", "text": "La regione di Kolda \u00e8 una regione amministrativa del Senegal, con capoluogo Kolda.\nSuddivisioni.\nLa regione \u00e8 divisa in: 3 dipartimenti (elencati), 9 arrondissement e 9 comuni."}
{"id": "3065421", "revid": "1318658", "url": "https://it.wikipedia.org/wiki?curid=3065421", "title": "Parco faunistico Cappeller", "text": "Il parco faunistico Cappeller \u00e8 un parco di 40.000 m2 situato a Cartigliano, in provincia di Vicenza.\n\u00c8 stato aperto al pubblico nel marzo del 1998, pur essendo stato gi\u00e0 fondato alcuni anni prima e utilizzato esclusivamente come parco privato.\nIl parco accoglie molte specie di animali provenienti da tutto il mondo, ospitati e tutelati all'interno di ambienti che ricreano il loro habitat naturale.\nCon pi\u00f9 di 500 specie di essenze arboree, il parco \u00e8 anche un orto botanico. All'interno del parco si trovano un Museo sull'evoluzione dell'Uomo e una mostra tassidermica."}
{"id": "3065424", "revid": "287204", "url": "https://it.wikipedia.org/wiki?curid=3065424", "title": "Legg Mason Tennis Classic 1998", "text": "Il Legg Mason Tennis Classic 1998 \u00e8 stato un torneo di tennis giocato sul cemento. \u00c8 stata la 29\u00aa edizione del Legg Mason Tennis Classic, che fa parte della categoria International Series Gold nell'ambito dell'ATP Tour 1998. Si \u00e8 giocato a Washington negli Stati Uniti, dal 20 al 26 luglio 1998.\nCampioni.\nSingolare.\n Andre Agassi ha battuto in finale Scott Draper 6-2, 6-0\nDoppio.\n Grant Stafford / Kevin Ullyett hanno battuto in finale Wayne Ferreira / Patrick Galbraith 6-2, 6-4\nCollegamenti esterni.\nSito ufficiale"}
{"id": "3065425", "revid": "729019", "url": "https://it.wikipedia.org/wiki?curid=3065425", "title": "Coffeeville (Mississippi)", "text": "Coffeeville \u00e8 una citt\u00e0 (\"town\") degli Stati Uniti d'America, situata nella contea di Yalobusha, nello Stato del Mississippi."}
{"id": "3065427", "revid": "1013865", "url": "https://it.wikipedia.org/wiki?curid=3065427", "title": "Regione di Louga", "text": " \nLa regione di Louga \u00e8 una regione amministrativa del Senegal, con capoluogo Louga.\nSi estende su un'ampia porzione di territorio nella sezione centro-settentrionale del Senegal, in una zona prevalentemente coperta da una savana arida. Confina a nord con la regione di Saint-Louis, a est con la regione di Matam, a sud con le regioni di Kaffrine, Diourbel e Thi\u00e8s; si affaccia ad ovest sull'oceano Atlantico.\nLa regione \u00e8 divisa in: 3 dipartimenti (elencati), a loro volta suddivisi in 11 arrondissement; i centri urbani con \"status\" di comune sono 4."}
{"id": "3065428", "revid": "256896", "url": "https://it.wikipedia.org/wiki?curid=3065428", "title": "Regione di Matam", "text": " \nLa regione di Matam \u00e8 una regione amministrativa del Senegal, con capoluogo Matam.\nSi estende nella parte nordorientale del Senegal ai confini con il Mali, nella regione geografica del Ferlo, delimitata a nord dalla grande ansa del fiume Senegal. \u00c8 costituita per la maggior parte da un vasto bassopiano arido coperto dalla savana, dal clima semiarido con una breve stagione piovosa estiva.\nNella regione non esistono rilevanti centri urbani: il principale \u00e8 il capoluogo Matam (17.000 abitanti), mentre altri centri sono Ourossogui (18.000 ab.), Kanel (12.000), Thilogne (11.500), Waound\u00e9 (11.000), Semm\u00e9 (6.000).\nSuddivisioni.\nLa regione \u00e8 divisa in: 3 dipartimenti (elencati), 5 arrondissement e 10 comuni."}
{"id": "3065433", "revid": "1013865", "url": "https://it.wikipedia.org/wiki?curid=3065433", "title": "Regione di Saint-Louis", "text": "La regione di Saint-Louis \u00e8 una regione amministrativa del Senegal, con capoluogo Saint-Louis.\nSi estende nella sezione settentrionale del Senegal, lungo il confine con la Mauritania, sulla sinistra idrografica del fiume Senegal. \u00c8 costituita per la maggior parte da un vasto bassopiano arido, dal clima semidesertico con una breve stagione piovosa estiva. La savana occupa la maggior parte del territorio; nelle zone irrigue lungo il corso del fiume Senegal vaste aree sono state acquisite all'agricoltura.\nIl principale centro urbano \u00e8 il capoluogo Saint-Louis (179.000 abitanti); altri centri di qualche rilievo sono Richard Toll (51.000 ab.), Dagana (20.000), Ndioum (15.000), Podor (11.000), Rosso (10.500), Goll\u00e9r\u00e9 (6.000).\nSuddivisioni.\nLa regione \u00e8 divisa in: 3 dipartimenti (elencati), 7 arrondissement e 19 comuni."}
{"id": "3065435", "revid": "1013865", "url": "https://it.wikipedia.org/wiki?curid=3065435", "title": "Regione di S\u00e9dhiou", "text": " \nLa regione di S\u00e9dhiou \u00e8 una regione amministrativa del Senegal, con capoluogo S\u00e9dhiou. Fino al 2008, la regione di S\u00e9dhiou faceva parte di quella di Kolda.\nSi estende nella parte sudoccidentale del Senegal, nella media Casamance, nel medio corso del fiume omonimo. Confina a nord con il Gambia e a sud con la Guinea-Bissau; \u00e8 delimitata ad est e ad ovest, rispettivamente, dalle regioni senegalesi di Ziguinchor e Kolda. Il suo territorio \u00e8 pressoch\u00e9 completamente pianeggiante, coperto da una vegetazione rigogliosa a causa del clima piuttosto umido con una lunga stagione piovosa estiva.\nLa regione \u00e8 divisa in 3 dipartimenti (elencati), a loro volta divisi in 9 arrondissement; gli insediamenti con \"status\" di comune sono 9.\nNella regione non esistono rilevanti centri urbani: i principali sono il capoluogo S\u00e9dhiou (21.000 abitanti) e Goudomp (13.000 ab.)."}
{"id": "3065436", "revid": "1013865", "url": "https://it.wikipedia.org/wiki?curid=3065436", "title": "Regione di Tambacounda", "text": "La regione di Tambacounda \u00e8 una regione amministrativa del Senegal, con capoluogo Tambacounda.\nSuddivisioni.\nLa regione \u00e8 divisa in: 4 dipartimenti (elencati), 12 arrondissement e 8 comuni."}
{"id": "3065438", "revid": "1428919", "url": "https://it.wikipedia.org/wiki?curid=3065438", "title": "Contea di Bong", "text": "La contea di Bong \u00e8 una delle 15 contee della Liberia. Il capoluogo \u00e8 Gbarnga.\nSuddivisione amministrativa.\nLa contea \u00e8 divisa in 12 distretti:\nGeografia fisica.\nConfini.\nBong \u00e8 la contea con pi\u00f9 contee liberiane confinanti. A Sud confina con tre contee: la Contea di Montserrado, la contea di Margibi e quella di Grand Bassa. A Nord la contea di bong confina con quella di Gbarpolu e Lofa, a Oriente invece confina con la Contea di Nimba. A Nord-Est la contea confina con lo stato africano della Guinea.\nMorfologia.\nIl territorio della Contea di Bong \u00e8 prevalentemente collinare con altezze che si aggirano verso i 200-300 metri. Solo nel Nord-Est della contea, vicino al confine con la Guinea le altezze superano i 400 metri. Il territorio \u00e8 attraversato da due fiumi che nascono dai Monti Nimba e sfociano con un estuario nell'Oceano Atlantico.\nClima.\nIl Clima tropicale \u00e8 caratterizzato da frequenti precipitazioni, caldo afoso e la presenza di due monsoni ovvero due stagioni che si suddividono in stagione fresca e stagione calda.\nStoria.\n\"vedi:\" Storia della Liberia\nSociet\u00e0.\nEvoluzione demografica.\nLe etnie principali presenti sono i Krumen e i Gbandi. La religione pi\u00f9 praticata \u00e8 il Protestantesimo 66% mentre i restanti credi non superano l'8% (Islamismo e animismo). La lingua pi\u00f9 parlata dal popolo sono le Lingue Kru mentre quella ufficialmente riconosciuta dallo stato \u00e8 l'Inglese."}
{"id": "3065439", "revid": "115453100", "url": "https://it.wikipedia.org/wiki?curid=3065439", "title": "Regione di Thi\u00e8s", "text": "La regione di Thi\u00e8s \u00e8 una regione amministrativa del Senegal, con capoluogo Thi\u00e8s.\nSuddivisioni.\nLa regione \u00e8 divisa in: 3 dipartimenti (elencati), 12 arrondissement e 15 comuni."}
{"id": "3065440", "revid": "767487", "url": "https://it.wikipedia.org/wiki?curid=3065440", "title": "Singapore Open 1998", "text": "Il Singapore Open 1998 \u00e8 stato un torneo di tennis giocato sul sintetico indoor. \u00c8 stata la 13\u00aa edizione del Singapore Open che fa parte della categoria International Series Gold nell'ambito dell'ATP Tour 1998.\nSi \u00e8 giocato a Singapore dall'11 al 6 ottobre 1998.\nCampioni.\nSingolare.\n Marcelo R\u00edos ha battuto in finale Mark Woodforde 6\u20134, 6\u20132\nDoppio.\n Todd Woodbridge / Mark Woodforde hanno battuto in finale Mahesh Bhupathi / Leander Paes 6\u20132, 6\u20133"}
{"id": "3065447", "revid": "1013865", "url": "https://it.wikipedia.org/wiki?curid=3065447", "title": "Regione di Ziguinchor", "text": " \nLa regione di Ziguinchor \u00e8 una regione amministrativa del Senegal, con capoluogo Ziguinchor.\nGeografia.\nSi estende nell'estrema parte sudoccidentale del Senegal, nella regione della Bassa Casamance, nel basso corso e nella zona di foce del fiume omonimo. Confina ad est con la regione di S\u00e9dhiou, a nord con il territorio del Gambia e a sud con la Guinea-Bissau; si affaccia ad ovest con un ampio tratto di costa sull'oceano Atlantico. Il clima \u00e8 piuttosto umido, tropicale, con netta alternanza di una stagione secca invernale e una umida estiva.\nIl capoluogo e maggiore centro urbano \u00e8 Ziguinchor, porto sul fiume Casamance, con una popolazione di circa 166.000 abitanti; altre cittadine di rilievo locale sono Bignona (circa 27.000 abitanti) e Thionck-Essil (circa 8.000 abitanti).\nLa regione \u00e8 divisa in: 3 dipartimenti (elencati) e 8 arrondissement: i centri urbani con \"status\" di comune sono 5."}
{"id": "3065448", "revid": "253269", "url": "https://it.wikipedia.org/wiki?curid=3065448", "title": "David Brian", "text": "Biografia.\nDopo gli studi compiuti al \"City College\" di New York, Brian inizi\u00f2 la carriera artistica alla fine degli anni trenta, come ballerino in spettacoli musicali a Broadway. Raggiunse Hollywood nel 1948 per tentare la carriera cinematografica, e venne scritturato dalla Warner Brothers per il melodramma \"Viale Flamingo\" (1949), interpretato accanto a Joan Crawford. Il successo di Brian fu immediato e l'attore ottenne subito un altro ruolo da co-protagonista nel drammatico \"Peccato\" (1949), con Bette Davis e Joseph Cotten, e la parte di protagonista in \"Nella polvere del profondo Sud\" (1949) di Clarence Brown.\nBrian lavor\u00f2 con Joan Crawford in altre due pellicole di genere sentimentale, \"I dannati non piangono\" (1950) di Vincent Sherman e \"Perdono\" (1952), in cui le sue caratteristiche fisiche (alta statura, capelli biondi, sguardo dai lineamenti severi) fecero da perfetto contraltare alla bruna bellezza e al temperamento passionale dell'attrice. Pi\u00f9 portato a ruoli di freddi uomini di legge, politici e figure dal carattere inflessibile, Brian lavor\u00f2 sul grande schermo per tutti gli anni cinquanta, ma senza diventare mai un divo di primo piano. Tra i suoi film del periodo, sono da ricordare i western \"L'ultima sfida\" (1951), al fianco di Randolph Scott, e \"La maschera di fango\" (1952), accanto a Gary Cooper, e gli avventurosi \"Prigionieri del cielo\" (1954) di William A. Wellman e \"Il fantasma dei mari della Cina\" (1958), di cui fu anche sceneggiatore.\nSempre negli anni cinquanta l'attore inizi\u00f2 a lavorare per la televisione, ottenendo il ruolo di protagonista in \"Mr. District Attorney\", una serie poliziesca che in versione radiofonica era da molti anni popolare negli Stati Uniti. Il successo televisivo consent\u00ec a Brian di abbandonare gradualmente l'attivit\u00e0 cinematografica in favore del piccolo schermo. L'attore interpret\u00f2 ancora alcuni ruoli in film celebri, come la commedia \"Angeli con la pistola\" (1961) di Frank Capra e il kolossal western \"La conquista del West\" (1962). Negli anni sessanta fu interprete e \"guest star\" in serie televisive famose come \"Star Trek\", in cui interpret\u00f2 l'episodio \"Gli schemi della forza\" (1968).\nVita privata.\nDivorziato nel 1948 da Bonita Fiedler, Brian si rispos\u00f2 nel 1949 con l'attrice Lorna Gray, nota anche con il nome d'arte di Adrian Booth. Il matrimonio dur\u00f2 fino alla scomparsa di Brian che, gi\u00e0 colpito da un cancro, mor\u00ec il 15 luglio 1993 per un attacco cardiaco, all'et\u00e0 di 78 anni.\nDoppiatori italiani.\nNelle versioni in italiano dei suoi film, David Brian \u00e8 stato doppiato da:"}
{"id": "3065449", "revid": "818832", "url": "https://it.wikipedia.org/wiki?curid=3065449", "title": "Zero di Siegel", "text": "Nella teoria dei numeri analitica, uno zero di Siegel, dal nome del matematico tedesco Carl Ludwig Siegel, \u00e8 un tipo di potenziale controesempio all'ipotesi di Riemann generalizzata, sugli zeri della funzione L di Dirichlet.\nEsistono ipotetici valori \"s\" di una variabile complessa, molto vicini (in senso quantificabile) ad 1, cos\u00ec che\nper un carattere di Dirichlet formula_2, detto di modulo \"q\".\nNella ricerca di questi tipi di zeri su una funzione L sono stati ottenuti importanti risultati negli anni trenta dal matematico Carl Ludwig Siegel, dal quale hanno preso il nome (egli non \u00e8 stato il primo a prenderli in considerazione, cos\u00ec che talvolta sono chiamati \"zeri di Landau-Siegel\" in riconoscenza al lavoro di Edmund Landau).\nLa possibilit\u00e0 di uno zero di Siegel in termini analitici porta ad una stima incerta di\ndove \"C\" \u00e8 una funzione di \u03b5 per la quale la dimostrazione prevede l'inesistenza di un esplicito limite inferiore. \nL'importanza dell'esistenza di possibili \"zeri di Siegel\" si vede in tutti i risultati noti sulle zone prive di zeri delle funzioni L: mostrano una specie di 'rientranza' vicino \"s\" = 1, mentre il resto \u00e8 simile all'andamento della funzione zeta di Riemann \u2014 in altre parole, si trovano alla sinistra della linea \"Re\"(\"s\") = 1, e tendono asintoticamente ad essa."}
{"id": "3065450", "revid": "767487", "url": "https://it.wikipedia.org/wiki?curid=3065450", "title": "Cerveza Club Colombia Open 1998", "text": "Il Cerveza Club Colombia Open 1998 \u00e8 stato un torneo di tennis giocato sulla terra rossa. \u00c8 stata la 5\u00aa edizione del Colombia Open, che fa parte della categoria International Series nell'ambito dell'ATP Tour 1998. Il torneo si \u00e8 giocato a Bogot\u00e0 in Colombia, dal 2 all'8 novembre 1999.\nCampioni.\nSingolare maschile.\n Mariano Zabaleta ha battuto in finale Ram\u00f3n Delgado 6\u20134, 6\u20134\nDoppio maschile.\n Diego del R\u00edo / Mariano Puerta hanno battuto in finale G\u00e1bor K\u00f6ves / Eric Taino 6-7(3) 6-3 6-2"}
{"id": "3065453", "revid": "486946", "url": "https://it.wikipedia.org/wiki?curid=3065453", "title": "La Juventus Football Club e la Nazionale italiana di calcio", "text": ""}
{"id": "3065454", "revid": "767487", "url": "https://it.wikipedia.org/wiki?curid=3065454", "title": "Yngve Larsson", "text": "Biografia.\nFiglio del mercante Axel Larsson (1854-1894) e Ida Larsson (Sundberg) (1858-1950). Aveva due fratelli, Lennart Larsson e Stieve e una sorella, Ingrid, moglie del diplomatico tedesco Friedrich Stieve. Parente di Halvar Sundberg e di Embleton Sundberg.\nTrasferitosi con la famiglia a Stoccolma, studi\u00f2 prima alla Palmgrenska samskolan e poi all'universit\u00e0 di Uppsala ed in seguito a Heidelberg e Berlino. Fond\u00f2 nel 1908 la Svenska stadsf\u00f6rbundet mentre ebbe una notevole influenza nella riforma costituzionale di Stoccolma del 1920 e nella creazione della metropolitana di Stoccolma.\nSpos\u00f2 il 4 gennaio 1904 Elin Bonnier (1884-1980), la coppia ebbe sei figli:\nRiconoscimenti.\nFra i molti riconoscimenti ricevuti:"}
{"id": "3065455", "revid": "287204", "url": "https://it.wikipedia.org/wiki?curid=3065455", "title": "Croatian Indoors 1998", "text": "Il Croatian Indoors 1998 \u00e8 stato un torneo di tennis giocato sul cemento indoor. \u00c8 stata la 3\u00aa edizione del Croatian Indoors che fa parte della categoria International Series ell'ambito dell'ATP Tour 1998. Si \u00e8 giocato a Spalato in Croazia dal 2 all'8 febbraio 1998.\nCampioni.\nSingolare.\n Goran Ivani\u0161evi\u0107 ha battuto in finale Greg Rusedski 7-63, 7-65\nDoppio.\n Martin Damm / Ji\u0159\u00ed Nov\u00e1k hanno battuto in finale Fredrik Bergh / Patrik Fredriksson 7-6(3) 6-2"}
{"id": "3065456", "revid": "534114", "url": "https://it.wikipedia.org/wiki?curid=3065456", "title": "Ordine commando", "text": ""}
{"id": "3065460", "revid": "339392", "url": "https://it.wikipedia.org/wiki?curid=3065460", "title": "Bernatz de Ventadorn", "text": ""}
{"id": "3065466", "revid": "1543377", "url": "https://it.wikipedia.org/wiki?curid=3065466", "title": "Distretto regionale di Cariboo", "text": " \nIl distretto regionale di Cariboo \u00e8 un distretto regionale della Columbia Britannica, Canada di 62.190 abitanti, che ha come capoluogo Williams Lake."}
{"id": "3065467", "revid": "287204", "url": "https://it.wikipedia.org/wiki?curid=3065467", "title": "St. Petersburg Open 1998", "text": "Il St. Petersburg Open 1998 \u00e8 stato un torneo di tennis giocato sul sintetico indoor. \u00c8 stata la 4\u00aa edizione del St. Petersburg Open, che fa parte della categoria International Series \nnell'ambito dell'ATP Tour 1998. Il torneo si \u00e8 giocato al Petersburg Sports and Concert Complex di San Pietroburgo in Russia, dal 9 al 15 febbraio 1998.\nCampioni.\nSingolare.\n Richard Krajicek ha battuto in finale Marc Rosset 6\u20134, 7\u20136(5)\nDoppio.\n Nicklas Kulti / Mikael Tillstr\u00f6m hanno battuto in finale Marius Barnard / Brent Haygarth 3\u20136, 6\u20133, 7\u20136(3)"}
{"id": "3065470", "revid": "767487", "url": "https://it.wikipedia.org/wiki?curid=3065470", "title": "Toumast", "text": "Toumast (dalla lingua tamashek: \"il popolo\") \u00e8 un gruppo musicale tuareg fondato nel 1990 da Moussa Ag Keyna.\nBiografia.\nI Toumast, composti da Moussa Ag Keyna e Aminitou Goumar iniziano a farsi conoscere da numerosi concerti in Francia e Belgio a partire dagli anni novanta. Ad oggi, la band ha registrato il suo primo album \"Ishumar\" nel 2007, seguito dalla partecipazione nella compilation \"Ishumar, musique touar\u00e8gue de r\u00e9sistance\" nel 2008 e da \"Amachal\" nel 2009.\nDiscografia.\nApparizioni in compilation.\n\"Ishumar, musique touar\u00e8gue de r\u00e9sistance\" (2008)"}
{"id": "3065471", "revid": "729019", "url": "https://it.wikipedia.org/wiki?curid=3065471", "title": "Sybase Open 1998", "text": "Il Sybase Open Open 1998 \u00e8 stato un torneo di tennis giocato sul cemento indoor. \u00c8 stata la 109\u00aa edizione del \"Pacific Coast Championships\", che fa parte della categoria International Series nell'ambito dell'ATP Tour 1998. Si \u00e8 giocato nell'HP Pavilion di San Jose negli Stati Uniti, dal 9 al 15 febbraio 1998.\nCampioni.\nSingolare.\n Andre Agassi ha battuto in finale Pete Sampras 6-2, 6-4\nDoppio.\n Todd Woodbridge / Mark Woodforde hanno battuto in finale Nelson Aerts / Andr\u00e9 S\u00e1 6-1, 7-5"}
{"id": "3065473", "revid": "352448", "url": "https://it.wikipedia.org/wiki?curid=3065473", "title": "Jacinto Verdaguer", "text": ""}
{"id": "3065475", "revid": "767487", "url": "https://it.wikipedia.org/wiki?curid=3065475", "title": "Verizon Tennis Challenge 1998", "text": "Il Verizon Tennis Challenge 1998 \u00e8 stato un torneo di tennis giocato sulla terra rossa. \u00c8 stata la 12\u00aa edizione del torneo, che fa parte della categoria International Series nell'ambito dell'ATP Tour 1998. Si \u00e8 giocato ad Atlanta negli USA dal 27 aprile al 3 maggio 1998.\nCampioni.\nSingolare.\n Pete Sampras ha battuto in finale Jason Stoltenberg 6-7(2) 6-3 7-6(4)\nDoppio.\n Ellis Ferreira / Brent Haygarth hanno battuto in finale Alex O'Brien / Richey Reneberg 6-3 0-6 6-2"}
{"id": "3065478", "revid": "15756", "url": "https://it.wikipedia.org/wiki?curid=3065478", "title": "Opere del Guercino", "text": "Segue un elenco esaustivo (ma comunque non completo) delle opere del Guercino, ordinate cronologicamente."}
{"id": "3065479", "revid": "339392", "url": "https://it.wikipedia.org/wiki?curid=3065479", "title": "A.S. Atletico Tricase", "text": ""}
{"id": "3065480", "revid": "767487", "url": "https://it.wikipedia.org/wiki?curid=3065480", "title": "ATP Praga 1998", "text": "l'ATP Praga 1998 \u00e8 stato un torneo di tennis giocato sulla terra battuta. \u00c8 stata la 12\u00aa edizione dell'ATP Praga che fa parte della categoria International Series nell'ambito dell'ATP Tour 1998. Si \u00e8 giocato a Praga in Repubblica Ceca dal 27 aprile al 3 maggio 1998.\nCampioni.\nSingolare.\n Fernando Meligeni ha battuto in finale Sl\u00e1va Dosed\u011bl 6\u20131, 6\u20134\nDoppio.\n Wayne Arthurs / Andrew Kratzmann hanno battuto in finale Fredrik Bergh / Nicklas Kulti 6\u20131, 6\u20131"}
{"id": "3065482", "revid": "1285753", "url": "https://it.wikipedia.org/wiki?curid=3065482", "title": "Mart\u00edn de Riquer", "text": "Biografia.\nEra un membro della Real Academia Espa\u00f1ola dal 1965, presidente della Real Academia de Buenas Letras de Barcelona e membro di numerose istituzioni straniere, oltre che professore emerito di \"Letteratura romanica\" all'Universit\u00e0 di Barcellona.\nStudioso della letteratura delle lingue romanze (soprattutto nell'ambito della letteratura provenzale, francese, castigliana e catalana), spiccano, tra le sue copiose opere editoriali e critiche, i lavori dedicati al Quijote, all'epica francese, alla novella medievale, ai trovatori e all'amor cortese, tematiche in cui egli in Spagna rappresenta forse la massima autorit\u00e0 insieme ad Albert Hauf. Ugualmente meritoria \u00e8 la sua \"Hist\u00f2ria de la literatura catalana\".\nNel 1990 gli viene conferito il IV Premio Internacional Men\u00e9ndez Pelayo, nel 1991 riceve il Premio Nacional de Ensayo concesso dal Ministero della Cultura, nel 1997 ottiene il Premio Pr\u00edncipe de Asturias de Ciencias Sociales nel capitolo di \"Ciencias Sociales\", e nel 2000 il Premio nazionale delle Lettere Spagnole.\nSpaventato dalla persecuzione religiosa nella fazione repubblicana, Mart\u00edn de Riquer passa dalla parte degli insorti nel 1937 diventando poi combattente carlista in detta fazione durante la guerra civile spagnola. Come membro del \"Tercio de Montserrat\", Mart\u00edn de Riquer partecipa alla battaglia dell'Ebro schierato dalla parte dei franchisti. Una volta finita la guerra occupa incarichi nella Delegazione della Propaganda franchista nella provincia di Barcellona e inoltre entra nell'Universit\u00e0 come funzionario accademico. Dopo la restaurazione della democrazia, Mart\u00edn de Riquer viene eletto senatore per designazione reale nella legislatura costituente (1977\u20131979). Inizialmente nel gruppo parlamentare \"Agrupaci\u00f3n Independiente\" (il cui portavoce era Justino de Azc\u00e1rate) passa nell'agosto del 1978 all'Entesa dels Catalans, che in pratica raggruppa tutti i senatori eletti nelle province catalane. Dopo la fine della legislatura non torna pi\u00f9 all'attivit\u00e0 politica.\nMor\u00ec a 99 anni nella sua citt\u00e0 natale. Era nipote dell'intellettuale e artista Alexandre de Riquer."}
{"id": "3065485", "revid": "352448", "url": "https://it.wikipedia.org/wiki?curid=3065485", "title": "Mart\u00ed de Riquer i Morera", "text": ""}
{"id": "3065487", "revid": "352448", "url": "https://it.wikipedia.org/wiki?curid=3065487", "title": "Mart\u00ed de Riquer", "text": ""}
{"id": "3065488", "revid": "767487", "url": "https://it.wikipedia.org/wiki?curid=3065488", "title": "Internationaler Raiffeisen Grand Prix 1998", "text": "L'Internationaler Raiffeisen Grand Prix 1998 \u00e8 stato un torneo di tennis giocato sulla terra rossa. \u00c8 stata la 18\u00aa edizione dell'International Raiffeisen Grand Prix, che fa parte della categoria International Series nell'ambito dell'ATP Tour 1998. Si \u00e8 giocato a St. P\u00f6lten in Austria, dal 18 al 24 maggio 1998.\nCampioni.\nSingolare.\n Marcelo R\u00edos ha battuto in finale Vincent Spadea 6-2, 6-0\nDoppio.\n Jim Grabb / David Macpherson hanno battuto in finale David Adams / Wayne Black 6\u20134, 6\u20134"}
{"id": "3065490", "revid": "287204", "url": "https://it.wikipedia.org/wiki?curid=3065490", "title": "Vegard Forren", "text": "Carriera.\nClub.\nForren \u00e8 stato scoperto dagli osservatori del Molde nel primo turno del Norgesmesterskapet 2007 contro il KIL/Hemne. Il KIL/Hemne, formazione dilettantistica, si \u00e8 imposto sul Molde per 3-1, con Forren che ha giocato nell'incontro. \u00c8 stato cos\u00ec offerto, al giovane difensore, un provino per il Molde. Poco dopo, Forren ha firmato un contratto dalla durata quinquennale con il Molde. Forren ha esordito cos\u00ec nella 1. divisjon il 26 agosto 2007, quando ha sostituito Toni Koskela nel successo per 12-1 sul Mandalskameratene. A fine stagione, il Molde ha conquistato la promozione nell'Eliteserien.\nIl difensore ha esordito cos\u00ec nella massima divisione norvegese il 30 marzo 2008, quando \u00e8 stato titolare nel pareggio a reti inviolate contro lo Stab\u00e6k, dove \u00e8 stato eletto migliore in campo. Il 16 maggio 2009 ha segnato la prima rete nell'Eliteserien, contribuendo al pareggio per 2-2, maturato sul campo del Rosenborg. Nel campionato 2011, \u00e8 stato titolare della squadra che si \u00e8 aggiudicata la vittoria finale, per la prima volta nella storia del club, risultando uno dei migliori elementi della formazione.\nIl 18 gennaio 2013, si \u00e8 trasferito a titolo definitivo al Southampton, a cui si \u00e8 legato con un contratto valido per i successivi tre anni e mezzo. Con la maglia dei \"Saints\", per\u00f2, non ha giocato alcun incontro. L'11 luglio 2013, cos\u00ec, ha fatto ritorno al Molde. Il trasferimento sarebbe stato completato il 15 luglio, data della riapertura del calciomercato in Norvegia. Il 4 ottobre 2014 ha vinto il campionato con il suo Molde, raggiungendo matematicamente il successo finale con quattro giornate d'anticipo grazie alla vittoria per 1-2 sul campo del Viking. Il 17 ottobre successivo, il suo nome \u00e8 stato inserito tra i candidati per la vittoria del premio Kniksen per il miglior difensore del campionato.\nIl 21 ottobre 2015, ha ricevuto la candidatura come miglior difensore del campionato per l'edizione annuale del premio Kniksen. Si \u00e8 svincolato al termine del campionato 2016.\nLibero da vincoli contrattuali, in data 3 marzo 2017 \u00e8 stato reso noto che Forren sarebbe partito con il Rosenborg alla volta di Marbella, dove il club avrebbe preparato la nuova stagione. L'accordo prevedeva che il giocatore sarebbe rimasto una settimana ad allenarsi con il resto della squadra, cos\u00ec da valutarne l'ingaggio. Il 6 marzo ha per\u00f2 lasciato la Spagna, senza firmare alcun contratto.\nIl 7 marzo, Forren ha firmato cos\u00ec un contratto valido fino al termine della stagione con il Brighton &amp; Hove, compagine inglese militante in Championship. Al termine della stagione, la squadra ha conquistato la promozione in Premier League. Forren non ha disputato alcun incontro con questa maglia; il Brighton &amp; Hove ha quindi annunciato che il suo contratto, in scadenza al 30 giugno, non sarebbe stato rinnovato.\nSvincolato dopo l'esperienza inglese, il 27 luglio 2017 ha firmato un contratto valido fino al termine della stagione con il Molde. Ha scelto la maglia numero 29. Il 12 agosto \u00e8 tornato quindi a calcare i campi da calcio norvegesi, venendo schierato titolare nella sconfitta interna per 1-2 contro il Rosenborg.\nIl 12 dicembre 2017 ha prolungato il contratto che lo legava al Molde fino al 31 dicembre 2019.\nIl 9 giugno 2020, Forren ha firmato un contratto annuale con il Brann. Il 22 dicembre successivo ha prolungato l'accordo che lo legava al club, fino al 31 dicembre 2021.\nL'11 agosto 2021, Forren ha rescisso il contratto che lo legava al Brann.\nNazionale.\nForren ha giocato 14 incontri per la , con 3 reti all'attivo. Ha esordito il 12 giugno 2008, quando \u00e8 stato titolare nel successo per 1-4 sull', a Reykjav\u00edk. Il 10 febbraio 2009 ha segnato la prima rete, nel pareggio per 1-1 contro la .\nIl 18 gennaio 2012 ha debuttato nella Nazionale maggiore, quando \u00e8 stato titolare nel successo per 0-1 sulla , a Bangkok. Il 3 settembre 2015 ha realizzato la prima rete, sancendo la vittoria per 0-1 sulla a Sofia, in una sfida valida per le qualificazioni al . Il 6 settembre 2015, in virt\u00f9 della sua 25\u00aa presenza in Nazionale maggiore, gli \u00e8 stato conferito il Gullklokka.\nStatistiche.\nPresenze e reti nei club.\n\"Statistiche aggiornate al'11 agosto 2021.\""}
{"id": "3065494", "revid": "729019", "url": "https://it.wikipedia.org/wiki?curid=3065494", "title": "Pallavolo femminile ai I Giochi della Lusofonia", "text": "Il I campionato di pallavolo femminile ai Giochi della Lusofonia si \u00e8 svolto nel luglio 2006 a Macao, durante i I Giochi della Lusofonia. Al torneo hanno partecipato 3 squadre nazionali di stati di lingua portoghese e la vittoria finale \u00e8 andata al Portogallo.\nPodio.\nCampione.\nPortogallo(Primo titolo)\nSecondo posto.\nMacao\nTerzo posto.\nTimor Est"}
{"id": "3065500", "revid": "767487", "url": "https://it.wikipedia.org/wiki?curid=3065500", "title": "ATP Bologna Outdoor 1998", "text": "L'ATP Bologna Outdoor 1998 \u00e8 stato un torneo di tennis giocato sulla terra rossa. \u00c8 stata la 14\u00aa edizione dell'ATP Bologna Outdoor, che fa parte della categoria International Series nell'ambito dell'ATP Tour 1998. Si \u00e8 giocato a Bologna in Italia, dall'8 al 14 giugno 1998.\nCampioni.\nSingolare.\n Juli\u00e1n Alonso ha battuto in finale Karim Alami 6\u20131, 6\u20134\nDoppio.\n Brandon Coupe / Paul Rosner hanno battuto in finale Giorgio Galimberti / Massimo Valeri 7-6(1) 6-3"}
{"id": "3065503", "revid": "38120", "url": "https://it.wikipedia.org/wiki?curid=3065503", "title": "Palla di neve 1 e 2", "text": ""}
{"id": "3065510", "revid": "228587", "url": "https://it.wikipedia.org/wiki?curid=3065510", "title": "Datamax UV-1", "text": "Il Datamax UV-1 fu un avveniristico computer progettato da un gruppo di artisti della computer grafica chiamato \"Circle Graphics Habitat\" che lavoravano all'Universit\u00e0 dell'Illinois a Chicago.\nStoria.\nIl progetto nacque primariamente da un'idea di Thomas A. DeFanti, che voleva realizzare una macchina capace di far girare il suo linguaggio di programmazione GRASS che avesse il costo di un personal computer, un progetto denominato Z-Box. Via via che il progetto evolveva, la macchina si evolse in un dispositivo atto a produrre grafica a colori ad alta risoluzione per la registrazione su videocassette, e pi\u00f9 tardi come sistema di titolazione da destinare alle societ\u00e0 televisive via cavo. Esso \u00e8 quindi uno dei primi tentativi di workstation grafica.\nDeFanti lavorava da un po' di tempo all'Habitat quando, nel 1977, fu presentato a Jeff Frederiksen, un progettista di chip che lavorava presso la Dave Nutting Associates: questa societ\u00e0 aveva ricevuto incarico da Midway, la societ\u00e0 che gestiva la divisione videogiochi di Bally Technologies, di creare un sistema grafico polivalente da poter utilizzare sia in molti dei loro futuri giochi arcade sia in una console che stavano progettando, che sarebbe stata nota in seguito come Bally Astrocade.\nMidway non era molto interessata al mercato degli home computer ma la Dave Nutting Associates propose a Midway di realizzare un dispositivo esterno da affiancare alla console in lavorazione per poterla trasformare in un vero e proprio computer: il dispositivo sarebbe stato basato sul progetto di DeFanti. L'idea piacque a Midway, che commission\u00f2 il lavoro. DeFanti ed il gruppo di Habitat lavorarono quindi insieme agli sviluppatori di Nutting su questa unit\u00e0, che prese il nome di ZGRASS-100: essa integrava una tastiera, della memoria aggiuntiva, dei connettori addizionali, un chip video addizionale per la generazione del testo il cui segnale veniva poi miscelato a quello del chip video della console. Nell'unit\u00e0 fu integrato su ROM il sistema di DeFanti, rinominato Z Box, che supportava una versione evoluta dell'ultima revisione del linguaggio GRASS (il \"GRASS3\") denominata Zgrass.\nZ Box.\nAll'incirca nello stesso periodo fu realizzato, utilizzando gli stessi componenti base, un altro dispositivo denominato UV-1. A differenza del progetto Z Box, nato per essere affiancato ad un altro hardware, l'UV-1 fu assemblato come unit\u00e0 indipendente aggiungendo i quei pochi componenti hardware necessari a supportare la modalit\u00e0 ad alta risoluzione permessa dal sistema grafico sviluppato da Nutting, di 320\u00d7204 pixel con fino ad 8 colori per riga. Questa modalit\u00e0 richiedeva 16 kB di memoria per il buffer video per cui la macchina fu dotata di 32 KB di random access memory e di una ROM espansa a 16 KB per contenere i comandi dello Zgrass. All'UV-1 il gruppo di sviluppatori affianc\u00f2 una circuiteria video di alta qualit\u00e0 ed un'interfaccia per gestire le unit\u00e0 a floppy disk.\nLe intenzioni di Bally sull'UV-1 non erano del tutto chiare alla stessa societ\u00e0: sul numero di novembre del 1980 della rivista \"Byte\" appariva un articolo di DeFanti ed altri autori in cui si faceva riferimento al fatto che Bally volesse vendere l'UV-1 come home computer, facendo diretta concorrenza all'Apple II ed a macchine simili. In questo modo per\u00f2 Bally stessa rendeva lo ZGRASS-100 un qualcosa di inutile. Il motivo per cui Bally stava spendendo risorse su entrambe le macchine resta un mistero perch\u00e9 poco dopo la societ\u00e0 decise di lasciare il settore dei videogiochi, vendendo sia il progetto dell'Astrocade sia quello dello Z Box.\nDatamax UV-1R.\nLa versione finale del progetto Z-Box fu l'unica ad essere prodotta, divenendo l'UV-1R, dove la lettera \"R\" in fondo al nome indicava che il sistema era montato in un cabinet di tipo rack con pi\u00f9 RAM e 32 KB di ROM, necessaria a contenere parte del sistema operativo CP/M che era utilizzato per far avviare la macchina, cosa che rendeva inutile l'utilizzo di un'unit\u00e0 disco. Molta della RAM aggiuntiva (256 KB) era utilizzata come RAM disk cos\u00ec che la macchina potesse essere installata e fatta girare per anni (un floppy disk si sarebbe rovinato molto prima). N\u00e9 lo Z80 n\u00e9 la circuiteria video potevano vedere gran parte della RAM aggiuntiva per via delle limitazioni di indirizzamento dei chip ad 8 bit per cui fu sviluppato un controller di memoria che suddivideva la memoria in banchi. Grazie a questa tecnica, se le richieste del RAM disk non erano particolarmente esose, il sistema poteva memorizzare diverse immagini video.\nNonostante Midway avesse gi\u00e0 dato per spacciato l'Astrocade, essa vendette in seguito i diritti sul sistema ad un'altra societ\u00e0, \"Astrovision\". Astrovision, successivamente, decise di mettere in commercio l'unit\u00e0 di espansione rendendola pi\u00f9 compatta e rinominandola in ZGRASS-32, ma non si conoscono dati sulle eventuali vendite."}
{"id": "3065511", "revid": "287204", "url": "https://it.wikipedia.org/wiki?curid=3065511", "title": "Swiss Open Gstaad 1998", "text": "Lo Swiss Open Gstaad 1998 \u00e8 stato un torneo di tennis giocato sulla terra rossa. \u00c8 stata la 31\u00aa edizione dello Swiss Open Gstaad, che fa parte della categoria International Series nell'ambito dell'ATP Tour 1998. Si \u00e8 giocato al Roy Emerson Arena di Gstaad in Svizzera, dal 6 al 13 luglio 1998.\nIn questa edizione del torneo Roger Federer ha esordito nel circuito ATP maggiore, perdendo al primo turno con Lucas Arnold.\nCampioni.\nSingolare.\n \u00c0lex Corretja ha battuto in finale Boris Becker 7-6(5), 7-5, 6-3\nDoppio.\n Gustavo Kuerten / Fernando Meligeni hanno battuto in finale Daniel Orsanic / Cyril Suk 6-4, 7-5"}
{"id": "3065513", "revid": "729019", "url": "https://it.wikipedia.org/wiki?curid=3065513", "title": "Pallavolo femminile ai II Giochi della Lusofonia", "text": "Il II campionato di pallavolo femminile ai Giochi della Lusofonia si \u00e8 svolto dal 10 al 12 luglio 2009 a Lisbona, in Portogallo, durante i II Giochi del Lusofonia. Al torneo hanno partecipato 3 squadre nazionali di stati di lingua portoghese e la vittoria finale \u00e8 andata per la seconda volta al Portogallo.\nPodio.\nCampione.\nPortogallo(Secondo titolo)\nSecondo posto.\nMacao\nTerzo posto.\nIndia"}
{"id": "3065515", "revid": "1543377", "url": "https://it.wikipedia.org/wiki?curid=3065515", "title": "Distretto regionale di North Okanagan", "text": " \nIl distretto regionale di North Okanagan (RDNO) \u00e8 un distretto regionale della Columbia Britannica, Canada di 77.301 abitanti, che ha come capoluogo Coldstream."}
{"id": "3065519", "revid": "287204", "url": "https://it.wikipedia.org/wiki?curid=3065519", "title": "Swedish Open 1998", "text": "Lo Swedish Open 1998 \u00e8 stato un torneo di tennis giocato sulla terra battuta. \u00c8 stata la 51\u00aa edizione dello Swedish Open, che fa parte della categoria International Series nell'ambito dell'ATP Tour 1998. Si \u00e8 giocato al B\u00e5stad Tennis Stadion di B\u00e5stad in Svezia, dal 6 al 13 luglio 1998.\nCampioni.\nSingolare.\n Magnus Gustafsson ha battuto in finale Andrij Medvedev 6-2 6-3\nDoppio.\n Magnus Gustafsson / Magnus Larsson hanno battuto in finale Lan Bale / Piet Norval 6-4 6-2"}
{"id": "3065523", "revid": "834", "url": "https://it.wikipedia.org/wiki?curid=3065523", "title": "Distretto regionale di Nanaimo", "text": " \nIl distretto regionale di Nanaimo (RDN) \u00e8 un distretto regionale della Columbia Britannica, Canada di 138.631 abitanti, che ha come capoluogo Nanaimo."}
{"id": "3065529", "revid": "1305772", "url": "https://it.wikipedia.org/wiki?curid=3065529", "title": "Distretto regionale di Mount Waddington", "text": " \nIl distretto regionale di Mount Waddington (RDMW) \u00e8 un distretto regionale della Columbia Britannica, Canada di 11.651 abitanti, che ha come capoluogo Port McNeill."}
{"id": "3065532", "revid": "767487", "url": "https://it.wikipedia.org/wiki?curid=3065532", "title": "Il delinquente del rock and roll", "text": "Il delinquente del rock and roll (\"Jailhouse Rock\") \u00e8 un film del 1957, diretto da Richard Thorpe, distribuito dalla MGM, a partire dal 30 ottobre, bench\u00e9 il reale debutto della pellicola sia avvenuto in realt\u00e0 alcuni giorni prima, il giorno 21.\nIl ruolo di protagonista della pellicola \u00e8 interpretato da Elvis Presley, alla sua terza esperienza cinematografica in qualit\u00e0 di attore. L'attrice coprotagonista Judy Tyler rimase vittima di un fatale incidente stradale poche settimane dopo il termine delle riprese. Presley rimase scioccato dall'accaduto al tal punto che in seguito si rifiut\u00f2 sempre di visionare il film.\nL'opera pone l'accento su tutta quella fenomenologia, tipica del mondo dello \"show business\" che all'epoca ruotava attorno all'ambiente degli artisti, e pi\u00f9 in generale a quello della musica, tracciandone un ritratto tagliente e impietoso.\nPeculiarit\u00e0 del film \u00e8 solitamente considerata la sequenza durante la quale Presley interpreta il brano \"Jailhouse Rock\", cantando e danzando insieme agli altri \"galeotti\", all'interno di un set televisivo che richiama visivamente la struttura di un carcere. Tale sequenza, caratterizzata da una coreografia di notevole effetto, viene considerata dai critici del settore e dai fan del cantante la miglior scena musicale fra tutte quelle da lui interpretate, ed \u00e8 anche considerata da alcuni critici musicali il primo prototipo dei video musicali odierni. La stessa sequenza \u00e8 stata anche riprodotta e omaggiata dalla cantante Britney Spears, durante la sua esibizione agli MTV Video Music Awards, che si \u00e8 svolta nel 2007.\nNel 2004 la pellicola \u00e8 stata scelta per la conservazione nell'archivio appartenente alla Biblioteca del Congresso degli Stati Uniti, il National Film Registry.\nNel 2008 la pellicola \u00e8 stata inclusa nell'elenco stilato dalla redazione della rivista \"Empire\"\", contenente la graduatoria delle cinquecento migliori pellicole girate in ogni tempo, definito \"I migliori 500 di sempre\".\nTrama.\nIl giovane e bellicoso Vince Everett durante una scazzottata che avviene in un locale equivoco uccide involontariamente un uomo e in conseguenza di ci\u00f2 viene arrestato e rinchiuso in carcere, luogo dove conosce Hank Houghton, un cantante country detenuto assieme a lui e caduto in disgrazia a causa di una donna, che intuendo le sue potenzialit\u00e0, gli insegna a cantare e a suonare la chitarra.\nVince, durante il suo periodo di detenzione, si esibisce in uno show televisivo organizzato dal direttore del carcere, al quale partecipa anche Hank, ma egli, fautore di uno stile ormai completamente sorpassato, \u00e8 totalmente ignorato dal pubblico televisivo, mentre Vince, fautore di uno stile innovativo, riscuote un successo strepitoso.\nTuttavia le innumerevoli lettere che Vince riceve dalle sue numerose fan vengono fatte censurare da Hank, invidioso del suo successo, e che per motivi di anzianit\u00e0, gode di maggior credito presso il personale del carcere.\nScontata la pena e uscito di prigione, Vince tenta di farsi strada come cantante, ma si rende conto che le difficolt\u00e0 da superare sono molteplici, poich\u00e9 attorno al mondo dello spettacolo spesso gravitano personaggi quantomeno sleali e disonesti, e lui, fiducioso e inesperto, ne fa le spese.\nVince, durante il suo vagabondare tra case discografiche e sale di incisione, casualmente conosce una giovane e attraente talent scout, Peggy Van Alden, che oltre a credere nel suo talento musicale, si innamora di lui e successivamente lo aiuta a muovere i primi passi nel difficile mondo dello spettacolo.\nDopo qualche tempo si rif\u00e0 vivo anche Hank, che ha finalmente finito di scontare la sua pena, il quale riallaccia i rapporti con Vince, ed inizia a collaborare con lui e con Peggy.\nEntrambi aiuteranno Vince a muoversi con destrezza nel difficile, spietato ed insidioso mondo dello star-system, e grazie all'aiuto ed ai consigli di Peggy e di Hank, Vince riesce in poco tempo a valorizzare al massimo il suo notevole talento musicale, a trarne il massimo vantaggio e a diventare rapidamente una grande star del rock and roll.\nTuttavia egli, accecato dalla fama e dal successo raggiunti in modo cos\u00ec fulmineo, ben presto si dimostra un ingrato e un irriconoscente nei confronti di coloro che lo avevano aiutato quando ancora non era nessuno, e avevano creduto in lui.\nA causa dell'atteggiamento assunto da Vince nei suoi confronti, durante una discussione che avviene tra i due, Hank perde le staffe e lo colpisce violentemente con un pugno alla gola, causandogli una lesione alle corde vocali, facendogli perdere momentaneamente la voce, e di conseguenza mettendo a rischio la prosecuzione della sua carriera.\nIn ospedale Vince si render\u00e0 conto degli errori che ha commesso e, sinceramente pentito, tenter\u00e0 di ricucire i rapporti con le persone che l'hanno aiutato durante la sua scalata al successo, e gli hanno reso possibile il raggiungimento della fama e della celebrit\u00e0.\nProduzione.\n\"Il delinquente del rock and roll\" fu il terzo film di Presley e il primo per la MGM. Le riprese si svolsero presso gli MGM Studios (ora Sony Pictures Studios) a Culver City, California. Girato in bianco e nero, il film fu la prima produzione che la MGM film\u00f2 in 35\u00a0mm anamorfico con la tecnologia recentemente introdotta dalla Panavision. Il titolo originario della pellicola doveva essere \"The Hard Way\", fu poi cambiato in \"Jailhouse Kid\" prima che la MGM scegliesse il definitivo \"Jailhouse Rock\". Il film non venne indicato tra le prossime uscite dello studio sulla rivista \"Variety\", perch\u00e9 la sceneggiatura era basata su una storia originale di Nedrick Young, uno sceneggiatore inserito nelle liste nere di Hollywood. In aggiunta, lo studio tradizionalmente non produceva copioni originali che non fossero adattamenti di opere gi\u00e0 di successo come romanzi o drammi teatrali. Per la regia del progetto la produzione scelse Richard Thorpe, che aveva la reputazione di essere un \"artigiano veloce\".\nLa prima scena ad essere girata fu la sequenza di ballo sulle note di \"Jailhouse Rock\". Alex Romero cre\u00f2 una coreografia ispirandosi ai film di Fred Astaire e Gene Kelly. Inizialmente Presley non era convinto della coreografia di Romero, quindi il giorno successivo Romero suon\u00f2 della musica e chiese a Elvis di ballare, lasciandolo libero di utilizzare i movimenti da lui voluti per la scena.\nLe riprese ebbero inizio il 13 maggio 1957, con la nuova coreografia. Durante la scena del ballo, una delle capsule dentali di Presley si stacc\u00f2 e gli cadde in gola. Egli fu portato al Cedars of Lebanon Hospital, dove la capsula venne rimossa. La lavorazione del film riprese il giorno seguente e termin\u00f2 il 17 giugno 1957. \"Il delinquente del rock and roll\" fu l'ultimo film di Judy Tyler; due settimane dopo il termine delle riprese, mor\u00ec nel corso di un incidente d'auto insieme al marito. Presley, scosso dalla morte dell'attrice, non partecip\u00f2 alla prima del film.\nColonna sonora.\nLe canzoni del film sono: \"Jailhouse rock\", \"Young and beautiful\", \"I want to be free\", \"Don't leave me now\", \"Baby I don't care\", \"Treat me nice\". Le prime cinque vennero all'epoca pubblicate sull'EP a 45 giri \"Jailhouse rock\" (EPA 4114); l'ultima venne emessa come lato B del singolo \"Jailhouse rock\" (47-7035). Tutti i titoli, inclusa qualche versione alternativa, vennero pubblicati nel 1988 sulla raccolta \"Essential Elvis Vol. 1\".\nNel 1997 venne ristampato con l'aggiunta di versioni alternative ed i brani del film \"Fratelli rivali\" ed alcune relative versioni alternative."}
{"id": "3065533", "revid": "767487", "url": "https://it.wikipedia.org/wiki?curid=3065533", "title": "Hall of Fame Tennis Championships 1998", "text": "L'Hall of Fame Tennis Championships 1998 \u00e8 stato un torneo di tennis giocato sull'erba. \u00c8 stata la 23\u00aa edizione dell'Hall of Fame Tennis Championships, che fa parte della categoria International Series nell'ambito dell'ATP Tour 1998. Si \u00e8 giocato all'International Tennis Hall of Fame di Newport negli Stati Uniti, dal 6 al 13 luglio 1998.\nCampioni.\nSingolare.\n Leander Paes ha battuto in finale Neville Godwin 6-3, 6-2\nDoppio.\n Doug Flach / Sandon Stolle hanno battuto in finale Scott Draper / Jason Stoltenberg 6-2 4-6 7-6(5)"}
{"id": "3065535", "revid": "1442080", "url": "https://it.wikipedia.org/wiki?curid=3065535", "title": "Pedro Dellacha", "text": ""}
{"id": "3065536", "revid": "52953", "url": "https://it.wikipedia.org/wiki?curid=3065536", "title": "Distretto regionale di Kootenay Boundary", "text": " \nIl distretto regionale di Kootenay Boundary (RDKB) \u00e8 un distretto regionale della Columbia Britannica, Canada di 30.742 abitanti, che ha come capoluogo Trail."}
{"id": "3065538", "revid": "729019", "url": "https://it.wikipedia.org/wiki?curid=3065538", "title": "Austrian Open 1998", "text": "L'Austrian Open 1998 \u00e8 stato un torneo di tennis giocato sulla terra battuta. \u00c8 stata la 28\u00aa edizione dell'Austrian Open, che fa parte della categoria International Series nell'ambito dell'ATP Tour 1998. Si \u00e8 giocato al Kitzb\u00fchel Sportpark Tennis Stadium di Kitzb\u00fchel in Austria, dal 27 luglio al 2 agosto 1998.\nCampioni.\nSingolare maschile.\n Albert Costa ha battuto in finale Andrea Gaudenzi 6\u20132, 1\u20136, 6\u20132, 3\u20136, 6\u20131\nDoppio.\n Tom Kempers / Daniel Orsanic hanno battuto in finale Joshua Eagle / Andrew Kratzmann 6\u20133, 6\u20134"}
{"id": "3065543", "revid": "1543377", "url": "https://it.wikipedia.org/wiki?curid=3065543", "title": "Distretto regionale di Kitimat-Stikine", "text": " \nIl distretto regionale di Kitimat-Stikine (RDKS) \u00e8 un distretto regionale della Columbia Britannica, Canada di 37.999 abitanti, che ha come capoluogo Terrace."}
{"id": "3065547", "revid": "288300", "url": "https://it.wikipedia.org/wiki?curid=3065547", "title": "Pedro Rodolfo Dellacha", "text": ""}
{"id": "3065549", "revid": "729019", "url": "https://it.wikipedia.org/wiki?curid=3065549", "title": "Coldwater (Mississippi)", "text": "Coldwater \u00e8 una citt\u00e0 (\"town\") degli Stati Uniti d'America, situata nella contea di Tate, nello Stato del Mississippi."}
{"id": "3065555", "revid": "1543377", "url": "https://it.wikipedia.org/wiki?curid=3065555", "title": "Distretto regionale di Fraser-Fort George", "text": " \nIl distretto regionale di Fraser-Fort George (RDFFG) \u00e8 un distretto regionale della Columbia Britannica, Canada di 92.264 abitanti, che ha come capoluogo Prince George."}
{"id": "3065556", "revid": "1652635", "url": "https://it.wikipedia.org/wiki?curid=3065556", "title": "Fresco", "text": ""}
{"id": "3065558", "revid": "120452903", "url": "https://it.wikipedia.org/wiki?curid=3065558", "title": "Utagawa Toyohiro", "text": "Divent\u00f2 un pittore molto prestigioso, specialmente per le sue illustrazioni a \"Genji Monogatari\" (1801) e le stampe erotiche (shunga).\nFu anche un poeta, come testimonia un suo haiku:"}
{"id": "3065561", "revid": "1543377", "url": "https://it.wikipedia.org/wiki?curid=3065561", "title": "Distretto regionale di Fraser Valley", "text": " \nIl distretto regionale di Fraser Valley (FVRD) \u00e8 un distretto regionale della Columbia Britannica, Canada di 257.031 abitanti, che ha come capoluogo Chilliwack."}
{"id": "3065562", "revid": "33689", "url": "https://it.wikipedia.org/wiki?curid=3065562", "title": "Olivier lo Templier", "text": "Appare come \"lo templier En'Olivier\" in un canzoniere, ove si \u00e8 conservato il suo unico componimento, \"Estat aurai lonc temps en pessamen\" (\"Sono stato a preoccuparmi per molto tempo\"). Potrebbe essere lo stesso Ramon Oliver che appare come comandante della casata templare di Gardeny nei pressi di Lleida nel 1295. Da non confondere con un altro trovatore templare, Ricaut Bonomel, il cui stile era molto diverso e, per di pi\u00f9, scrisse in Terrasanta.\nLa sua \"canso\" pu\u00f2 essere datata precisamente a causa del suo riferimento alla flotta dei crociati che salpava nel 1269 da Barcellona con a capo Giacomo I d'Aragona. Olivier scrive la canzone per Giacomo, di cui era un sincero sostenitore, e per i baroni di Catalogna per il successo della loro impresa.\nL'identit\u00e0 catalana di Olivier pu\u00f2 soltanto essere postulata in base all'evidenza interna della sua \"canso\", nel cui ultimo verso menziona il signore di Gelida, Guerau de Cervell\u00f3, con il quale Olivier potrebbe avere avuto legami. Inoltre, nella sua declinazione traspare il catalanismo, ma questo potrebbe essere attribuibile ai copisti e non a Olivier. La sua devozione per Giacomo, oltretutto, non pu\u00f2 essere di per s\u00e9 presa come prova della sua identit\u00e0 catalana."}
{"id": "3065564", "revid": "1543377", "url": "https://it.wikipedia.org/wiki?curid=3065564", "title": "Distretto regionale di East Kootenay", "text": " \nIl distretto regionale di East Kootenay (RDEK) \u00e8 un distretto regionale della Columbia Britannica, Canada di 55.485 abitanti, che ha come capoluogo Cranbrook."}
{"id": "3065565", "revid": "352448", "url": "https://it.wikipedia.org/wiki?curid=3065565", "title": "Oliviero il Templare", "text": ""}
{"id": "3065567", "revid": "1566286", "url": "https://it.wikipedia.org/wiki?curid=3065567", "title": "Kevin Conway", "text": "Biografia.\nNato a New York, era figlio di Helen e John Conway, meccanico.\nStudi\u00f2 arte drammatica presso l'HB Studio in Greenwich Village e recitazione al Dramatic Workshop al Carnagie Hall.\nEsord\u00ec nel 1972 sul film \"Mattatoio 5\" di Roland Weary tratto dal romanzo di Kurt Vonnegut. Interpret\u00f2 il ruolo di Kahless nell'episodio \"Il Ritorno di Kahless\", 23\u00b0 della VI stagione di \"\".\nConway recit\u00f2 anche a Broadway dove vinse il Drama Desk Award per la sua performance e dove apparve in \"The Elephant Man\", \"Indians\", \"Moonchildren\" e \"Of mice and men\" (nella parte di George Milton affiancato da James Earl Jones). Il suo secondo Drama desk fu per la regia del film \"Mecca\".\nNel 1990 egli diresse \"The Sun and the Moon\" e nel 2000 \"Thirteen Days\". Apparve in 3 episodi della serie \"The Good Wife\".\nFu sposato dal 1966 con l'attrice Mila Burnette.\nIl 5 febbraio 2020 \u00e8 deceduto a causa di un attacco di cuore.\nDoppiatori italiani.\nNelle versioni in italiano dei suoi film, Kevin Conway \u00e8 stato doppiato da:\nDa doppiatore \u00e8 stato sostituito da:"}
{"id": "3065568", "revid": "1543377", "url": "https://it.wikipedia.org/wiki?curid=3065568", "title": "Distretto regionale di Cowichan Valley", "text": " \nIl distretto regionale di Cowichan Valley (CVRD) \u00e8 un distretto regionale della Columbia Britannica, Canada di 76.929 abitanti, che ha come capoluogo Duncan."}
{"id": "3065576", "revid": "599013", "url": "https://it.wikipedia.org/wiki?curid=3065576", "title": "L\u00e9gion des volontaires fran\u00e7ais contre le bolchevisme", "text": ""}
{"id": "3065577", "revid": "1243", "url": "https://it.wikipedia.org/wiki?curid=3065577", "title": "Engetra", "text": ""}
{"id": "3065578", "revid": "767487", "url": "https://it.wikipedia.org/wiki?curid=3065578", "title": "Distretto regionale di Comox Valley", "text": "Il distretto regionale di Comox Valley \u00e8 un distretto regionale della Columbia Britannica, Canada di 58.824 abitanti, che ha come capoluogo Courtenay. \u00c8 stato istituito nel 2008 su parte del precedente distretto regionale di Comox-Strathcona."}
{"id": "3065580", "revid": "913245", "url": "https://it.wikipedia.org/wiki?curid=3065580", "title": "Gloria Kemasuode", "text": "Il 24 luglio 2009 subisce una squalifica di due anni per essere risultata positiva al test antidoping."}
{"id": "3065581", "revid": "38120", "url": "https://it.wikipedia.org/wiki?curid=3065581", "title": "Il gatto e la volpe", "text": ""}
{"id": "3065582", "revid": "1543377", "url": "https://it.wikipedia.org/wiki?curid=3065582", "title": "Distretto regionale di Columbia-Shuswap", "text": " \nIl distretto regionale di Columbia-Shuswap (CSRD) \u00e8 un distretto regionale della Columbia Britannica, Canada di 50.141 abitanti, che ha come capoluogo Salmon Arm."}
{"id": "3065583", "revid": "92689", "url": "https://it.wikipedia.org/wiki?curid=3065583", "title": "Il gatto e la volpe (disambigua)", "text": ""}
{"id": "3065584", "revid": "1543377", "url": "https://it.wikipedia.org/wiki?curid=3065584", "title": "Distretto regionale di Central Okanagan", "text": " \nIl distretto regionale di Central Okanagan (RDCO) \u00e8 un distretto regionale della Columbia Britannica, Canada di 162.276 abitanti, che ha come capoluogo Kelowna."}
{"id": "3065587", "revid": "1543377", "url": "https://it.wikipedia.org/wiki?curid=3065587", "title": "Distretto regionale di Central Kootenay", "text": " \nIl distretto regionale di Central Kootenay (RDCK) \u00e8 un distretto regionale della Columbia Britannica, Canada di 55.883 abitanti, che ha come capoluogo Nelson. Prende il nome dal fiume Kootenay, che vi scorre per gran parte del proprio corso."}
{"id": "3065590", "revid": "33972327", "url": "https://it.wikipedia.org/wiki?curid=3065590", "title": "Distretto di Groznyj", "text": ""}
{"id": "3065592", "revid": "123332381", "url": "https://it.wikipedia.org/wiki?curid=3065592", "title": "Marcello Basso", "text": "Biografia.\nLaureato in scienze politiche e insegnante nella scuola media superiore, viene eletto alla carica di sindaco a San Stino di Livenza con la Lista Civica Livenza nei primi anni novanta.\nNel 1996 si candida come deputato nel collegio di Portogruaro e viene eletto con la lista L'Ulivo e Lega autonoma veneta. Attivo nell'ANPI, ha ricoperto la carica di Presidente provinciale a Venezia e di coordinatore per il Nord Italia.\nAlla camera dei deputati fa parte delle commissioni:\nha presentato 6 ddl:\nNel 2001 si candida a senatore con L'Ulivo. Al Senato fa parte della:\nHa presentato 7 ddl:"}
{"id": "3065593", "revid": "38120", "url": "https://it.wikipedia.org/wiki?curid=3065593", "title": "Il Tg delle vacanze", "text": ""}
{"id": "3065595", "revid": "1442080", "url": "https://it.wikipedia.org/wiki?curid=3065595", "title": "Angelo Torchi", "text": "Biografia.\nNasce a Massa Lombarda in un'agiata famiglia di proprietari terrieri, secondo di quattro figli, dalla contessa di origini faentine Maria Laderchi e dall'avvocato Gaetano, che aveva ricoperto le cariche di Priore e di sindaco tra il 1862 e il 1874.\nNel 1869 si trasferisce a Firenze, iscrivendosi all'Istituto Artistico fondato in quell'anno, dove ha come maestri Karlo Mark\u00f3 e Lorenzo Gelati, esponenti della Scuola di Staggia che educavano gli allievi alla riproduzione dei soggetti all'aria aperta, tema affine ai canoni veristi del movimento macchiaiolo. Trascorre il 1880 con l'amico Attilio Pratella a Napoli, dove viene a contatto con l'arte \"realista\" della scuola locale sotto la guida di Alceste Campriani, appartenente alla Scuola di Res\u00ecna, anch'egli legato ai temi veristi. \nTornato a Firenze, nel 1883 partecipa alla Promotrice di Brera con \"Sole di marzo\", \"In risaia\", \"Napoli alla Villa Reale\" e \"Motivo di Capri\", nel 1885 con \"Aprile sull'Arno\", \"Maggio sull'Arno\" e \"In risaja, dopo il raccolto\"; l'anno successivo \u00e8 alla I Mostra livornese a stretto contatto con l'ambiente macchiaiolo che frequenta nell\u2019osteria Il Volturno di via S. Gallo. Frequenta Telemaco Signorini, Silvestro Lega, Francesco Gioli e il critico d'arte Diego Martelli (di cui \u00e8 ospite nella tenuta di Castiglioncello), che lo esortano a inviare \"Ortolane\", \"Il Gabbro\" e \"Sull\u2019Arno\" all'Esposizione universale di Parigi del 1889, citt\u00e0 nella quale viene a contatto con le opere degli artisti impressionisti e puntinisti. In questo periodo dipinge tra l'entroterra livornese (\"La vallata del Gabbro\") e la nat\u00eca campagna romagnola (\"Strada campestre a Massa Lombarda\").\nNel 1890 viaggia a Londra, dove viene a contatto con le opere di John Constable; di ritorno a Firenze, illustra la novella \n\"Perla\" nella raccolta \"Le veglie di Neri\" di Renato Fucini, \nmentre l'anno successivo \u00e8 presente alla mostra della Promotrice di Firenze con \"Impressione di un mercato\", opera di chiaro stampo impressionista.\nIn questo periodo soggiorna a Genova con gli amici Plinio Nomellini e Giorgio Kienerk, abbandona lo stile dei postmacchiaioli e abbraccia \nla poetica divisionista, evidente in \"Granturco sull'aia\" proposto alla Mostra Livornese del 1892.\nTra il 1895 e il 1896 \u00e8 profondamente scosso dalla scomparsa degli amici Silvestro Lega e Diego Martelli e ritorna a Massa Lombarda, dove riproduce in prevalenza i paesaggi della propria terra.\nPartecipa all'Esposizione Nazionale di Torino del 1898 con \"Al canto delle cicale\", \"Quiete montanina\" e \"Sole tra gli ulivi\", alle mostre della Biennale di Venezia nel 1899 con \"Crepuscolo toscano\" e \"Al rezzo delle quercie\", nel 1901 con il divisionista \"Mattino di settembre\", nel 1903 con \"Nuvoli di primavera sul verde\", nel 1905 con \"Paesaggio\", nel 1912 con \"Pagliai al sole\" e nel 1914 con \"Ritratto di vecchio\" , ultima apparizione dell\u2019artista vivente.\nMuore a Massa Lombarda nel 1915 per un collasso cardiocircolatorio e viene tumulato nel cimitero locale; nel 1921 la salma viene traslata nel cimitero di S. Miniato al Monte a Firenze, dove riposa accanto ai genitori.\nStile.\nCatalogato genericamente come appartenente alla corrente dei \"postmacchiaioli\", in realt\u00e0 l'attivit\u00e0 pittorica del Torchi viene ripartita in tre fasi principali: la prima, datata fino al 1889, in stretto rapporto con la pittura macchiaiola, una seconda (fino al 1895) di stampo divisionista, l'ultima di naturalismo simbolista, caratterizzata da una pennellata voluminosa.\nDopo la formazione accademica trascorsa con Lorenzo Gelati, artefice di scuola paesaggistica innovativa improntata sull'osservazione del vero, l'incontro con Alceste Campriani porta a un orientamento verso nuovi effetti di luce e colore e quello con i principali esponenti Macchiaioli del tempo a una sua interpretazione autonoma arricchita da influssi impressionisti.\nLa fase divisa risale ai soggiorni genovesi con gli amici Plinio Nomellini e Giorgio Kienerk (la cosiddetta \"Scuola di Albaro\" e si contraddistingue per l'adozione di una pennellata minuta (\"Grano al sole o Granturco sull\u2019aia\"), alla ricerca di forti effetti di luce.\nL'ultimo periodo, segnato dalla scomparsa dei propri riferimenti artistici, si compone principalmente di paesaggi toscani e romagnoli con sperimentazioni di pittura Simbolista cui aderisce anche Nomellini."}
{"id": "3065596", "revid": "648716", "url": "https://it.wikipedia.org/wiki?curid=3065596", "title": "Olof Molander", "text": " \nBiografia.\nFiglio del regista Harald Molander e dell'attrice svedese Lydia Wessler, fratello del regista Gustaf Molander e parente dell'attore Jan Molander. Fu direttore del Royal Dramatic Theatre (Dramaten) 1919-1963, gli succedette Pauline Brunius, mor\u00ec all'et\u00e0 di 73 anni."}
{"id": "3065597", "revid": "1645873", "url": "https://it.wikipedia.org/wiki?curid=3065597", "title": "Gudermes", "text": "Gudermes () \u00e8 una citt\u00e0 della Russia che si trova nella Repubblica Cecena\nGeografia.\nLa citt\u00e0 di Gudermes si trova sulle rive del fiume Gums, ed \u00e8 situato a 40 chilometri a est di Groznyj.\nClima.\nIl clima di Gudermes \u00e8 continentale, l'inverno \u00e8 infatti breve e l'estate calda e lunga.\nStoria.\nLa fondazione di Gudermes si attesta intorno al XVII secolo. I fondatori furono abitanti dei villaggi vicini.\nNel corso di violenti combattimenti, il villaggio \u00e8 stato pi\u00f9 volte distrutto, come nel 1821 dal colonnello Grekov e nel 1837 dal generale Fese.\nIl 14 gennaio 1929 Gudermes viene trasformato in un kolhoz e viene rinominato in Kalinin.\nIl 5 aprile 1941 il Consiglio Supremo del RSFSR unisce i villaggi di Kalinin, Kundukov e Aul Giumse nell'unica cittadina di Gudermes.\nEconomia.\nI principali stabilimenti di Gudermes sono:"}
{"id": "3065608", "revid": "404449", "url": "https://it.wikipedia.org/wiki?curid=3065608", "title": "Antonio De Witt (pittore)", "text": "Biografia.\nAllievo di Adolfo Tommasi, in breve tempo diviene l'esponente pi\u00f9 raffinato e colto del gruppo postmacchiaiolo. \nMente arguta e aristocratica, si misura senza problemi con l'incisione, la critica e storia dell'arte, i romanzi.\nCollabora con Giovanni Pascoli, illustrando alcuni suoi libri.\nDal 1912 collabora con le sue incisioni all'Eroica, diretta da Ettore Cozzani; entra nel gruppo degli xilografi italiani con i quali espone, nello stesso anno, alla \"Mostra internazionale di xilografia\" di Levanto, \u00c8 alla Biennale di Venezia nel 1914 ( e vi parteciper\u00e0 ancora in seguito) e alla \"Secessione Romana\" nel 1915.\nNel 1920 si reca in Argentina. Qui inizia a scrivere il romanzo Estancia (che pubblicher\u00e0 a Milano nel 1925). \nNel 1924 compie un lungo viaggio in Eritrea, poi in Germania, nei Paesi Bassi e in Norvegia. Nel 1928, infine, si stabilisce a Firenze, dove ricopre la carica di direttore del \"Gabinetto dei disegni e delle stampe degli Uffizi\".\nNel 1958 vince il premio Fiorino, e nel 1962 viene chiamato ad esporre al Centro culturale Olivetti di Ivrea.\nMuore a Firenze il 13 giugno 1967.\nVarie mostre gli vengono dedicate dopo la sua morte. Nel 1975 viene organizzata una retrospettiva dell'artista a Palazzo Strozzi a Firenze. Nel 1998 ne viene allestita un'altra alla Galleria d'arte moderna di Palazzo Pitti a Firenze, a cura della storica dell'arte Francesca Cagianelli, che ne cura tuttora l'archivio.\nArtista poliedrico, Antonio De Witt rimane una delle personalit\u00e0 pi\u00f9 affascinanti, ma meno conosciute tra i postmacchiaioli.\nLa sua arte \u00e8 proiettata in un ambito culturale molto vasto, schivando meri ed esclusivi interessi commerciali e di mercato."}
{"id": "3065609", "revid": "729019", "url": "https://it.wikipedia.org/wiki?curid=3065609", "title": "Fran\u00e7ois B\u00e9gaudeau", "text": "Giovinezza e formazione.\nNato in Vandea a Lu\u00e7on da genitori entrambi insegnanti, Fran\u00e7ois B\u00e9gaudeau trascorre tutta la sua infanzia a Nantes. Prosegue il suo percorso scolastico secondario nel liceo \"Jules-Verne\" fino a diventare baccalaureato. Durante tutta la sua adolescenza, gioca a calcio nella squadra del Mangin-Beaulieu e supera le selezioni per entrare nella squadra federale; lo sport occupa un posto importante nella sua vita e influenzer\u00e0 i suoi scritti dal suo primo romanzo \"Jouer juste\" fino alla direzione di un lavoro collettivo \"Le sport par les gestes\", passando anche per le cronache scritte per il quotidiano \"Le Monde\" nel 2008 per ogni giornata del campionato di calcio francese della Ligue 1.\nNel 1989 entra a far parte della classe di lettere preparatoria all'ingresso nella scuola normale superiore del liceo Guist'hau. Nel 1991 viene ammesso al concorso, ma non supera l'orale. Si iscrive allora all'universit\u00e0 di Nantes dove, dopo aver conseguito una laurea in lettere moderne, ottiene anche un certificato di abilitazione all'insegnamento. Durante gli anni universitari fonda con alcuni amici il gruppo punk-rock \"Zabriskie Point\", di cui lui \u00e8 il cantante.\nCarriera.\nEntra nella vita attiva come professore di francese. Ottiene la sua prima cattedra in un liceo \"sensibile\" a Dreux (Liceo Tecnico Edouard Branly). Viene poi assunto al Coll\u00e8ge Mozart nel 19\u00ba arrondissement di Parigi. Ricava allora del tempo da dedicare alla scrittura: \u00e8 uno dei critici dei \"Cahiers du cin\u00e9ma\" e pubblica nel 2003 il suo primo romanzo \"Jouer juste\" presso l'editore Verticales.\nNel 2004 fonda con altri scrittori e filosofi la rivista \"Inculte\". Seguono un altro romanzo, \"Dans la diagonale\" (2005), e una \u00abfiction biografica\u00bb, \"Un d\u00e9mocrate, Mick Jagger 1960-1969\". Moltiplica rapidamente le sue collaborazioni: pezzi teatrali per France Culture, articoli per \"Transfuge\" o \"So foot\", cronache televisive all'interno dell'ormai defunto \"Culture Club\" di France 4.\nFran\u00e7ois B\u00e9gaudeau \u00e8 anche produttore e diffusore di opere cinematografiche e documentarie tramite la societ\u00e0 \"Capricci Films\", di cui rappresenta uno dei cofondatori; \u00e8 inoltre realizzatore di film nel collettivo Othon (vedi ad esempio \"Jacques\", opera del 2007). Attualmente sta lavorando a una sit-com di 20 episodi intitolata \"Litigi\", dedicata alla vita quotidiana di un quartiere popolare della conurbazione di Nantes.\nFran\u00e7ois B\u00e9gaudeau partecipa regolarmente alla trasmissione di attualit\u00e0 cinematografica \"Le Cercle\" su Canal+, condotta da Fr\u00e9d\u00e9ric Beigbeder, cos\u00ec come a \"\u00c7a balance \u00e0 Paris\" su Paris Premi\u00e8re; lavora anche alla rivista \"Transfuge\" dal 2004.\nNel 2009, l'etichetta \"Des gens de l'Occident\" riedita la discografia completa del suo gruppo punk-rock \"Zabriskie Point\".\nNel 2010, a Fran\u00e7ois B\u00e9gaudeau \u00e8 assegnato il ruolo principale del cortometraggio della collezione Canal+, intitolato \"Et vous, sinon, \u00e7a va?\", realizzato da Emmanuel Broussouloux.\nChlo\u00e9 Leprince, in un ritratto pubblicato sul sito \"Rue89\" il 5 marzo 2011, d\u00e0 di lui l'immagine disastrosa di uno scrittore che assume il ruolo di intellettuale, ma \u00e8 incapace di argomentare.\nNell'aprile del 2011, i critici letterari della trasmissione \"le Cercle\" (Canal+) consacrano il romanzo \"La Blessure la vraie\", che sar\u00e0 adattato al grande schermo dal regista Abdellatif Kechiche (\"L'esquive\", \"La graine et le mulet\", \"V\u00e9nus Noire\").\n\"La Classe - Entre les murs\".\nNel 2006, con il suo terzo romanzo \"La Classe - Entre les murs\", riceve il Prix France Culture/T\u00e9l\u00e9rama e il riconoscimento sia della critica che del pubblico. Ne vengono vendute pi\u00f9 di 170.000 copie. Approfitta di questo successo per abbandonare provvisoriamente l'ambito educativo e pu\u00f2 in questo rispondere a numerose sollecitazioni e sviluppare alcuni progetti. Partecipa alla \"Matinale\" di Canal+, dove si occupa della rubrica di cronaca letteraria del gioved\u00ec; diventa critico cinematografico della rivista \"Playboy\" (edizione francese). Partecipa alla realizzazione di diverse opere, tra cui \"Devenirs du roman\", \"Une ann\u00e9e en France: R\u00e9ferendum/banlieues/CPE\", \"Le sport par les gestes\", \"Une chic fille\". Nel 2008, il suo romanzo \"Entre les murs\" diventa un film per la regia di Laurent Cantet. Fran\u00e7ois B\u00e9gaudeau \u00e8 coautore della sceneggiatura assieme al regista e a Robin Campillo; per un anno, anima in un collegio parigino degli atelier di improvvisazioni che gli permetteranno di selezionare i giovani attori. Il film omonimo, nel quale Fran\u00e7ois B\u00e9gaudeau interpreta tra l'altro il suo stesso ruolo di professore, ottiene la Palma d'oro al Festival di Cannes 2008. L'autore-attore ha inoltre ricevuto il premio C\u00e9sar 2009 per il migliore adattamento cinematografico.\nUna bufala.\nIl 7 ottobre 2008, annuncia in un'intervista ai giornali \"Presse-Oc\u00e9an\" e \"Ouest-France\" che gli piacerebbe giocare nel FC Nantes, squadra di cui \u00e8 un fan di lunga data. Quest'informazione \u00e8 per\u00f2 smentita sei mesi pi\u00f9 tardi: lo scrittore aveva infatti voluto burlarsi dei giornalisti che lo stavano subissando di interviste dopo il successo del film \"La Classe - Entre les murs.\""}
{"id": "3065610", "revid": "174919", "url": "https://it.wikipedia.org/wiki?curid=3065610", "title": "Bandiera panafricana", "text": ""}
{"id": "3065621", "revid": "114725579", "url": "https://it.wikipedia.org/wiki?curid=3065621", "title": "Distretto regionale di Central Coast", "text": " \nIl distretto regionale di Central Coast (CCRD) \u00e8 un distretto regionale della Columbia Britannica, Canada di 3.189 abitanti, che ha come capoluogo Bella Coola."}
{"id": "3065626", "revid": "47767", "url": "https://it.wikipedia.org/wiki?curid=3065626", "title": "AySel", "text": ""}
{"id": "3065627", "revid": "1793900", "url": "https://it.wikipedia.org/wiki?curid=3065627", "title": "Distretto regionale della Capitale", "text": " \nIl distretto regionale della Capitale (CRD) \u00e8 un distretto regionale della Columbia Britannica, Canada di 345.164 abitanti, che ha come capoluogo Victoria."}
{"id": "3065628", "revid": "767487", "url": "https://it.wikipedia.org/wiki?curid=3065628", "title": "Laura nuda", "text": "Laura nuda \u00e8 un film italiano del 1961 diretto da Nicol\u00f2 Ferrari.\nTrama.\nDepressa e insoddisfatta, Laura vive senza amore anche se intreccia rapporti con alcuni uomini, alla ricerca di un senso nella vita."}
{"id": "3065632", "revid": "33972895", "url": "https://it.wikipedia.org/wiki?curid=3065632", "title": "Mtv News", "text": ""}
{"id": "3065634", "revid": "268129", "url": "https://it.wikipedia.org/wiki?curid=3065634", "title": "Marcofilia", "text": "La marcofilia \u00e8 il collezionismo, lo studio e la catalogazione degli annulli e dei timbri postali. Questo settore della filatelia talvolta prosegue di pari passo con la storia postale o con l'aerofilia avendo come interesse comune a questi rami del collezionismo i bolli apposti sulla corrispondenza. La funzione dell'annullo consiste nell'apporre una traccia indelebile sui francobolli per impedirne l'eventuale riuso mentre il timbro contiene le informazioni fondamentali relative alla spedizione di un oggetto tramite posta. La traccia lasciata durante l'operazione di annullamento e timbratura viene eseguita normalmente con appositi inchiostri indelebili e penetranti in modo da impedire eventuali contraffazioni.\nLa vastit\u00e0 del materiale che si offre al collezionista appassionato di marcofilia fa s\u00ec che questa possa essere raggruppata secondo gli stessi metodi della filatelia classica e della filatelia tematica ovvero seguendo un ordine cronologico, per nazione e per tema. I metodi di conservazione usati sono del tutto simili a quelli della filatelia."}
{"id": "3065639", "revid": "1124164", "url": "https://it.wikipedia.org/wiki?curid=3065639", "title": "Bondo (Colzate)", "text": "Bondo (\"B\u00f3nd\" in dialetto bergamasco) \u00e8 una frazione di Colzate, in provincia di Bergamo.\nL'etimologia del toponimo, molto diffuso nella provincia di Bergamo (si ricordano le omonime localit\u00e0 Bondo Petello e quelle presso Gromo, Adrara San Martino ed Ubiale), deriva dalla matrice \"Bond\" di derivazione prelatina, probabilmente riconducibile al periodo celtico, che sta ad indicare un luogo posto in una conca con presenza di acqua.\nPosto a un'altezza di circa 800 m s.l.m. sulle propaggini orientali del monte Cavlera, nei pressi dello spartiacque con la val del Riso, conta all'incirca 200 abitanti di cui la maggior parte residente all'esterno del nucleo residenziale vero e proprio. Del vecchio territorio di Bondo rientrano Barbata, Rezzo e Honio, dove un tempo era situato il luogo delle riunioni tra i vari componenti della lega di Honio. Il santo patrono \u00e8 San Bernardino da Siena.\nStoria.\nBondo nasce negli ultimi secoli prima di Cristo, quando piccoli gruppi di celti iniziano ad abitare la montagna, creando un piccolo insediamento. Con l'arrivo dei romani, il borgo venne invece utilizzato come base per gli schiavi che lavoravano nelle miniere di Riso (Gorno). Con la nascita dei primi comuni, anche Bondo cominci\u00f2 a rendersi indipendente e divenne anchg'esso comune. Nel XIII secolo entr\u00f2 a far parte della Confederazione de Honio, insieme a Colzate, Vertova, Barbata, Rova, Gazzaniga, Fiorano e Semonte. Questa lega di comuni entr\u00f2 in conflitto con il Barbarossa assieme alla Lega Lombarda ed era sotto il controllo del prefetto di Bergamo. \nNel 1263 la lega venne abolita e Bondo venne incluso nei confini comunali di Gorno, posto nella vicina Val del Riso, con cui leg\u00f2 le proprie vicende amministrative fino al 1766, quando venne aggregato ad Oneta. Con l'arrivo della napoleonica Repubblica Cisalpina, si verific\u00f2 una revisione dei confini, che portarono Bondo ad acquisire la propria autonomia, assumendo la denominazione di \"Bondo con Barbata\". L'anno successivo il neonato comune allarg\u00f2 i propri confini accorpando anche gli altri borghi montani di Orezzo e Ganda. Quest'unione di quattro nuclei senza continuit\u00e0 territoriale tra loro dur\u00f2 poco, dal momento che gi\u00e0 nel 1805 Bondo e Barbata tornarono nelle competenze di Gorno.\nCon il nuovo cambio di governo, che vide subentrare l'austriaco Regno Lombardo-Veneto alle istituzioni francesi, il borgo nel 1818 venne incluso nei confini di Colzate, comune di cui fa parte.\nNel 1827 venne definitivamente sciolta la Confederazione de Honio, con Colzate che acquis\u00ec formalmente il possesso di tutte le terre collinari e montuose ricoperte dai boschi limitrofi dell'abitato di Bondo.\nNacque poi l'insediamento nei piani di \"Rezzo\", che ormai conta all'incirca una quarantina di persone stabili ed altri che utilizzano le abitazioni come luogo di vacanze estive.\nLa chiesa di Bondo venne invece costruita nel 1630 e resa ufficialmente parrocchia nel 1697 (con scissione da Gorno), con la nomina del suo primo parroco l'anno successivo. Venne successivamente ampliata e dotata di sacrestia durante il XIX secolo.\nNel periodo fascista conobbe un vero e proprio momento di gloria: un certo Pietro Poli venne assassinato in Francia e prima di morire inneggi\u00f2 al fascismo e a Mussolini, ottenendo cos\u00ec il riconoscimento di martire del fascio. Ogni anno sulla sua tomba, nel piccolo cimitero di Bondo, si raccoglievano alcuni ufficiali fascisti della provincia di Bergamo dopo un solenne corteo nelle strade di Colzate.\nLuoghi di interesse.\nLuoghi d'interesse sono la gi\u00e0 citata parrocchia di San Bernardino, di memoria barocca e oggetto di restauro negli anni Duemila. Tramite un sentiero si possono poi raggiungere le rovine dell'antico maniero della Confederazione di Honio, ormai ridotto a poco pi\u00f9 che qualche rudere sparso.\nPoi \u00e8 possibile ammirare le varie edicole sparse sul territorio e i vari dipinti sacri di cui sono ornate molte abitazioni; molti sono per\u00f2 ormai rovinati. \nA Bondo \u00e8 stato dedicato un inno, la cui musica \u00e8 stata composta da Poli Albino, in due differenti versioni, e il testo \u00e8 di G. Borlini."}
{"id": "3065640", "revid": "116031711", "url": "https://it.wikipedia.org/wiki?curid=3065640", "title": "Famiglie senatorie del Granducato di Toscana", "text": "Le famiglie senatorie del Granducato di Toscana sono le famiglie nobili toscane che tra il 1532 e il 1808 fecero parte del Senato dei Quarantotto, conosciuto anche come \"Senato fiorentino\", massimo organo deliberativo toscano.\nStoria.\nIl Senato dei Quarantotto nacque ufficialmente il 27 aprile 1532, durante il Ducato di Firenze, nella fase di transizione tra la Repubblica fiorentina e il nascente Granducato di Toscana. Durante l'epoca medicea, i membri del senato, incarico che durava a vita, dovevano possedere la cittadinanza fiorentina, non avere meno di quarant'anni ed essere gi\u00e0 membri del Consiglio dei Dugento. Con l'arrivo degli Asburgo-Lorena il senato fiorentino perse progressivamente d'importanza, ma tra il 1761 e il 1764, furono nominati venti nuovi senatori, nel tentativo di riconciliare la classe dirigente toscana con la nuova casa regnante franco-austriaca. L'abolizione del Senato dei Quarantotto avvenne il 9 marzo 1808 per opera del governo francese.\nElenco.\nElenco in ordine alfabetico delle famiglie senatorie toscane durante il Granducato di Toscana, derivato dalle opere citate in bibliografia."}
{"id": "3065643", "revid": "287204", "url": "https://it.wikipedia.org/wiki?curid=3065643", "title": "Something for Everybody", "text": "Something For Everybody \u00e8 un album di Elvis Presley, pubblicato negli Stati Uniti dalla RCA Records in formato mono e stereo, n\u00b0 di catalogo LPM/LSP 2370, nel giugno 1961. Le sedute di registrazione ebbero luogo l'8 novembre 1960, nello studio Radio Recorders di Hollywood, e il 12 marzo 1961 nello studio B della RCA a Nashville, Tennessee. Il disco raggiunse la prima posizione della classifica Top Pop Albums degli album pi\u00f9 venduti negli Stati Uniti per tre settimane.\nIl 13 luglio 1999, la RCA ha ristampato l'album in formato compact disc in versione rimasterizzata con l'aggiunta di 6 bonus tracks, 4 singoli e 2 B-side risalenti al periodo 1961 e 1962, modificando cos\u00ec la scaletta originale dell'album."}
{"id": "3065645", "revid": "484532", "url": "https://it.wikipedia.org/wiki?curid=3065645", "title": "Senatori fiorentini", "text": ""}
{"id": "3065648", "revid": "352448", "url": "https://it.wikipedia.org/wiki?curid=3065648", "title": "Ramon Oliver", "text": ""}
{"id": "3065649", "revid": "472911", "url": "https://it.wikipedia.org/wiki?curid=3065649", "title": "Zinha", "text": ""}
{"id": "3065657", "revid": "729019", "url": "https://it.wikipedia.org/wiki?curid=3065657", "title": "Collins (Mississippi)", "text": "Collins \u00e8 una citt\u00e0 degli Stati Uniti d'America, capoluogo della contea di Covington, nello Stato del Mississippi."}
{"id": "3065661", "revid": "2110845", "url": "https://it.wikipedia.org/wiki?curid=3065661", "title": "Nicol\u00f2 Ferrari", "text": "Biografia.\nNel corso della carriera lavora a una quindicina di opere tra film e documentari, prendendo parte a film collettivi e lavorando giovanissimo con i grandi nomi del cinema italiano."}
{"id": "3065695", "revid": "729019", "url": "https://it.wikipedia.org/wiki?curid=3065695", "title": "Tricofagia", "text": "La tricofagia (dal greco \"\u03c4\u03c1\u03b9\u03c7\u03bf\u03c6\u03b1\u03b3\u03af\u03b1\": \u03b8\u03c1\u03b9\u03be,\u03c4\u03c1\u03b9\u03c7\u03bf\u03c2 \u201ccapello\u201d + \u03c6\u03b1\u03b3\u03b5\u1fd6\u03bd \u201cmangiare\u201d) \u00e8 l'impulso non volontario di mangiarsi i capelli; spesso essi, se sono abbastanza lunghi, vengono introdotti in bocca quando sono ancora attaccati alla testa, per poi essere staccati e ingoiati.\nQuesta sindrome \u00e8 pi\u00f9 comunemente conosciuta come Sindrome di Raperonzolo, o Sindrome di Rapunzel, in riferimento proprio alla principessa Raperonzolo e alla sua lunga e folta chioma.\nQuesta sindrome fa la sua comparsa nella letteratura per la prima volta gi\u00e0 nel 1889, ma solamente nel 1987 viene riconosciuta dalla psicologia come disturbo.\nDiagnosi.\nNella maggior parte dei casi la tricofagia viene diagnosticata in funzione di altre due sindromi specifiche, la tricotillomania e il pica (o picacismo).\nLa tricotillomania \u00e8 il bisogno compulsivo dell'individuo di strapparsi i capelli per gestire distress e tensione; nei casi pi\u00f9 gravi, il tricotillomane, dopo aver strappato i peli, pu\u00f2 giocarvi inconsapevolmente per ore, anche passandoseli sul viso e sulle labbra, e infine mangiandoli.\nAlcuni soggetti hanno delle preferenze ben specifiche, per esempio ingeriscono solamente i bulbi piliferi, oppure le punte, ma questo non vale per tutti.\nIl pica (il nome fa riferimento ad una gazza dalle strane abitudini alimentari, appunto il pica pica) \u00e8 invece un disturbo per cui il soggetto ha necessit\u00e0 di ingerire sostanze anomale o non commestibili - come sabbia, sale, feci, sapone o, appunto, capelli. Spesso questo bisogno \u00e8 dovuto ad una carenza di una sostanza, vitaminica o proteica, che l'organismo cerca di compensare creando il bisogno mentale di assorbire determinate sostanze. Se per\u00f2 il comportamento \u00e8 reiterato e inconsapevole, \u00e8 un segnale di un disagio psichico del soggetto.\nSintomatologia e conseguenze.\nI capelli sono fatti di cheratina, una sostanza che il nostro apparato digerente non \u00e8 in grado di assimilare n\u00e9 smaltire. Per questo motivo ingerire capelli, soprattutto se ripetutamente e per lunghi periodi di tempo, comporta dei seri rischi: pu\u00f2 capitare che essi si accumulino nel tratto gastrointestinale e formino una matassa aggrovigliata, detta tricobezoario, che rimane intrappolata nello stomaco e pu\u00f2 espandersi fino all'intestino tenue. Oltre che impedire il normale assorbimento del cibo da parte del soggetto, la presenza di un tricobezoario causa sintomi quali dolore addominale, nausea e vomito, gonfiore di stomaco, appetito ridotto, perdita di peso, costipazione; l'85-95% dei pazienti che soffrono della sindrome di raperonzolo va dal medico lamentando questo genere di dolori, senza nemmeno pensare che siano dovuti alla propria abitudine di ingerire capelli. Questo perch\u00e9 i capelli non vengono ingoiati contemporaneamente, dunque i pazienti non adducono al fatto la giusta importanza.\nNel 1999 una ragazza britannica mor\u00ec per un'emorragia interna dovuta a un intervento chirurgico atto a rimuovere un tricobezoario.\nNel 2007 fu documentata la rimozione di un tricobezoario di circa 4,5 kg dallo stomaco di una diciottenne di Chicago.\nPi\u00f9 recentemente, una donna di 38 anni \u00e8 stata sottoposta ad una procedura chirirgica per rimuovere due tricobezoari: uno di 15x10 cm dallo stomaco e uno di 4x3 cm dall'intestino tenue.\nEpidemiologia.\nLa tricofagia sembra riguardare principalmente soggetti di sesso femminile, per via del fatto che i capelli di una donna sono tendenzialmente pi\u00f9 lunghi (il che rende anche pi\u00f9 probabile che questi si blocchino tra le mucose dello stomaco).\nIn particolare, uno studio ha messo in evidenza che circa il 70% dei pazienti affetti dalla sindrome di Raperonzolo sono donne di et\u00e0 inferiore a 20 anni.\nTerapie.\nRimozione del tricobezoario.\nNella maggior parte dei casi, l'intervento chirurgico \u00e8 necessario per rimuovere il tricobezoario. Tuttavia, se la sua massa non \u00e8 di dimensioni eccessive, \u00e8 anche possibile scioglierlo con l'ausilio di prodotti chimici, romperlo in pezzi di minor dimensione con un laser, oppure rimuoverlo in endoscopia. Questi metodi meno invasivi non garantiscono per\u00f2 il successo dell'intervento alla pari della chirurgia.\nSupporto psicologico.\nUn percorso psicoterapeutico \u00e8 caldamente raccomandato per prevenire future problematiche legate alla tricofagia. In particolare, ci\u00f2 \u00e8 fondamentale per i soggetti affetti da pica da stress o da tricotillomania, poich\u00e9 \u00e8 molto probabile che tornino a sviluppare la sindrome di raperonzolo non appena rimosso il tricobezoario.\nUn trattamento psicologico efficace per la cura della tricofagia, come di tutti i disturbi ossessivo compulsivi (tra cui vi sono la tricotillomania e la dermatillomania) \u00e8 la terapia cognitivo comportamentale; questa, attraverso precisi protocolli di intervento, si pone l'obiettivo di interrompere la dinamica che porta il soggetto a gestire le proprie problematiche e il proprio distress attraverso gesti di tipo compulsivo."}
{"id": "3065698", "revid": "122400865", "url": "https://it.wikipedia.org/wiki?curid=3065698", "title": "Erlbach (Vogtland)", "text": "Erlbach \u00e8 una frazione della citt\u00e0 tedesca di Markneukirchen.\nGloria nabba.\nIl 1\u00ba gennaio 1999 al comune di Erlbach venne aggreghato il comune di Wernitzgr\u00fcn."}
{"id": "3065701", "revid": "767487", "url": "https://it.wikipedia.org/wiki?curid=3065701", "title": "Gudsforladt", "text": "Gudsforladt \u00e8 un album discografico della one man band danese Nortt, pubblicato nel 2003 dalla Sombre Records.\nIl disco.\n\"Gudsforladt\" \u00e8 il primo full-length della band. L'album viene inizialmente pubblicato come LP in 350 copie dalla Sombre Records nel 2003. Nel 2004 l'etichetta Diehard Bloodline stampa il disco in versione CD, con l'aggiunta della bonus track \"Evig Hvile\", per un totale di 1.000 copie. Nel 2010 \"Gudsforladt\" viene ripubblicato dalla Cyclone Empire."}
{"id": "3065702", "revid": "1543377", "url": "https://it.wikipedia.org/wiki?curid=3065702", "title": "Collinsville (Mississippi)", "text": "Collinsville \u00e8 un centro abitato e un census-designated place (CDP) degli Stati Uniti d'America, situato nella contea di Lauderdale, nello stato del Mississippi."}
{"id": "3065703", "revid": "287204", "url": "https://it.wikipedia.org/wiki?curid=3065703", "title": "Markneukirchen", "text": "Markneukirchen \u00e8 una citt\u00e0 di 6.633 abitanti della Sassonia, in Germania. Appartiene al circondario del Vogtland.\nStoria.\nIl 1\u00ba gennaio 1999 alla citt\u00e0 di Markneukirchen venne aggregato il comune di Landw\u00fcst."}
{"id": "3065704", "revid": "767487", "url": "https://it.wikipedia.org/wiki?curid=3065704", "title": "Peironet", "text": "\"Peironet\" \u00e8 un diminutivo del nome occitano \"Peire\", vale a dire Pietro. Potrebbe forse essere lo stesso Pere Salvatge. \nViaggiava con l'\"entourage\" dell'\"infante\" Pietro, l'erede di Giacomo I d'Aragona, nell'ottobre del 1268 a Sant Celoni. Compone una \"tenzone\" con l'\"infante\" in cui discute della guerra con la Contea di Urgell che Pietro aveva intrapreso nel periodo che va da settembre a dicembre di quell'anno. Peironet e un altro joglar che non partecipa allo scambio poetico, il \"tritxador\" Arnaut, stavano a quanto sembra portando un messaggio all'\"infante\" riguardo allo stato di suo padre il re. Nella \"tenso\" Peironet parla di \"armes i amors\", guerra e amore, i due temi favoriti dei trovatori. La canzone, il cui incipit inizia con \"Can vey En Peyronet ploran\" (\"Quando Signor Peironet venne a piangere\"), consta di due stanze composte dall'erede e di due altre stanze di risposta da parte del messaggero. "}
{"id": "3065707", "revid": "287204", "url": "https://it.wikipedia.org/wiki?curid=3065707", "title": "Jeronimo Vidal", "text": ""}
{"id": "3065709", "revid": "352448", "url": "https://it.wikipedia.org/wiki?curid=3065709", "title": "Peyronet", "text": ""}
{"id": "3065710", "revid": "767487", "url": "https://it.wikipedia.org/wiki?curid=3065710", "title": "Giorno per giorno, disperatamente", "text": "Giorno per giorno, disperatamente \u00e8 un film del 1961, debutto alla regia per Alfredo Giannetti e primo film come protagonista per Tomas Milian.\nTrama.\nLa malattia mentale che ha colpito il giovane Dario, uno dei due figli della famiglia Dominici che vive in un palazzo popolare di Roma, sconvolge la vita di tutti i suoi componenti. La madre, Tilde, non si rassegna alla follia del figlio e trascura il marito, Pietro, e l'altro figlio, Gabriele, per prestare ogni cura al figlio malato. Durante una crisi particolarmente grave, Dario viene nuovamente trasportato in manicomio e Tilde pretende di destinare tutto il denaro di cui la famiglia dispone per dare mance agli infermieri affinch\u00e9 trattino con particolare riguardo il figlio ricoverato.\nIl marito Pietro, che fa il sarto, non riesce ad opporsi a questa ossessione della moglie, cercando per\u00f2 di sottrarre l'altro figlio, Gabriele, al cupo clima di dolore che aleggia sulla famiglia e che rischia di condizionarne il futuro. Per questo gli trova un lavoro presso un suo cliente che ha una impresa edile. Qui Gabriele si innamora di Marcella, una sua collega pi\u00f9 anziana di lui, la quale, per\u00f2, pur volendogli bene, alla fine gli preferir\u00e0 il ricco principale.\nTilde, in un ultimo disperato tentativo di guarire Dario, lo fa uscire dal manicomio per portarlo a Vienna, dove si illude di potergli fare seguire una nuova cura miracolosa. Ma, dopo un apparente miglioramento ed ancora prima di partire, Dario ha una nuova terribile crisi, nel corso della quale minaccia di morte la madre, mentre Gabriele, sconvolto dal dolore, scopre di desiderare che il fratello muoia. Dario torner\u00e0 di nuovo in manicomio, questa volta senza speranza, e la madre, disperata, muore per un attacco cardiaco.\nPietro, rimasto solo, continuer\u00e0 ad occuparsi di Dario, ma nel frattempo \u00e8 riuscito nel suo intento di allontanare Gabriele e questo gli d\u00e0 la forza di continuare.\nDistribuzione.\nLa versione originaria durava 130 minuti, ma venne poi ridotta a 102. Al film prese parte come attore anche Claudio Gora, ma la sua partecipazione fu completamente tagliata in sede di montaggio.\nVi prese parte anche un giovanissimo Aldo Reggiani, al suo esordio.\nCritica.\nIl film affronta il dramma della malattia mentale e delle terribili conseguenze che essa pu\u00f2 avere non solo su chi ne viene colpito, ma anche sull'equilibrio della famiglia. Secondo il \"Morandini\" si tratta di un \"dramma naturalistico di forte carica emotiva, percorso da una vena di disperato lirismo, non privo di discontinuit\u00e0, ma sostenuto da un'affiatata e intensa recitazione di squadra\"\nDi diverso parere Franco Chiaretti, (\"Paese Sera\" del 3 dicembre 1961): \" Di fronte alla difficile materia della follia sembra che il regista si sia trovato perduto, suggestionato ora da uno ora dall'altro dei personaggi; anche se gli ambienti sono veri, le azioni che vi si svolgono e le parole che si dicono sono drammaticamente sopra la righe, frutto di una costruzione letteraria molto speso enfatica, troppo esplicitamente aggressiva, tanto da diventare grossolana\""}
{"id": "3065715", "revid": "287204", "url": "https://it.wikipedia.org/wiki?curid=3065715", "title": "Netzschkau", "text": "Netzschkau \u00e8 una citt\u00e0 della Sassonia, in Germania situata nel circondario del Vogtland.\nStoria.\nIl 1\u00ba gennaio 1992 venne aggregato alla citt\u00e0 di Netzschkau il comune di Lambzig; il 1\u00ba gennaio 1999 venne aggregato anche il comune di Brockau."}
{"id": "3065719", "revid": "110157", "url": "https://it.wikipedia.org/wiki?curid=3065719", "title": "Limbach (Sassonia)", "text": "Limbach \u00e8 un comune di 1.546 abitanti della Sassonia, in Germania.\nAppartiene al circondario (\"Landkreis\") del Vogtland (targa V) ed \u00e8 parte della comunit\u00e0 amministrativa (\"Verwaltungsgemeinschaft\") di Netzschkau-Limbach."}
{"id": "3065720", "revid": "1318658", "url": "https://it.wikipedia.org/wiki?curid=3065720", "title": "Tivegna", "text": "Tivegna \u00e8 una frazione di 243 abitanti del comune di Follo, nella bassa Val di Vara, in Liguria.\nGeografia fisica.\nIl paese si sviluppa su un alto colle e presenta uno schema compatto, tipico dei borghi medievali, raccolto attorno alla chiesa parrocchiale e composto dai tradizionali rioni che in passato ne caratterizzavano la divisione: Castello, Aretta, Borgo, Cadro, Rocchetta, Chiesuola, Piana della Chiesa, Cubia. Ad essi, allontanandosi dal paese, si aggiungono le localit\u00e0 di Pi\u00e8 di Foce, Brancorasco e Vicchieda.\nStoria.\nIl paese \u00e8 senza dubbio il pi\u00f9 antico del comune di Follo: la prima citazione ufficiale risale al 936 nei rescritti dell'imperatore Ottone I, pertinente ai domini dei vescovi conti di Luni: rimarr\u00e0 sotto la loro pertinenza fino al 1252, quando passer\u00e0 al conte Nicol\u00f2 Fieschi, il quale aveva gi\u00e0 preso possesso di molti borghi e territori vicini come Beverino, Polverara, Castiglione, Bracelli e alcuni terreni a Padivarma, aiutato dallo zio, papa Innocenzo IV, nel suo progetto di annettere alla Repubblica l'intero Levante ligure. \nDopo la dominazione genovese, il paese acquisisce maggiore importanza nel XV secolo, munendosi di statuti propri e diventando comune autonomo, mentre al tempo della Repubblica Ligure, divenne capoluogo di uno degli otto cantoni facenti capo alla Giurisdizione del Golfo di Venere. \nFestivit\u00e0.\nPur trattandosi di un piccolo paese ha sempre mantenuto vive le sue tradizioni, tra queste ricordiamo:"}
{"id": "3065724", "revid": "267975", "url": "https://it.wikipedia.org/wiki?curid=3065724", "title": "Arcidiocesi di Kunming e Y\u00fcnnan", "text": ""}
{"id": "3065725", "revid": "110157", "url": "https://it.wikipedia.org/wiki?curid=3065725", "title": "B\u00f6senbrunn", "text": "B\u00f6senbrunn \u00e8 un comune di 1.322 abitanti della Sassonia, in Germania.\nAppartiene al circondario (\"Landkreis\") del Vogtland (targa V) ed \u00e8 parte della comunit\u00e0 amministrativa (\"Verwaltungsgemeinschaft\") di Oelsnitz."}
{"id": "3065727", "revid": "110157", "url": "https://it.wikipedia.org/wiki?curid=3065727", "title": "Eichigt", "text": "Eichigt \u00e8 un comune di 1.321 abitanti della Sassonia, in Germania.\nAppartiene al circondario (\"Landkreis\") del Vogtland (targa V) ed \u00e8 parte della comunit\u00e0 amministrativa (\"Verwaltungsgemeinschaft\") di Oelsnitz."}
{"id": "3065729", "revid": "33888", "url": "https://it.wikipedia.org/wiki?curid=3065729", "title": "Horst Fantazzini", "text": "Biografia.\nHorst Fantazzini nacque nel quartiere di Altenkessel a Saarbr\u00fccken, in Germania, vicino al confine con la Francia, il 4 marzo del 1939, figlio di Alfonso Fantazzini, un anarchico italiano soprannominato \"Libero\", e di Bertha Heinz, un'operaia tedesca. Per poter finanziare il proprio gruppo di attivisti anarchici, il padre si improvvisava rapinatore, attirandosi, di conseguenza, le attenzioni dell'OVRA, che lo costrinse a rifugiarsi dapprima nella Germania nazista (ove conobbe la compagna Bertha e mise su famiglia) e successivamente in Francia. Il giovane Horst crebbe, fino all'et\u00e0 di 6 anni, ad Altenkessel in uno stato di profonda miseria e per di pi\u00f9 senza il padre, perennemente latitante.\nNel 1945, alla fine della guerra, si riunisce alla propria famiglia con la quale si stabilisce definitivamente a Bologna, citt\u00e0 natia di Libero. Dopo una breve carriera da ciclista, Fantazzini svolge diversi mestieri, tra i quali operaio e fattorino, finch\u00e9 nel 1960, fatalmente attratto dalle gesta di Jules Bonnot, compie la sua prima rapina. Da quel momento diviene protagonista di una lunga serie di rapine compiute in varie nazioni europee, per lo pi\u00f9 rapine in banca, accompagnate da modi pacifici e non-violenti che gli valsero il soprannome di \"rapinatore gentiluomo\". Arrestato pi\u00f9 volte in Francia ed in Italia, tent\u00f2 nel 1973 un'evasione dal carcere di Fossano, conclusasi con una sparatoria nella quale vennero ferite tre guardie carcerarie ed egli stesso rest\u00f2 quasi in fin di vita.\nNel 1976 l'editore veronese Giorgio Bertani, su interessamento di Franca Rame, pubblic\u00f2, a cura di Soccorso Rosso Militante e con presentazioni di Franca Ongaro e Anna Fantazzini, \"Ormai \u00e8 fatta!\", libro-cronaca della sua evasione. Nella seconda met\u00e0 degli anni settanta si avvicin\u00f2 ai terroristi in carcere, continuando in estrosi quanto inutili tentativi di evasione. Accumulate condanne fino al 2019, ottenne, anche grazie al successo del film a lui dedicato con Stefano Accorsi nella parte di Horst, periodi di semilibert\u00e0, interrotti, il 19 dicembre 2001, da un'ultima rapina con fuga in bicicletta e definitivo arresto, seguito a distanza di pochi giorni dalla morte, avvenuta all'et\u00e0 di 62 anni nell'infermeria del carcere della Dozza di Bologna."}
{"id": "3065733", "revid": "33689", "url": "https://it.wikipedia.org/wiki?curid=3065733", "title": "Pere Salvatge", "text": "Potrebbe essere forse lo stesso Peironet che compose poesie insieme a Pietro III.\nSalvatge scrive un terzo componimento in un ciclo di cinque \"sirventes\" nell'estate del 1285. All'inizio dell'estate Bernart d'Auriac inaugura il dibattito politico in difesa dei \"tre re\": Filippo III di Francia, Filippo di Navarra e Carlo di Valois, il quale rivendicava la Corona d'Aragona. Sotto la direzione del re francese, essi invadono la Catalogna nella cosiddetta \"crociata aragonese\". Successivamente Pietro III d'Aragona rispondeva a Bernart, Pere rispondeva a Pietro nel breve componimento \"Senher, reys qu'enamoratz par\".\nPere sembra avere preso il suo soprannome dal suo impiego come \"caballero salvaje\" o \"cavaller salvatge\" nella casa del re. Come tale, egli agiva da messaggero e araldo. Tra i suoi doveri vi era quello di addetto a dirigere il grido di guerra, allorch\u00e9 le armate del re entravano in combattimento. Pere viene per la prima volta menzionato per nome nel 1280 come un \"juglar del rey\" (\"giullare o menestrello del re\"). Nell'aprile del 1286 veniva incaricato di distribuire il compenso in metallo prezioso e moneta agli altri \"joglars\" che avevano assistito all'incoronazione di Pietro nel 1276. Era ancora vivo nel giugno del 1287, quando Alfonso III ordina delle azioni legali contro alcuni uomini accusati del sequestro a scopo d'estorsione della figlia di Pere."}
{"id": "3065735", "revid": "1543377", "url": "https://it.wikipedia.org/wiki?curid=3065735", "title": "Triebel", "text": "Triebel (ufficialmente \"Triebel/Vogtl.\", abbreviazione di \"Triebel/Vogtland\") \u00e8 un comune di 1.428 abitanti della Sassonia, in Germania.\nAppartiene al circondario (\"Landkreis\") del Vogtland (targa V) ed \u00e8 parte della comunit\u00e0 amministrativa (\"Verwaltungsgemeinschaft\") di Oelsnitz."}
{"id": "3065739", "revid": "1379854", "url": "https://it.wikipedia.org/wiki?curid=3065739", "title": "Barbata (Colzate)", "text": "Barbata (\"Barb\u00e0da\" in dialetto bergamasco) \u00e8 una frazione del comune di Colzate posta a un'altezza di circa 900 m s.l.m. sulle propaggini orientali del monte Cavlera, nei pressi dello spartiacque con la val del Riso e vicina all'altra frazione di Bondo. Gli abitanti stabili sono 10. \nAl termine della strada che percorre la localit\u00e0 \u00e8 situata la chiesa della Madonna della Mercede, sussidiaria della parrocchia di Bondo, e un piccolo nucleo abitato solo nel periodo estivo.\nStoria.\nBarbata era all'inizio solamente un luogo di passaggio per i galeotti che da Bondo si dirigevano nelle miniere. Con il tempo alcune persone cominciarono a stanziarsi sull'altopiano che poi costituir\u00e0 il comune di Barbata..\nNel XII secolo entr\u00f2 a far parte della Confederazione de Honio, insieme a Colzate, Vertova, Bondo, Rova, Gazzaniga, Fiorano e Semonte. Questa lega di comuni entr\u00f2 in conflitto con il Barbarossa assieme alla Lega Lombarda ed era sotto il controllo del prefetto di Bergamo.\nNel 1263 la lega venne abolita e Barbata venne inclusa nei confini comunali di Gorno, posto nella vicina Val del Riso, con cui leg\u00f2 le proprie vicende amministrative fino al 1766, quando venne aggregata ad Oneta. Con l'arrivo della napoleonica Repubblica Cisalpina, si verific\u00f2 una revisione dei confini, che portarono Barbata a unirsi con Bondo ed acquisire la propria autonomia, assumendo la denominazione di \"Bondo con Barbata\". L'anno successivo il neonato comune allarg\u00f2 i propri confini accorpando anche gli altri borghi montani di Orezzo e Ganda. Quest'unione di quattro nuclei senza continuit\u00e0 territoriale tra loro dur\u00f2 poco, dal momento che gi\u00e0 nel 1805 Bondo e Barbata tornarono nelle competenze di Gorno.\nNel Cinquecento fu realizzata la chiesetta che riporta come data il 1571, grazie all'intervento di alcuni Trinitari della Mercede che cercano in qualche modo di istruire la popolazione del borgo.\nCon il nuovo cambio di governo, che vide subentrare l'austriaco Regno Lombardo-Veneto alle istituzioni francesi, il borgo nel 1818 venne incluso nei confini di Colzate, comune di cui fa tuttora parte.\nNel 1827 venne definitivamente sciolta la Confederazione de Honio, con Colzate che acquis\u00ec formalmente il possesso di tutte le terre collinari e montuose ricoperte dai boschi limitrofi dell'abitato di Barbata.\nIn quegli anni, all'incirca agli inizi del XIX secolo, il piccolo borgo venne assalito dai lupi e in questo modo gli abitanti cominciarono ad abbandonarlo. I pochi abitanti rimasti si stabilirono nella \"nuova Barbata\" che si trova sopra quella vecchia, lasciando definitivamente il borgo originario. La vecchia Barbata (che ha preso il nome di \"Barb\u00e0da de L\u00e9t\") \u00e8 stata acquistata dalla famiglia Branchi che ne \u00e8 la proprietaria. Alle case di Barbata, sotto la chiesetta, sulle finestre sono riportate le date in cui termin\u00f2 la loro costruzione.\nNon avendo la frazione il cimitero, anticamente i defunti durante l'inverno venivano tenuti in una piccola chiesa, poi persa, per essere traslati nel cimitero di Gorno in primavera."}
{"id": "3065740", "revid": "352448", "url": "https://it.wikipedia.org/wiki?curid=3065740", "title": "Peire Salvatge", "text": ""}
{"id": "3065742", "revid": "486946", "url": "https://it.wikipedia.org/wiki?curid=3065742", "title": "Triebel (Vogtland)", "text": ""}
{"id": "3065743", "revid": "352448", "url": "https://it.wikipedia.org/wiki?curid=3065743", "title": "Peyre Salvatge", "text": ""}
{"id": "3065744", "revid": "352448", "url": "https://it.wikipedia.org/wiki?curid=3065744", "title": "Pere Salvagge", "text": ""}
{"id": "3065745", "revid": "352448", "url": "https://it.wikipedia.org/wiki?curid=3065745", "title": "Peire Salvagge", "text": ""}
{"id": "3065747", "revid": "123163925", "url": "https://it.wikipedia.org/wiki?curid=3065747", "title": "Vito Pardo", "text": "Biografia.\nLe notizie sul Pardo sono scarse e poco si conosce sul luogo della sua nascita se non che \u00e8 individuabile nella Provincia di Venezia. \n&lt;br&gt;Fu allievo di Antonio Dal Zotto prima e di Giulio Monteverde una volta trasferitosi a Roma; fu amico di Giovanni Pascoli. \n&lt;br&gt;Sue opere, soprattutto monumenti di grandi dimensioni in bronzo fuso, sono presenti sia in Italia che all'estero.\nFu iniziato in Massoneria nella Loggia \"Universo\" di Roma il 17 novembre 1911 e il 24 ottobre 1914, essendo affiliato alla Loggia \"Rienzi\" di Roma, fu proposto per l'elevazione al 4\u00ba grado del Rito scozzese antico ed accettato. "}
{"id": "3065749", "revid": "88740", "url": "https://it.wikipedia.org/wiki?curid=3065749", "title": "Pausa/Vogtl.", "text": "Pausa/Vogtl. \u00e8 una frazione della citt\u00e0 di Pausa-M\u00fchltroff in Sassonia, in Germania. La citt\u00e0 di Pausa-M\u00fchltroff \u00e8 stata costituita il 1\u00ba gennaio 2013 dall'unione delle citt\u00e0 di M\u00fchltroff e Pausa/Vogtl.\n\u00c8 compresa nel circondario del Vogtland."}
{"id": "3065751", "revid": "1543377", "url": "https://it.wikipedia.org/wiki?curid=3065751", "title": "Acemannano", "text": "L'acemannano (o mannano acetilato) \u00e8 un glicosaminoglicano D-isomero estratto dalle foglie dell'\"Aloe barbadensis\". Questa macromolecola ha evidenziato possibili propriet\u00e0 come immunostimolante, antivirale, antineoplastica e benefica su alcuni disturbi gastrointestinali.\nStruttura e propriet\u00e0 chimiche.\nL'acemannano \u00e8 un polimero costituito da unit\u00e0 di 3-O-acetil-\u03b2-D-mannopiranosio (acetil-mannosio) unite da legami glicosidici \u03b2-1\u21924.\nHa caratteristiche idrofile, possiede 49 gruppi accettori e 16 donatori di legami a idrogeno. La biodisponibilit\u00e0 viene misurata pari a 1 secondo la Regola di Lipinski.\nPropriet\u00e0 immunostimolanti.\n\u00c8 stato dimostrato che l'acemannano ha propriet\u00e0 immunostimolanti, infatti, stimola la produzione di interferone, fattore di necrosi tumorale (TNF) ed interleuchine varie da parte dei macrofagi, condizione che favorisce la prevenzione o addirittura l'eradicamento delle infezioni di origine virale.\nQueste stesse tre citochine vengono rilasciate in presenza di infiammazioni conseguenti ad infezioni virali.\nEsperimenti \"in vitro\" hanno inoltre evidenziato che l'acemannano inibisce la replicazione nel virus HIV, anche se successive sperimentazioni \"in vivo\" non sono risultate conclusive.\nL'acemannano \u00e8 attualmente impiegato nel trattamento veterinario del fibrosarcoma nei cani e nei gatti.\nSomministrazioni di acemannano hanno inoltre evidenziato un aumento delle necrosi nei tumori (apoptosi) e un allungamento della vita negli animali, oltre ad un assorbimento della molecola da parte degli stessi a livello del sistema linfatico.\nSi sono ottenuti risultati incoraggianti anche nell'utilizzo per la terapia della leucemia felina."}
{"id": "3065754", "revid": "110157", "url": "https://it.wikipedia.org/wiki?curid=3065754", "title": "M\u00fchltroff", "text": "M\u00fchltroff \u00e8 una frazione della citt\u00e0 di Pausa-M\u00fchltroff in Sassonia, in Germania. La citt\u00e0 di Pausa-M\u00fchltroff \u00e8 stata costituita il 1\u00ba gennaio 2013 dall'unione delle citt\u00e0 di M\u00fchltroff e Pausa/Vogtl..\nAppartiene al circondario del Vogtland."}
{"id": "3065755", "revid": "1632387", "url": "https://it.wikipedia.org/wiki?curid=3065755", "title": "MX (gruppo musicale)", "text": "Gli MX (acronimo di \"Madre Xama\"), sono un gruppo thrash metal di San Paolo del Brasile formato nel 1983. Dall'attivit\u00e0 piuttosto discontinua, gli MX vengono ricordati per essere stati una delle punte di diamante della scena thrash metal brasiliana - ancora oggi considerato uno dei movimenti pi\u00f9 fondamentali del genere - sebbene il proprio sound ricalca in maniera fortemente simile lo stile della Bay Area.\nLa carriera degli MX inizia con una serie di split e collaborazioni con svariate band dell'underground thrash brasiliano verso la fine degli anni '80. Nel 1989 e nel 1997 hanno aperto i concerti in Brasile rispettivamente per i Testament e gli Exodus. La band si \u00e8 sciolta verso l'inizio degli anni '90, per poi riprendere attivit\u00e0 nel 1996 con una formazione strettamente dimezzata, registrando altri due full-length e tenendo una seppur brevissima attivit\u00e0 live. Nuovamente risciolti, Tutti i precedenti lavori della band sono stati ristampati dalla Marquee Records."}
{"id": "3065762", "revid": "267975", "url": "https://it.wikipedia.org/wiki?curid=3065762", "title": "Diocesi di Lu Changzhi", "text": ""}
{"id": "3065768", "revid": "118905118", "url": "https://it.wikipedia.org/wiki?curid=3065768", "title": "Giardino di Tivoli (Firenze)", "text": "Il giardino di Tivoli \u00e8 stato un parco di divertimenti attivo a Firenze nella seconda met\u00e0 del XIX secolo, gi\u00e0 in via di Tivoli.\nStoria.\nRealizzato a partire dal 1869 e inaugurato nel 1871 tra porta Romana e il piazzale Galileo, il giardino comprendeva dei piccoli chalet dove era possibile trovare vari servizi di ristoro e un parco di divertimenti per ragazzi. Aperto sull'onda di Firenze capitale, rimase in attivit\u00e0 per pochissimi anni, anche in quanto l'ingresso richiedeva il pagamento di un biglietto, fatto inconcepibile nella Firenze del tempo.\nDel giardino non \u00e8 rimasta nessuna traccia ad eccezione di una strada situata dove sorgeva il parco giochi e che porta il suo nome.\nOggi si possono notare i due ruderi con impalcature a testimonianza dell'ingresso al giardino, facenti parte della zona del Bobolino.\nNel mese di agosto del 2016 il giardino \u00e8 stato riqualificato."}
{"id": "3065777", "revid": "1543377", "url": "https://it.wikipedia.org/wiki?curid=3065777", "title": "Good Times (Elvis Presley)", "text": "Good Times \u00e8 un album di Elvis Presley pubblicato dalla RCA Records nel 1974.\nDescrizione.\nIl disco fu assemblato mettendo insieme i brani avanzati dalle sedute di registrazione tenutesi agli Stax Studios di Memphis nel 1973 che erano rimasti fuori dall'album precedente \"Raised on Rock/For Ol' Times Sake\". Il titolo dell'album fu tratto dalla canzone \"Talk About the Good Times\", uno dei brani \"forti\" contenuti nel disco. Molti brani sono delle reinterpretazioni di successi dell'epoca, come \"Spanish Eyes\" e \"She Wears My Ring\". Alla sua uscita l'album non riscosse un notevole successo, raggiungendo la posizione numero 90 in classifica negli Stati Uniti e andando solo leggermente meglio in Europa (42\u00aa posizione in Gran Bretagna). Oggi il disco \u00e8 stato rivalutato dalla critica e dal pubblico, e viene considerato uno dei pi\u00f9 \"tipici\" album dell'Elvis anni settanta.\nDall'album furono estratti due singoli: \"I've Got a Thing About You Baby\" che raggiunse la posizione numero 4 nella classifica riservata alla musica country, e la 39\u00aa nella classifica generale; e \"My Boy\" (cover di un singolo di Richard Harris del 1971) che invece si piazz\u00f2 alla posizione numero 14 nella classifica country e alla 20\u00aa nella classifica pop.\nCuriosamente, il brano \"Good Time Charlie's Got the Blues\" inserito nell'album, omette le seguenti strofe del testo originale:\nLa ragione per la quale Presley decise di non cantare questa strofa non \u00e8 nota, ma \u00e8 risaputo che Elvis fosse un forte consumatore di pillole medicinali all'epoca. Un'altra ipotesi \u00e8 che egli abbia ritenuto sconveniente far menzione di un abuso di droghe in una canzone da lui cantata, temendo la reazione del suo pubblico che avrebbe potuto fraintendere. \u00c8 altres\u00ec documentato che Presley, nonostante il forte abuso di farmaci del quale faceva uso, fosse un convinto sostenitore delle campagne anti droga.\nNel 2000, in occasione della ristampa in CD, l'intero album \u00e8 stato accorpato, come \"bonus track\", all'album \"Promised Land\"."}
{"id": "3065796", "revid": "767487", "url": "https://it.wikipedia.org/wiki?curid=3065796", "title": "Nuova Zelanda ai XX Giochi olimpici invernali", "text": "La Nuova Zelanda ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione formata da 17 atleti, 12 uomini e 5 donne.\nCurling.\nTorneo maschile.\nLa squadra \u00e8 stata composta da:"}
{"id": "3065797", "revid": "287204", "url": "https://it.wikipedia.org/wiki?curid=3065797", "title": "Tina Kandelaki", "text": "Biografia.\nHa lavorato presso la \u201cRadio 105\u201d e la Televisione Centrale di Georgia.\nDal 1995 Tina vive a Mosca. Ha lavorato presso le stazioni radio \u201cM-radio\u201d, \u201cRDV\u201d e \u201cSerebrianyj Dozhd\u201d (\u201cLa Pioggia d'Argento\u201d), ed inoltre, in periodi diversi, ha lavorato presso i canali TV \u201c2x2\u201d, \u201cMuz-TV\u201d, \u201cTV-6\u201d e nella trasmissione \u201cVremecko\u201d sul canale TVC.\nAttualmente collabora con i tre canali TV: il Primo, STS, REN.\nDal 2008 \u00e8 comproprietaria della casa di produzione \u201cApostol Media Group\u201d.\nTre volte \u00e8 stata insignita da un Premio Nazionale della Federazione Russa \u201dTEFI\u201d per le altissime prestazioni nel campo delle arti televisive.\nTina vs Saakascivili.\nNel novembre dell'anno 2007 Kandelaki si \u00e8 espressa in modo negativo riguardo alle attivit\u00e0 del Presidente della Georgia Mikhail Saakascivili. \u201cLa persona considerata come portavoce della democrazia in Georgia, risulta un tiranno medievale\u201d. Nel 2008 Tina ha detto, riguardo alla guerra in Ossezia: \u201cQuesta \u00e8 la guerra del Presidente ma non la guerra del popolo\u201d. Dicendo cos\u00ec, Tina cercava di far capire al pubblico, che questa guerra rappresenta una colpa del Presidente Saakascivili in persona, e non del popolo georgiano. \u201cAll'inizio egli sembrava affascinante, per\u00f2 tutta la sua carriera si basa sul potere personale e sul superamento dei propri complessi caratteriali. Saakascivili ha dichiarato che entrer\u00e0 nella storia alla pari di Davide Costruttore, il Re medievale della Georgia. Ma anzich\u00e9 essere Michail Costruttore, lui \u00e8 Michail Distruttore\u201d. (Tina Kandelaki nell'intervista all'\u201dIndependent\u201d)\nTina \u00e8 una star dei mass-media russi.\nTina \u00e8 la cofondatrice della Casa di produzione \u201cAMG\u201d (\u201cApostol Media Group\u201d) la quale si occupa di relazioni pubbliche e della produzione di TV-content.\nTina \u00e8 una delle conduttrici TV fra le pi\u00f9 quotate della televisione russa. Conduce trasmissioni sui maggiori canali russi - il Primo, STS, REN.\nTina Kandelaki \u00e8 una Star russa, molto popolare su Internet. \u00c8 presente su tutti i siti principali, compreso \u201cTwitter\u201d di cui lei \u00e8 una delle utenti pi\u00f9 popolari.\nNel dicembre 2009, il Presidente della Federazione Russa Dmitry Medvedev ha raccontato ai partecipanti del Forum della giovent\u00f9 russa \u201cProryv\u201d che lui comunica con Tina Kandelaki su \u201cTwitter\u201d: \u201cHo parlato anche con Tina Kandelaki su Twitter\u201d.\nI giornalisti, cos\u00ec dicono della sua attivit\u00e0 su Internet:\n\u201cKandelaki svolge un'attivit\u00e0 promozionale, ha trascinato nella comunicazione su Twitter due membri della Camera Sociale\u201d, dice il giornalista della stazione radio \u201cEco di Mosca\u201d.\nDalla classifica del portale \u201cLivetwit\u201d: \u201cOra Tina si presenta in tutti i mass-media sociali. Sono gi\u00e0 3 anni che tiene il suo \u201cLive jornale\u201d, ed \u00e8 uno dei blogger tra i pi\u00f9 popolari in Russia\u201d.\nGrazie alla sua grande popolarit\u00e0 su Runet, i giornalisti la chiamano \u201cl'Ashton Cutcher di Runet\u201d. Tina ha dichiarato la sua intenzione di diventare la prima utente russa con centomila contatti su Twitter.\nDall'ottobre 2009 Tina \u00e8 membro della Camera Sociale della Federazione Russa, fa parte della commissione per l'istruzione.\nLa societ\u00e0 di ricerca \u201cSynovate\u201d ha effettuato un sondaggio in Russia, e secondo i risultati di questo sondaggio, Tina Kandelaki risulta una delle persone pi\u00f9 stimate in Russia, insieme a Vladimir Pozner, Nikita Mikhalkov e il Patriarca Cirillo.\nPremi e successi.\nPremio \u201cGlamour 2006\u201d \u2013 nomination speciale \u201cForma e Contenuto\u201d.\nInoltre, Tina, \u00e8 stata riconosciuta come la conduttrive TV pi\u00f9 sensuale tra le 10 persone nominate dal Premio \u201cTop 10 Sexy\u201d nella categoria \u201cTelevisione\u201d.\n2004: Premio \u201cTEFI\u201d per la trasmissione \u201cIl pi\u00f9 intelligente\u201d nella categoria \u201cLa migliore trasmissione per i bambini\u201d.\n2006: Premio \u201cTEFI\u201d nella categoria \u201cIl miglior conduttore di Talk-show\u201d\n2009: Premio \u201cTEFI\u201d per la trasmissione \u201cIl pi\u00f9 intelligente\u201d.\nL'attivit\u00e0 sociale.\nTina risulta l'ideatrice del progetto: \u201cI bambini di talento\u201d, sulla cui base verr\u00e0 creato il portale su Internet, per riunire tutti i giovani talenti russi.\nSu questo portale, tramite sondaggi, saranno rivelate le persone di talento nei diversi campi. \u201cSe Lei \u00e8 un bravo giornalista, e se la Sua intervista \u00e8 stata vista da un milione di persone, non \u00e8 un campanello che suona, ma una campana, questo significa che Lei \u00e8 sulla strada giusta, e che non rimarr\u00e0 inosservato\u201d, \u2018 ha spiegato Tina Kandelaki.\nIl Ministro dell'Istruzione e della Scienza della Federazione Russa, Andrey Fursenko, ha sostenuto l'idea di Tina ed ha espresso la sua approvazione sul giornale Izvestia: \u201cPosso dire che il Governo sostiene pienamente questa idea ed in generale abbiamo la possibilit\u00e0 di sostenere questa idea non soltanto sul piano morale, ma anche sul piano materiale\u201d. Inoltre, hanno sostenuto questo progetto i giganti di Internet russo, come Mail.ru \u0438 Yandex.ru, cos\u00ec come la grande Societ\u00e0 di investimenti AFK \u201cSistema\u201d."}
{"id": "3065811", "revid": "1610576", "url": "https://it.wikipedia.org/wiki?curid=3065811", "title": "Serie A Dilettanti 2010-2011", "text": "La Serie A Dilettanti FIP 2010-2011 \u00e8 stata la terza stagione del massimo livello dilettantistico del Campionato italiano di pallacanestro, dopo la riforma dei campionati dilettantistici. Un tempo era conosciuta come Serie B d'Eccellenza.\nAl termine della finale vinta 3-0 sul Trapani il titolo di campione d'Italia Dilettanti 2010-2011 \u00e8 andato alla Leonessa Brescia. Dopo la seconda finale promozione, il Basket Trapani conquista la Legadue battendo 3-0 l'Ostuni Basket, in seguito a causa delle esclusioni proprio di Trapani, Rimini e Udine accedono in LegADue l'Ostuni Basket, la Pallacanestro Sant'Antimo e l'Unione Cestistica Piacentina.\nRegolamento.\nIl regolamento della A Dilettanti 2010-2011 risente dell'esigenza di rientrare nell'organico di squadre previsto per il riassetto dei campionati dilettanti del 2011-2012. Per questo motivo sono previsti due gironi da sedici squadre, dove:\nIl totale delle retrocessioni \u00e8 di otto squadre per gruppo (6 direttamente + le 2 perdenti ai play-out).\nSquadre.\nLa composizione dei due gironi, da sedici squadre ciascuno, \u00e8 stata ufficializzata il 3 agosto 2010 dalla Federazione Italiana Pallacanestro. In seguito al ripescaggio in Legadue dell'Aurora Jesi (a seguito della radiazione della Sebastiani Napoli), della Fulgor Libertas Forl\u00ec e della Cestistica San Severo (in seguito alla esclusione della Fortitudo Bologna e della Nuova Pallacanestro Vigevano, causa inadempienze economiche) sono state ripescate le seguenti squadre dalla B Dilettanti: Senigallia, Bisceglie e Rieti.\nA seguito di questi cambiamenti Perugia, inizialmente inserita nel girone B, passa nel girone A.\nPlay-off.\nIl primo turno mette in palio la qualificazione alla fase finale, il cui funzionamento \u00e8 regolamentato dai criteri descritti sotto. Il numero all'interno della casella di sinistra indica il piazzamento al termine della regular season.\nFase finale.\nIl piazzamento ottenuto al termine della regular season assume una particolare rilevanza.\nLe due squadre qualificatesi col miglior piazzamento nei gironi A e B (Brescia e Trapani) giocano una prima finale: la squadra vincente \u00e8 promossa direttamente in Legadue ed \u00e8 Campione d'Italia Dilettanti. La finalista che esce sconfitta ha comunque una seconda possibilit\u00e0 di promozione, disputando una nuova serie contro la vincitrice della semifinale giocata tra le due peggio classificate (Treviglio e Ostuni).\nTutte le serie si svolgono su 5 partite secondo lo schema 2-2-1, con le prime due partite e l'eventuale quinta che vengono disputate in casa della squadra meglio classificata in regular season.\nPlay-out.\nI play-out prevedono incontri incrociati tra le squadre dei due gironi, classificatesi dal settimo al decimo posto in stagione regolare. Le squadre vincenti 2 incontri su 3 ottengono la salvezza; le perdenti retrocedono in Serie B Dilettanti."}
{"id": "3065813", "revid": "1714743", "url": "https://it.wikipedia.org/wiki?curid=3065813", "title": "Eleonora d'Inghilterra (1264-1297)", "text": "Origine.\nSecondo il \"Florentii Wigornensis Monachi Chronicon, Continuatio\", Eleonora era la figlia primogenita del re d'Inghilterra e duca d'Aquitania Edoardo I Plantageneto e della sua prima moglie, Eleonora di Castiglia, figlia secondogenita del re di Castiglia e Le\u00f3n, Ferdinando III \"il Santo\" e di Giovanna di Dammartin, che, sia secondo la \"Chronica Albrici Monachi Trium Fontium\", che secondo il \"Roderici Toletani Archiepiscopi De Rebus Hispani\u00e6\", Giovanna era la figlia primogenita del conte di Aumale, Simone di Dammartin (?- 21 settembre 1239) e della contessa di Ponthieu, Maria (1199-settembre 1250), che era l'unica figlia del conte di Ponthieu, Guglielmo II e della moglie, Adele di Francia.&lt;br&gt;Edoardo I Plantageneto, secondo il \"Florentii Wigornensis Monachi Chronicon, Continuatio\", era il figlio primogenito del re d'Inghilterra e duca d'Aquitania Enrico III Plantageneto e della moglie, Eleonora di Provenza, figlia secondogenita del conte di Provenza e conte di Forcalquier, Raimondo Berengario IV (1198 \u2013 1245), e della moglie, Beatrice di Savoia (1206 \u2013 1266), come risulta dalla cronaca del monaco benedettino inglese, cronista della storia inglese, Matteo Paris (1200 \u2013 1259), quando ne descrive il matrimonio con il re d'Inghilterra, Enrico III e anche dal documento n\u00b0 99 del \"Peter der Zweite Graf von Savoyen, Markgraf in Italien, sein Haus und seine Lande\", dello storico, Ludwig Wurstenberger\nBiografia.\nEleonora nacque al castello di Windsor, secondo il \"Florentii Wigornensis Monachi Chronicon, Continuatio\", nel 1264, ma secondo la \"Chronica Johannis de Oxenedes, Volume 13\", sarebbe nata nel 1269.\nSecondo lo storico inglese, Thomas Rymer, nel suo \"F\u0153dera, Conventiones, Liter\u00e6\" il contratto di matrimonio tra Eleonora ed il figlio del re d'Aragona Pietro III, Alfonso (\"De nuptials intra filiam Edwardus regis primogenitam, filium Petri infantis Aragoniae primogenitum\") fu siglato l'8 ottobre 1272 e poi riconfermato il 12 giugno 1281.&lt;br&gt;Secondo il cronista Raimondo Muntaner, il padre Edoardo I, nel 1286, invi\u00f2 Boniface de Salamandrana e Jean d\u00b4Agrilli a Barcellona per negoziare il fidanzamento di Eleonora col Re di Aragona, di Valencia e di Maiorca e Conte di Barcellona e delle altre contee catalane, Alfonso III; e prima della fine di quell'anno ci fu un incontro a Ol\u00e9ron, tra Alfonso accompagnato dal fratello Pietro con Eleonora, accompagnata dai genitori, e dopo circa una settimana il contratto di fidanzamento era stipulato.\nEleonora, il 15 agosto 1290, dopo quattro anni di fidanzamento, spos\u00f2, per procura, nell'abbazia di Westminster, Alfonso III, che secondo la Cronaca piniatense era il figlio primogenito del re d'Aragona, di Valencia e conte di Barcellona e altre contee catalane, Pietro III \"il Grande\" e di Costanza di Sicilia, figlia del re di Sicilia Manfredi (figlio illegittimo dell'imperatore Federico II di Svevia) e di Beatrice di Savoia (1223 \u2013 1259).Il matrimonio non fu mai consumato, in quanto Edoardo I rifiut\u00f2 di mandare la figlia, Eleonora in Aragona finch\u00e9 il re Alfonso III e tutti i suoi parenti erano colpiti dall'interdetto papale, per la mancata restituzione della Sicilia agli angioini.Eleonora, l'anno dopo rimase vedova in quanto Alfonso III, secondo la Cronaca piniatense, mor\u00ec all'improvviso, a 27 anni, il 18 giugno del 1291.\nNel 1293, Eleonora si spos\u00f2, in seconde nozze, il Contee di Bar e di Mousson, Enrico III; secondo il \"Florentii Wigornensis Monachi Chronicon, Continuatio\", il matrimonio fu celebrato il 20 settembre a Bristol; Enrico III di Bar (\"Henry aineis fils le comte de Bar\"), come ci viene confermato dal testamento del padre, nelle \"Preuves de l'HISTOIRE ECCLESIASTIQUE ET CIVILE DE LORRAINE, Volume 2\", era il figlio maschio primogenito del Conte di Bar, di Mousson, Teobaldo II (\"Thiebaut cuens de Bar\") e della sua seconda moglie, la Signora di Toucy, di Saint-Fargeau e di Puisaye (regione compresa tra il G\u00e2tinais e la Borgogna), Giovanna di Toucy (\"Jehenne contesse de Bar ma femme\"), che era figlia di Giovanni, Signore di Toucy, di Saint-Fargeau e di Puisaye (regione compresa tra il G\u00e2tinais e la Borgogna) e sua moglie Emma di Laval.\nEleonora mor\u00ec a Gand, il 12 ottobre del 1297, e la salma fu trasferita a Londra e tumulata nell'abbazia di Westminster.\nFigli.\nEleonora ad Alfonso non diede figli, in quanto il matrimonio non era stato consumato e secondo il cronista Raimondo Muntaner Alfonso III era ancora vergine, non avendo mai avuto contatti con una donna (\"il \u00e9tait parfaitement vierge, n\u00b4ayant jamais approch\u00e9 de femme\").\nEleonora ad Enrico diede due o forse tre figli:"}
{"id": "3065823", "revid": "486946", "url": "https://it.wikipedia.org/wiki?curid=3065823", "title": "Sacra scrittura", "text": ""}
{"id": "3065834", "revid": "182396", "url": "https://it.wikipedia.org/wiki?curid=3065834", "title": "Praefectus classis Germanicae", "text": ""}
{"id": "3065839", "revid": "287204", "url": "https://it.wikipedia.org/wiki?curid=3065839", "title": "Bruno Nockler", "text": ""}
{"id": "3065840", "revid": "104458", "url": "https://it.wikipedia.org/wiki?curid=3065840", "title": "Bruno Noeckler", "text": ""}
{"id": "3065842", "revid": "378961", "url": "https://it.wikipedia.org/wiki?curid=3065842", "title": "Juti Ravenna", "text": "Biografia.\nLa sua attivit\u00e0 artistica inizi\u00f2 gi\u00e0 nel 1914, periodo del quale rimangono alcuni disegni classici. Chiamato alle armi nella Grande Guerra esegu\u00ec una serie di schizzi raffiguranti scene del fronte, poi raccolti in album e in parte pubblicati nel libro autobiografico \"Una vita per la pittura\". Ma \u00e8 grazie ad una visita a Firenze, realizzata durante una licenza, che entr\u00f2 in contatto con gli ambienti artistici e letterari e in particolare con le opere e gli scritti di Ardengo Soffici che gli rivelarono la pittura degli impressionisti francesi. Dal 1920 si trasfer\u00ec a Venezia e frequent\u00f2 l'Accademia di Belle Arti. Inizi\u00f2 ad esporre nel 1921, e conobbe Gino Rossi (del quale pi\u00f9 tardi si adoperer\u00e0 con costanza per la rivalutazione e conoscenza dell'opera), Enrico Fonda e Pio Semeghini del quale divenne amico e che gli avrebbe fatto, in occasioni diverse, tre ritratti. Cominci\u00f2 a recarsi spesso a dipingere a Burano assieme al pittore Seibezzi. Nel 1924 Nino Barbantini gli organizz\u00f2 una mostra personale nell'ambito dell'Esposizione dell'Opera Bevilacqua La Masa a Ca' Pesaro.\nDa allora espose nelle mostre di Ca' Pesaro, nelle Quadriennali e nelle pi\u00f9 importanti mostre in Italia e all'estero ottenendo numerosi premi. Fu presente inoltre alle Biennali di Venezia negli anni 1928, 1930, 1932, 1934, 1948, 1950 e 1972.\n\"La posizione di Ravenna in quel periodo si pu\u00f2 collocare nel post-impressionismo veneto che si afferm\u00f2 nelle mostre di Ca' Pesaro e che non fu un movimento vero e proprio, con programmi prestabiliti, ma una libera intesa fra giovani decisi a rinnovare il mezzo espressivo per adeguarlo alle mutate sensibilit\u00e0, in netto contrasto con l'accademismo imperante nelle Biennali dell'epoca, e conferire ad esso un respiro europeo. Spirito inquieto e profondamente meditativo, egli non si stanc\u00f2 di spingere sempre pi\u00f9 oltre le sue curiosit\u00e0 d'uomo aperto a tutte le civilt\u00e0 pittoriche, antiche e recenti, che la sua cultura gli andava proponendo di volta in volta. Ed ecco la serie dei mirabili paesaggi veneziani; la sua \u00e8 una Venezia del tutto inedita, spogliata di ogni inutile malizia, in decisa opposizione al \u201cvedutismo\u201d facile e gratuito allora in voga. Una visione malinconica, permeata di sottile quanto intensa poesia, che riconduce al lucido e invernale aspetto cantato dal suo amico poeta Cardarelli, col quale trascorreva le notti passeggiando per le calli in interminabili conversazioni.\" Nel 1928 tramite suo conobbe Filippo de Pisis, appena giunto da Parigi, di cui divenne amico, offrendogli anche ospitalit\u00e0 per alcuni mesi nel suo studio.\nRavenna durante la sua attivit\u00e0 collabor\u00f2 costantemente, con scritti critici ed illustrazioni, a varie riviste e contribu\u00ec al rinnovamento tipografico in Italia curando la stampa di parecchie edizioni. Nel 1943, tra mille difficolt\u00e0, in collaborazione con Egidio Bonfante pubblic\u00f2 il volume \"50 disegni di Picasso\" a cui segu\u00ec due anni dopo, sempre con Bonfante, il volume \"Arte Cubista\".\n\"Uomo di terra pi\u00f9 che di mare, Ravenna non riusc\u00ec mai a sottrarsi alle suggestioni della campagna del retroterra lagunare e di quella pi\u00f9 propriamente trevigiana, sino alle prealpi.\" Cos\u00ec nel 1948 abbandon\u00f2 Venezia (la grande soffitta di Palazzo Carminati, meta di famosi artisti, letterati e critici, italiani e stranieri) e si stabil\u00ec a Treviso, citt\u00e0 che amava particolarmente e dove contava numerosi amici nell'ambito culturale (Giovanni Comisso, Sante Cancian \u2013 scomparso nel '47 -, Toni Perolo, Nevra Garatti); qui spos\u00f2 la vedova di Cancian e nacque il figlio Luciano.\nNel 1951 vinse (assieme a Virgilio Guidi) il primo premio alla seconda edizione del Premio Burano. \n\"Il trasferimento a Treviso, a contatto con una natura esuberante, ricca di alberi e fiumi, fece subentrare in lui una prepotente e calda sensualit\u00e0: dopo i prediletti grigi, rosa e violetti stesi sulla tela in finissimi accordi nel periodo veneziano, ecco i colori vivi e splendenti, in liberi e arditi accostamenti. Non si trattava per\u00f2 di un orgiastico e confuso abbandono, ma di una felice esplosione contenuta entro i limiti del pi\u00f9 rigoroso controllo.\"\n\"Si rec\u00f2 ogni inverno, per molti anni, a dipingere nella riviera ligure, conquistato dalla bellezza dei luoghi e dalla dolcezza del clima; nacque cos\u00ec la serie delle \"Boutiques\", un motivo del tutto inedito nella pittura italiana contemporanea, un tema ripreso continuamente in infinite variazioni, con sempre qualcosa da scoprire; il colore non indugiava in un minuto e laborioso descrittivismo, ma era simile alle note di una musica vibrante, suggerita dagli oggetti affastellati nell'interno e sulla soglia, di una sinfonia ricchissima di timbri e di ritmi, intonata su una stagione felice e profondamente goduta. Vi era qui sempre presente il suo amore per la bella materia, asciutta e pura, la sua pulizia, specchio esatto di quella interiore, il suo buono e coscienzioso mestiere, derivato dallo studio attento degli antichi maestri, la sua sapienza di disegnatore.\"\nSuccessivamente furono numerosi i riconoscimenti che gli vennero attribuiti in campo nazionale fino all'onorificenza di Commendatore della Repubblica per attivit\u00e0 artistica e la nomina ad Accademico Benemerito dell\"Accademia Universitaria G. Marconi\" di Roma per l'attivit\u00e0 nel campo delle arti figurative.\nCi\u00f2 non cambi\u00f2 per\u00f2 il suo modo di vivere, sempre schivo e modesto, alla maniera dei veri artisti, sacrificando tutto per l'arte.\nIl 29 aprile 1972 Juti Ravenna, da tempo ammalato, si spense all'ospedale di Treviso.\nScrisse alcuni anni fa Vittorio Sgarbi: \u201cProbabilmente c'\u00e8 ancora molto da rivedere, valutazioni da capovolgere, falsi miti da abbattere e forse, nella nuova storia che sar\u00e0 scritta, Ravenna avr\u00e0 un posto nelle prime file\u201d."}
{"id": "3065845", "revid": "228587", "url": "https://it.wikipedia.org/wiki?curid=3065845", "title": "Australian Drivers' Championship", "text": "L'Australian Drivers' Championship \u00e8 un campionato motoristico che si disputa annualmente dal 1957. Coinvolge i piloti che prendono parte alla categoria pi\u00f9 importante, tra quelle riservate a monoposto a ruote scoperte, che si disputa in Australia. Il campionato \u00e8 sanzionato dalla Confederation of Australian Motor Sport. Di stagione in stagione tale categoria pu\u00f2 variare; dal 2005 la categoria al quale il titolo \u00e8 collegato \u00e8 la Formula 3 e fa parte del Shannons Nationals Motor Racing Championships. Ogni anno il vincitore del campionato \u00e8 premiato con il \"CAMS Gold Star\".\nLa storia.\nLa prima edizione, quella del 1957, era aperta a ogni tipo di vettura. L'era della F.Libre dur\u00f2 fino al 1963. In questi primi anni la fecero da padrone vecchie vetture di Formula 1 o Formula 2, provenienti dall'Europa, che sfidavano vetture costruite in Australia, che aveva invece dominato l'automobilismo locale prima della seconda guerra mondiale.\nIl buon successo in F1 per piloti oceanici quali Jack Brabham e Bruce McLaren port\u00f2 le case europee ad interessarsi maggiormente dell'automobilismo del continente. Ci\u00f2 port\u00f2 alla creazione della Formula Tasman, che divenne molto popolare e offusc\u00f2 l'importanza della categoria.\nNel 1964 si pass\u00f2 ad impiegare vetture dell'Australian National Formula e dell'Australian 1\u00bd Litre Formula. Il successo del campionato turismo australiano releg\u00f2 per\u00f2 l'Australian Drivers' Championship a semplice categoria formativa di giovani piloti.\nNel 1970 il campionato venne disputato con vetture della Formula 1 australiana e della Formula 2 australiana, categorie eredi di fatto delle precedenti ANF e 1\u00bd Litre. Nel 1971 la F1 australiana venne aperta alle vetture di Formula 5000 che dominarono il campo per il resto del decennio. Durante questo periodo il nome \"Australian F1\" fu spesso usato come sinonimo di \" Australian Drivers Championship\" tuttavia il secondo \u00e8 quello ufficialmente riconosciuto dalla \"Confederation of Australian Motor Sport\".\nNei primi anni ottanta il titolo venne assegnato al vincitore del campionato nazionale di F.Mondial, poi a quello della F2 nazionale. Con la fine degli anni ottanta la Formula Holden, una versione locale della Formula 3000, divenne il campionato guida. Pur con varie denominazioni (F.Brabham, F4000) tale campionato fu il prescelto per l'assegnazione del titolo, fino all'avvento della F3 nel 2005."}
{"id": "3065849", "revid": "1543377", "url": "https://it.wikipedia.org/wiki?curid=3065849", "title": "Eastham (Massachusetts)", "text": "Eastham \u00e8 un comune degli Stati Uniti d'America facente parte della contea di Barnstable nello stato del Massachusetts."}
{"id": "3065856", "revid": "110157", "url": "https://it.wikipedia.org/wiki?curid=3065856", "title": "Serie A1 2010-2011 (pallavolo femminile)", "text": "La Serie A1 2010-2011 si \u00e8 svolta dal 28 settembre 2010 al 6 giugno 2011: al torneo hanno partecipato dodici squadre di club italiane e la vittoria finale \u00e8 andata per l'ottava volta al .\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di ventidue giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nSquadre partecipanti.\nAl campionato di Serie A1 2010-11 hanno partecipato dodici squadre: quelle neopromosse dalla Serie A2 sono state l', vincitrice della \"regular season\", e l', vincitrice dei play-off promozione; due squadre che hanno avuto il diritto di partecipazione, ossia il e l'Aprilia, hanno, la prima, rinunciato all'iscrizione, la seconda, esclusa per inadempienze finanziarie: la prima ha ceduto il titolo sportivo alla , mentre al posto della seconda \u00e8 stato ripescato il .\nTorneo.\nRegular season.\nClassifica.\nLegenda:"}
{"id": "3065860", "revid": "1543377", "url": "https://it.wikipedia.org/wiki?curid=3065860", "title": "Falmouth (Massachusetts)", "text": "Falmouth \u00e8 un comune degli Stati Uniti d'America facente parte della contea di Barnstable nello stato del Massachusetts."}
{"id": "3065861", "revid": "594360", "url": "https://it.wikipedia.org/wiki?curid=3065861", "title": "Lee Joon-gi", "text": " Ha raggiunto la popolarit\u00e0 nel ruolo di Gong-gil nel film \"Wang-ui namja\". Nel 2008 e nel 2009, Lee Joon-gi \u00e8 stato nominato ambasciatore per il turismo in Corea.\nBiografia e carriera.\nDopo aver studiato recitazione presso la Seoul Institute of the Arts, Lee Joon-gi ottiene il suo primo ruolo importante nel film \"Wang-ui namja\" dove interpreta il ruolo di un giovane effeminato del tardo XV secolo, costretto ad essere l'amante del re Yeonsangun di Joseon. Inaspettatamente il film \u00e8 diventato il maggior successo cinematografico della storia in Corea del Sud, con oltre dodici milioni di spettatori. In seguito al successo del film, Lee Joon-gi \u00e8 stato considerato una icona dell'estetica maschile coreana.\nGrande attenzione mediatica, ma minor successo ottengono i lavori seguenti dell'attore: la serie televisiva \"My Girl\" ed il film \"Fly Daddy\". Nel 2007 Lee Joon-gi recita nella produzione nippo-coreana \"Hatsuyuki no koi - Virgin Snow\" al fianco di Aoi Miyazaki, che ottiene notevole successo in entrambi i paesi e nella serie televisiva \"Gae-wa neukdae-ui sigan\", che viene nominato da un sondaggio condotto da Yahoo! come miglior serie drammatica. Nello stesso sondaggio Lee Joon-gi viene anche nominato come miglior attore. Nel corso dell'anno, parteciper\u00e0 anche al film \"Hwaryeohan hyuga\", che racconta un evento storico del 1980 noto come massacro di Gwangju, che ottiene oltre sei milioni di spettatori.\nDa aprile a luglio del 2008, Lee ha partecipato alla realizzazione del serial televisivo \"Iljimae\", nel quale interpreta il ruolo di un personaggio \"alla Robin Hood\", durante l'era Joseon, che \u00e8 diventato uno dei maggiori successi dell'anno televisivo coreano. La serie in seguito \u00e8 stata trasmessa anche in Giappone da TV Tokyo. Nel 2009, Lee Joon-gi interpreta il ruolo del protagonista nella serie televisiva \"Hero\", trasmessa da MBC."}
{"id": "3065864", "revid": "287204", "url": "https://it.wikipedia.org/wiki?curid=3065864", "title": "Sebastiani Basket Club Rieti", "text": "La Sebastiani Basket Club Rieti S.r.l., nota anche come Sebastiani Rieti o semplicemente Sebastiani, \u00e8 stata una societ\u00e0 professionistica di pallacanestro maschile italiana con sede nella citt\u00e0 laziale di Rieti, presso Piazza della Repubblica.\nNata nel 2006, ha assunto il ruolo di principale compagine cestistica della citt\u00e0 nel 2010, divenendo ideale erede della storica AMG Sebastiani (attiva dal 1946 al 1997) e della Nuova A.M.G. Sebastiani (attiva dal 1998 al 2009); \u00e8 stata l'ultima societ\u00e0 cestistica reatina a legarsi al nome \"Sebastiani\". Ha disputato due stagioni nel massimo campionato italiano per poi sciogliersi nel 2012, in seguito alla radiazione da parte della Federazione Italiana Pallacanestro. Dopo lo scioglimento, la sua eredit\u00e0 \u00e8 stata raccolta dalla Real Sebastiani Rieti.\nI suoi colori sociali erano l'amaranto e il celeste e disputava gli incontri casalinghi al PalaSojourner.\nStoria.\nQuesta societ\u00e0 non \u00e8 stata la prima a portare il nome Sebastiani nel mondo della pallacanestro italiana e pi\u00f9 in particolare della pallacanestro reatina, ma nel tempo si sono succedute tre societ\u00e0 legalmente distinte ma idealmente poste l'una come prosecuzione dell'altra.\nLe origini del nome e il passato recente.\nLa pallacanestro reatina inizia ad essere legata al nome Sebastiani nel 1946 quando viene fondata da Luigi Padronetti la \"Societ\u00e0 Sportiva AMG Sebastiani Rieti\", polisportiva comprendente anche la sezione cestistica, che porta il nome di tre sportivi reatini, Angelo, Mario e Gino, uccisi dai nazisti durante gli anni della 2\u00aa guerra mondiale. Questa societ\u00e0 arriver\u00e0 alla conquista della Coppa Kora\u0107 nel 1980 a Liegi contro il Cibona Zagabria, e creer\u00e0 delle figure del basket reatino, che ancora oggi a distanza di anni costituiscono delle vere leggende fra i tifosi, una fra tutte la figura dello Zio Willie Sojourner, ma sul finire degli anni novanta cesser\u00e0 l'attivit\u00e0 per problemi economici lasciando la citt\u00e0 senza basket. Per un anno Rieti sar\u00e0 senza una squadra di pallacanestro.\nDopo varie vicissitudini viene fondata, nel 1998, la Virtus Rieti, che assume tale denominazione per l'impossibilit\u00e0 di recuperare la denominazione originale. La societ\u00e0 viene iscritta al campionato di serie B1 (terzo livello del campionato italiano) con riserva e qui inizia il suo cammino grazie alla rinuncia di un'altra societ\u00e0, ovvero Desio. Nel 2003 inizia l'era Papalia e il nome viene cambiato in Nuova AMG Sebastiani Basket Rieti, nome spesso abbreviato in NSB. In questi anni Rieti lascia la B1, vince la relativa coppa di lega e approda in LegaDue dove rimane per tre anni vincendo una Coppa Italia di LegaDue. Nel 2007 Rieti ritrova la Serie A con la vittoria del campionato di LegaDue all'ultima giornata e all'ultimo secondo, sul campo della Victoria Libertas Pesaro (che conquister\u00e0 poi il secondo pass per la massima serie nei play off), ma solo per due stagioni, per via di problematiche che per la stagione 2009-2010 porteranno la societ\u00e0 a Napoli, lontano dal capoluogo Sabino. Per il campionato 2009-2010 la societ\u00e0 infatti designa il Palabarbuto di Napoli come palasport per le gare casalinghe, con l'approvazione del Consiglio Federale che acconsente a un trasferimento temporaneo di attivit\u00e0 (i tempi per un trasferimento vero e proprio erano infatti gi\u00e0 scaduti) perdendo, di fatto, quindi il legame con Rieti tanto che il 18 novembre 2009 viene reso noto che il C.d.a. della NSB ha deliberato il cambiamento della denominazione del club: Nuova Basket Napoli s.r.l. non appena sar\u00e0 consentito dalle norme federali. Ormai identificata con la citt\u00e0 partenopea, spesso chiamata NSB Napoli o, almeno all'inizio, con il nome dello sponsor seguito da quello della citt\u00e0 campana, affronta un campionato, con 4 punti di penalit\u00e0, poi ridotti a 2, fin dalla prima giornata, ai quali se ne aggiungeranno altri 6 a dicembre, nel quale non vincer\u00e0 mai una partita e che non concluder\u00e0 perch\u00e9 il 13 aprile 2010 la societ\u00e0 viene esclusa dal campionato di A e ogni gara da essa disputata nel campionato 2009/2010 verr\u00e0 annullata dal Settore Agonistico della Federazione Italiana Pallacanestro.\nRieti rimarr\u00e0 cos\u00ec nuovamente orfana della sua squadra.\nSeconda rinascita.\nIl duro colpo non cancella per\u00f2 Rieti dal panorama della palla a spicchi italiano, infatti gli occhi della citt\u00e0 si spostano subito verso un'altra societ\u00e0 locale: il Rieti Basket Club, dal quale trarr\u00e0 origine l'attuale sodalizio.\nQuesta societ\u00e0 nasce nel 2006, quando ancora la NSB militava in LegaDue come \"Spes Pallacanestro Rieti\" e con l'acquisto del titolo sportivo del Vallesanta Basket, piccola formazione reatina, \u00e8 ammessa al campionato di Serie D. Qui la societ\u00e0 disputa un campionato che la vede sconfitta solo in due incontri, chiudendo cos\u00ec al primo posto e conquistare immediatamente la promozione in Serie C2\nL'anno seguente, stagione 2007-2008, chiude la stagione regolare da imbattuta e nei play-off vince la finale contro la Virtus Monterotondo, centrando la seconda promozione consecutiva e approdando questa volta in Serie C Dilettanti.\nPer la stagione 2008-2009 di C Dilettanti, un nuovo allenatore, Marco Schiavi, si siede sulla panchina a tenere le redini della formazione ampiamente rinnovata. Durante il campionato un cambio in corsa porter\u00e0 poi Claudio Vandoni, vecchia conoscenza del basket reatino a ricoprire il ruolo di head coach. Piazzatasi terza in classifica, affronta quindi i play-off dove in finale se la vede con Torre dei passeri, che viene sconfitta 3 a 1 mettendosi in tasca la terza promozione di fila che questa volta vale la Serie B Dilettanti. Nel settembre 2009 la denominazione della societ\u00e0 viene mutata in \"Rieti Basket Club\" e il club lascia il piccolo PalaSpes sito nella frazione di Poggio Fidoni, palasport fino ad allora teatro degli incontri casalinghi, per trasferirsi al PalaSojourner.\nNello storico impianto di Campoloniano, Rieti continua la sua corsa disputando il nuovo campionato 2009-2010 con l'obiettivo della promozione diretta nella categoria superiore, ma a causa di numerosi infortuni che riducono all'osso gli elementi a disposizione dell'allenatore Alessandro Crotti, la formazione sabina chiude la stagione regolare al secondo posto e prende cos\u00ec parte ai play-off dove viene tuttavia eliminata dal Patti. Il quarto salto di categoria consecutivo arriva per\u00f2 comunque perch\u00e9, a seguito dell'esclusione di tre club dalla Legadue, che libera tre posti nella A Dilettanti 2010-11, la societ\u00e0 avanza ufficialmente richiesta di ripescaggio, che verr\u00e0 poi accolta.\nNel 2010 la societ\u00e0 attraversa quella piccola fase di cambiamento, che la porter\u00e0 a divenire ci\u00f2 che \u00e8 oggi. I soci procedono infatti alla trasformazione in una societ\u00e0 di capitali costituendosi come S.r.l. Poco dopo si verifica anche un cambio al vertice: Marzio Leoncini, che dal 2006, anno della fondazione, aveva tenuto le redini del progetto, lascia la carica di presidente in favore di uno dei nuovi soci: Silvio Gherardi. Come ultimo passo viene mutata la denominazione in quella attuale: con la partenza della NSB dal capoluogo sabino, l'anno precedente infatti il Rieti Basket Club si era trovato ad essere la prima formazione cestistica della citt\u00e0 ed era stata avanzata l'ipotesi di restituire a Rieti un simbolo della propria storia cestistica ovvero la denominazione Sebastiani ripartendo proprio dall'RBC, ipotesi sostenuta anche da due sondaggi, uno apparso sul sito internet della societ\u00e0 e uno su quello della tifiseria organizzata. Questo si rese possibile nel 2010 quando, a seguito della richiesta della societ\u00e0, la FIP l'autorizz\u00f2 ad assumere l'attuale \"Sebastiani Basket Club Rieti\" come denominazione ufficiale.\nStagione 2010-2011: A Dilettanti.\nPer l'esordio in A Dilettanti 2010\u00a0\u2013 2011 (che tale non \u00e8 se si considera la storia della pallacanestro targata Sebastiani), l'obbiettivo primario della Sebastiani \u00e8 la salvezza. Il compito non \u00e8 per\u00f2 facile perch\u00e9 a seguito della riforma dei campionati dilettantistici, le retrocessioni dirette coinvolgeranno le ultime sei (su un totale di sedici) societ\u00e0, mentre le quattro dal settimo al decimo posto, disputeranno i play-out al termine dei quali due retrocederanno. Il torneo, non si apre nel migliore dei modi per gli amaranto celesti che inanellano una serie di cinque sconfitte consecutive che schiacciano subito la societ\u00e0 all'ultimo posto in classifica palesando gi\u00e0 lo spettro della retrocessione. La dirigenza corre quindi ai ripari con nuovi acquisti e cessioni allo scopo di rinforzare un roster forse non del tutto adeguato alla categoria, assemblato in una campagna acquisti pre campionato indubbiamente frenata dalle operazioni societarie atte a cercare nuovi soci e il netto fra vittorie e sconfitte viene ben presto invertito con una serie di sei vittorie, grazie alla quale la Sebastiani sfiora il quarto posto, che si arresta solo contro Ruvo di Puglia(nella striscia vincente \u00e8 presente anche uno 0 a 20 a tavolino con Palestrina). Con il procedere del campionato la Sebastiani riesce, malgrado alcuni infortuni, a mantenersi fuori dalla retrocessione diretta. Con il girone di ritorno per\u00f2 qualcosa si rompe, gli amaranto celesti strappano una sola vittoria in otto gare e quello spettro della retrocessione nel quarto campionato nazionale, che sembrava essere stata una paura passeggera, ritorna pi\u00f9 concreto di prima con pi\u00f9 della met\u00e0 del campionato gi\u00e0 andato e a sette partite dalla fine gli amaranto celesti si ritrovano sull'orlo del baratro. Le sconfitte arrivate contro Agrigento e Potenza, per le rispettive posizioni in classifica e per il modo con cui sono maturate (con Agrigento Rieti rimase in vantaggio per tutti i tempi regolamentari toccando anche un + 19, per poi subire un 6 a 24 nell'ultimo quarto) mettono sotto pressione il tecnico Crotti e spingono la dirigenza a cercare le cause di queste prestazioni negative all'interno dello spogliatoio. La societ\u00e0 convoca due incontri: uno con l'allenatore Alessandro Crotti e il capitano Davide Zambon e l'altro con tutti i giocatori dai quali emerge l'esistenza di attriti a livello individualistico e nei rapporti interpersonali fra gli atleti ma nessun contrasto con il tecnico. A seguito dei fatti emersi in questi incontri la societ\u00e0 sanziona due giocatori, uno dei quali si scuser\u00e0 subito dopo con la societ\u00e0, la squadra e i tifosi.\nNel frattempo, prima della partita con Agrigento, viene ingaggiato Federico Lestini.\nUna boccata di ossigeno, dopo un'ulteriore sconfitta con Trapani arriva con la vittoria contro la Nuova Virtus Molfetta che consente alla Sebastiani di occupare la decima posizione in classifica che valrebbe play-out e quindi ancora una possibilit\u00e0 di salvarsi. Nel turno successivo per\u00f2 la Sebastiani torna in apnea dopo una sconfitta interna con il Palestrina la domenica successiva. A seguito di ci\u00f2 il tecnico Alessandro Crotti decide di lasciare la guida della Sebastiani e cos\u00ec la societ\u00e0 ingaggia Rod Griffin per cercare con le ultime 5 partite di allontanarsi da quello scomodo undicesimo posto. Rieti vince per\u00f2 solo due partite e dopo l'ultima sconfitta casalinga con Ferentino, in una partita in bilico fino a gli ultimi secondi nella quale si poteva ancora scorgere una speranza per i play-out, retrocede in Serie B Dilettanti dopo un solo anno dalla promozione.\nDopo 21 anni dunque la prima squadra di pallacanestro di Rieti retrocede sul campo e considerando il recente passato della palla a spicchi reatina \u00e8 un colpo duro per il movimento cittadino. La societ\u00e0 comunque non intende disputare nuovamente un campionato di B dilettanti e gi\u00e0 sul finire del campionato i suoi vertici avevano espresso, qualora si fosse concretizzata la retrocessione a fine stagione, l'intenzione di rientrare nel campionato di sviluppo, il quale l'anno seguente avrebbe preso il posto della A Dilettanti appena terminata. Ci\u00f2 viene ribadito a fine campionato dal direttore generale Marzio Leoncini il quale riferisce ai giornalisti che la Sebastiani otterr\u00e0 una Wild card per il futuro campionato di sviluppo o se ci\u00f2 non dovesse accadere, si potrebbe acquistare anche un titolo di LegaDue. Per conseguire tale obiettivo il 19 aprile 2011 viene presentata presso la sede romana della FIP l'istanza di accesso ad una delle quattro wild card per l'ammissione al futuro terzo campionato nazionale, con relativo bonifico di 10.000 euro e documentazione relativa alla storia del basket reatino. Il 22 aprile 2011 la FIP ufficializza la presentazione della richiesta per la wild card per partecipare al campionato di sviluppo 2011-'12.\nIn attesa di definire il futuro campionato di appartenenza, la societ\u00e0 di Piazza della Repubblica, spinta dal risultato negativo dell'ultimo anno, comincia a cercare nuovi imprenditori disposti a sostenere gli sforzi necessari al rilancio e fra questi quello pi\u00f9 oggetto di discussione sar\u00e0 Michele Martinelli, uomo di basket gi\u00e0 da anni e per altro gi\u00e0 legato a Rieti in passato grazie alla Virtus. Il possibile ingresso di Martinelli sembra dissolversi sul finire di maggio quando si diffonde la voce che l'operazione sarebbe naufragata, generando cos\u00ec perplessit\u00e0 fra i tifosi che invece chiedevano il suo inserimento.. Il 31 maggio la societ\u00e0 tiene una riunione fra i soci nella quale, fra le altre cose, viene ridiscusso il possibile approdo di Martinelli e pochi giorni dopo, pur permanendo incognite sul ruolo che egli avr\u00e0 nella societ\u00e0 e sul futuro campionato da disputare, il suo ingresso \u00e8 ormai cosa fatta. Con un uomo in pi\u00f9 la Sebastiani torna a guardarsi intorno per cercare un'uscita dalla B Dilettanti e si fanno pi\u00f9 consistenti le voci che vogliono il club sabino sulle tracce di un titolo di LegaDue dove Rimini, Udine e Ferrara rischiano di non poter prendere parte al campionato successivo e proprio sulle prime due sembra volgersi lo sguardo del club (su Ferrara era in vantaggio la nuova Fortitudo Bologna 2011). Nel frattempo, l'11 giugno 2011 tramite comunicato sul sito fip.it arriva la notizia dell'assegnazione delle quattro wild cards per il futuro campionato di sviluppo alle societ\u00e0 Pallacanestro Trento 2009, APD Pontano Napoli, Nuova Pallacanestro Firenze e Cus Bari. Rieti vede cos\u00ec tramontare una delle due possibilit\u00e0 di rientro nel terzo campionato. Anche sul fronte acquisizione titoli sportivi le operazioni non vanno in porto: la trattativa con Rimini infatti salta (i Crabs andranno in liquidazione) e cos\u00ec tutte le attenzioni amaranto celesti si rivolgono sui friulani con i quali tuttavia non sar\u00e0 possibile trovare un accordo per la stessa ragione. Sfumano cos\u00ec le possibilit\u00e0 di rientrare nel professionismo attraverso l'acquisizione di un diritto sportivo. Anche la A Dilettanti non si concretizza perch\u00e9 il consiglio federale del 16/07 stabilisce l'esclusione del solo Basket Trapani dalla legadue, il che non \u00e8 sufficiente a innescare il ripescaggio della Sebastiani per il quale sarebbe servita la liberazione di un ulteriore posto nei piani alti; la Sebastiani dovr\u00e0 quindi disputera per la stagione 2011-2012, la serie B Dilettanti che il consiglio federale del 16/07 ha ribattezzato Divisione Nazionale B.\nStagione 2011-2012: Divisione Nazionale B.\nIn vista della nuova stagione, la societ\u00e0 inizia con un cambiamento nel suo organigramma nominando Michele Martinelli nuovo direttore generale mentre pochi giorni dopo Franco Montorro diventa il Direttore Marketing e Comunicazione. Sulla panchina viene chiamato Donato Avenia. La costruzione della rosa inizia con Christian Cappanni in uscita da Trapani, Luca Rossi in arrivo da Capo d'Orlando e Leonardo Busca ex Trieste. Con la campagna acquisti ancora in corso la societ\u00e0 perde il Direttore Sportivo Attilio Pasquetti che si dimette nei primi di agosto. La costruzione della nuova rosa prosegue con gli arrivi di Stefano Gallea, Federico Pugi, entrambi nella passata stagione in forza al New Basket Brindisi e Luca Sottana, l'ultimo anno al Riviera Vado Basket. Torna inoltre a giocare a Rieti Simone Bagnoli. Alla rosa a disposizione di Avenia si aggiungono poi Antonio Lepre, Sergio Di Nicola, Eduardo Striano, Stefano Laudoni, Paolo Zanatta, Ivan Falsini, Marco Vian, Emanuele Levorato. Il 18 settembre, la societ\u00e0, tramite comunicato sul proprio sito internet, rende nota la rescissione consensuale del contratto con Christian Cappanni.\nRieti si presenta dunque alla prima di campionato con una formazione completamente nuova e parte subito con una vittoria sul campo del Basket Scauri per poi raccogliere altri due punti nella seconda di campionato battendo in casa Bisceglie. La prima sconfitta in campionato per\u00f2 non tarda ad arrivare, al turno successivo infatti, per la terza di campionato, seconda consecutiva in casa, con un inaspettato passo falso contro la Fortitudo Basket Martina Franca Rieti si lascia sfuggire i due punti, ma torna a vincere subito dopo contro il Basket Corato in trasferta, inanellando, con le successive vittorie su Bernalda, dove si infortuna Federico Pugi e Giugliano in casa e Campobasso in trasferta, una striscia di quattro successi consecutivi, che gli permettono di tenere il passo delle migliori. All'ottava di campionato, fra le mura amiche del PalaSojourner, arriva la sfida con la capolista Fortitudo Agrigento, unica ancora imbattuta nel girone C alla quale Rieti si presenta con un quarto posto in classifica, a due punti dai siciliani e Pugi appena recuperato dall'infortunio che nel frattempo era tornato ad allenarsi. L'incontro si conclude con la vittoria di Agrigento che resta a punteggio pieno, mentre Rieti, che pure si era battuta fino all'ultimo, scala una posizione in classifica e perde Luca Sottana che durante l'incontro subisce la rottura del tendine di Achille. I problemi per Rieti non terminano qui, perch\u00e9 pochi giorni dopo la partita il Giudice Sportivo Nazionale sanziona la societ\u00e0 per un ammontare di 200 euro per offese collettive e continuate agli arbitri e decreta la squalifica del PalaSojourner per tre gare viste le intemperanze post gara del campo reatino, squalificando poi per quattro incontri Simone Bagnoli. Tutti provvedimenti contro i quali Rieti decide di avviare le procedure per il ricorso d'urgenza. Nel frattempo, viene ingaggiato Max Politi, centro di 2,05 metri, classe 1980 e il 18 novembre, la societ\u00e0 rende noto il cambio del vertice societario avvenuto durante l'ultimo consiglio dei soci con la nomina di Giuseppe Rosati Colarieti a presidente, che prende quindi il posto di Silvio Gherardi. Alla sconfitta con Agrigento fanno seguito altri due passi falsi, il primo sul campo di Roseto, dopo il quale la societ\u00e0 torna sul mercato ingaggiando Salvatore Genovese, ala di un metro e novantotto classe 1987 e prendendo Paolo Colnago in prova, il secondo sul neutro di Roseto, nel frattempo scelto dalla societ\u00e0 per far fronte alla squalifica del PalaSojourner, contro Potenza prima della quale arriva in prestito dalla Mens Sana Basket Siena il playmaker classe 91 Duccio Doretti mentre la Commissione Giudicante Nazionale Fip riduce le giornate di squalifica del campo reatino e di Simone Bagnoli a due turni. La terza sconfitta consecutiva con relativa discesa al sesto posto in classifica portano il 29 novembre alla conclusione del rapporto fra la societ\u00e0 e l'allenatore Donato Avenia che verr\u00e0 sostituito con Massimo Friso non prima del turno successivo in cui Rieti ritrova la vittoria sul campo di Agropoli, con Roberto Peron a tenere le redini della panchina. Giunti alla tredicesima di campionato dunque, Friso prende posto sulla panchina amaranto celeste, ma stecca la prima e incassa al suo esordio la prima sconfitta, Contro la Stella Azzurra sul neutro di Anagni e subito la seconda al turno successivo con la Pallacanestro Pescara per 74 a73, scivolando al settimo posto in classifica. Prima della pausa natalizia, nuovamente fra le mura amiche del PalaSojourner finalmente, la Sebastiani ritrova il successo battendo Francavilla e viene svincolato Max Politi. Il 28 dicembre la societ\u00e0 comunica lo svincolamento anche di Simone Bagnoli. Sempre durante la sosta, viene ingaggiato Davide Zambon, gi\u00e0 a Rieti l'anno precedente e una nuova assemblea dei soci cambia ancora il vertice della societ\u00e0 amaranto celeste, nominando Carmine Rinaldi presidente. Con il nuovo anno, Rieti chiude il girone di andata con una vittoria, in trasferta contro la Viola Reggio Calabria, dove Federico Pugi riporta la frattura al quinto metatarso di un piede e una sconfitta, in casa contro il Palestrina, prima della quale viene reintegrato Max Politi per sostituire Vian infortunato ad una mano nella partita con Roseto, che valgono il settimo posto in classifica con 18 punti e un parziale di 9 vittorie e 7 sconfitte e un ritardo di 12 punti dalla capolista Agrigento.\nAll'inizio del girone di andata, inaspettatamente, l'allenatore Friso, lascia la panchina, cos\u00ec come Franco Montorro, direttore comunicazione e marcheting della societ\u00e0 che il 10 gennaio conclude il rapporto con il club sabino. In Precedenza, anche Michele Martinelli era uscito dallo staff reatino. Le redini della panchina vengono messe definitivamente in mano a Roberto Peron, che prima dell'arrivo di Friso aveva dovuto rifiutare la proposta per impegni professionali.\nIl girone di ritorno si apre con una vittoria ai danni di Scauri, fra le mura amiche del PalaSojourner per 68 a 64, ma nei due turni successivi, entrambi in trasferta, cede contro Bisceglie e Martina Franca. Il 31 gennaio, durante una conferenza stampa viene presentato il nuovo play: l'argentino Victor Gustavo Musso. Nello stesso incontro con la stampa, viene presentata la nuova addetta alla comunicazione, Silvia Rossi e ribadito l'impegno nel proseguire il campionato e la volont\u00e0 di assumere anche formalmente presso la fip, la denominazione Sebastiani. Nella conferenza viene affrontato anche la questione di possibili nuovi ingressi fra i soci del club sabino, che negli ultimi giorni si era fatta particolarmente ricorrente fra gli appassionati della palla a spicchi reatina, complice anche l'andamento singhiozzante in campionato, con il nome di Roberto Pietropaoli, presidente del Real Rieti Calcio a 5, particolarmente discusso, dichiarando la disponibilit\u00e0 dei soci ad accogliere chiunque volesse contribuire al sostegno del club. Affrontate le questioni societarie, la stagione prosegue, con il rinvio al 29/02 della partita casalinga del 5 febbraio contro la Pasta Granoro Corato, a causa di una abbondante nevicata che manda in tilt il centro italia e di quella in trasferta contro la Cestistica Bernalda prevista per il 18 febbraio e fissata per il 18/03, per le medesime ragioni. Allentata la morsa del gelo sullo Stivale, il campionato riprende anche per i sabini che infilano due vittorie consecutive, sul campo di Giugliano e in casa, sulla Mens Sana Campobasso. Il 25 febbraio, alla venticinquesima di campionato, Rieti beneficia di un turno di riposo (campionato a squadre dispari), mentre il 29 va in scena il recupero della ventunesima di campionato contro il Basket Corato nel quale Rieti, in casa, si aggiudica i due punti con una ampia vittoria per 88 a 60. Le tre vittorie vengono seguite per\u00f2 da altrettante sconfitte: sul campo di Agrigento capolista del girone C 85 a 67, fra le mura amiche contro Roseto 62 a 68 e ancora in trasferta a Bernalda il 18 marzo nel recupero della ventiduesima di campionato, per un solo punto 75 a 74. Con 26 punti in classifica, gli amaranto celesti scendono cos\u00ec all'ottavo posto. Rieti esce sconfitta dalla trasferta con Potenza e in casa con Agropoli. La vittoria torna a sorridere agli amaranto celesti nella successiva sfida in trasferta, trentunesima di campionato, con la Stella Azzurra Roma. A Soli quattro incontri dalla fine della stagione regolare, Rieti \u00e8 in dodicesima posizione in una classifica di diciassette partecipanti al torneo. Le ultime quattro di campionato vedono Rieti sempre vincitrice, alternando partite in casa e in trasferta contro Pescara, Francavilla, Reggio Calabria e Palestrina. Cos\u00ec gli amaranto celesti si aggiudicano il settimo posto in classifica e l'accesso ai play-off, prima partita con la Due Esse Martina Franca sul campo dei pugliesi. Il cammino nei play-off \u00e8 per\u00f2 molto breve, con la serie che termina due a uno per Martina Franca, Rieti perde infatti la prima sul campo pugliese 75 a 58, torna in carreggiata con l'incontro casalingo dove vince per 74 a 70 ma cede nella bella nuovamente sul campo pugliese 59 a 54. Termina cos\u00ec la stagione degli amaranto celesti.\nAl termine della stagione a causa di inadempienze contrattuali la societ\u00e0 viene radiata dalla federazione.\nColori e simbolo.\nI colori della societ\u00e0 sono l'amaranto e il celeste, gli stessi colori che rappresentano la citt\u00e0. Tali colori contraddistinguono, per quanto possibile, le divise indossate dai giocatori negli incontri ufficiali. La prima divisa di questa societ\u00e0 con un logo recante la denominazione Sebastiani e i colori cittadini, stagione 2010-2011, prevedeva infatti un'uniforme casalinga, come imposto dalla normativa FIP, caratterizzata dal dominio di un colore chiaro, in particolare il bianco, ma con un e un collo a V bordato di amaranto e sui fianchi presentava linee verticali amaranto celesti, cos\u00ec come i pantaloncini che terminavano con una linea amaranto in fondo e una celeste subito sopra. L'amaranto caratterizzava anche la parte sopra le spalle. La seconda maglia era invece a strisce verticali amaranto e celesti, con collo e bordi delle fessure per le braccia gialli, mentre i pantaloncini erano celesti con due piccole linee amaranto per gamba sui lati lievemente curvate all'indietro e una a dello stesso colore a chiudere gli orli inferiori e quello superiore. In entrambi i casi i numeri e i nomi erano di colore giallo anche se nella prima comparivano bordati di una sottile linea blu scuro.\nLo stemma attualmente in uso \u00e8 stato realizzato ed adottato nel 2010 e scelto tra una serie di modelli inviati alla societ\u00e0 dai tifosi nell'ambito di un concorso, nel momento in cui fu deciso di riportare la denominazione Sebastiani a Rieti. \u00c8 stato realizzato da Giovanni Filippi e ne esistono due versioni cromaticamente differenti: una si costituisce di uno scudo, il cui margine superiore disegna una merlatura, bordato di una linea grigia con immediatamente all'interno della quale due linee concentriche la prima amaranto e la seconda celeste, poi ancora una grigia pi\u00f9 interna. Lo sfondo della parte interna \u00e8 bianco e riporta la scritta ed immediatamente sotto seguito da \"Rieti\", in corsivo, poco sotto. Verso la punta dello scudo \u00e8 rappresentato un monte con tre vette per met\u00e0 celeste, per met\u00e0 amaranto, al quale \u00e8 sovrapposto un pallone da pallacanestro. L'altra versione \u00e8 identica alla prima nella struttura ma lo sfondo dello stemma \u00e8 di colore amaranto e non bianco, colore che invece in questo stemma caratterizza il nome della societ\u00e0. Il monte con le tre vette \u00e8 interamente celeste, anche se una met\u00e0 \u00e8 lievemente pi\u00f9 scura realizzando cos\u00ec un effetto ombreggiato. Questa versione con lo sfondo amaranto compare sulle divise casalinghe della stagione 2010-2011.\nInno ufficiale.\nL'inno della Sebastiani Basket Club Rieti \u00e8 una canzone di Giacomo Chiaretti scritta nel 2011.\nPalazzetto.\nL'impianto che ospita gli incontri casalinghi e gli allenamenti della Sebastiani \u00e8 il PalaSojourner, struttura che dispone di un fondo in parquet e di una capienza complessiva di 3.550 posti a sedere. La struttura \u00e8 di propriet\u00e0 della Provincia di Rieti. Alcune sedute di allenamento vengono svolte presso il PalaSpes ma comunque le rifiniture si tengono sempre nell'impianto principale.\nNumeri ritirati.\nAttualmente sono due i numeri di maglia ritirati dalla societ\u00e0\nCos\u00ec come accaduto per la NSB, i numeri ritirati appartengono a due atleti che tecnicamente non hanno mai giocato con l'attuale societ\u00e0, ma con la AMG Sebastiani Rieti. Tuttavia con la costituzione della Sebastiani Basket Club Rieti la societ\u00e0 ha deciso per il ritiro delle maglie essendo a questo punto essa la prosecuzione di fatto dell'attivit\u00e0 sportiva delle societ\u00e0 passate, sebbene sia un soggetto legalmente distinto. Due drappi con raffigurate le due maglie sono infatti oggi esposti all'altezza del cerchio di centrocampo del PalaSojourner fin dal 15 febbraio 2009 insieme a quelli raffiguranti i trofei vinti dalle societ\u00e0 precedenti.\nSettore giovanile.\nIl settore giovanile \u00e8 la sezione del club che si occupa della gestione delle rappresentative della Sebastiani che partecipano ai campionati giovanili under 21, under 19 e under 17 nell'intento di formare i giovani cestisti e allestire un vivaio dal quale poter eventualmente prelevare elementi per la prima squadra. In quest'ottica \u00e8 nato all'inizio della stagione 2011-2012 e a oggi supervisionato da Roberto e Fabio Peron, il progetto denominato Next Generation, che ha lo scopo di rilanciare il settore giovanile amaranto celeste e che porta a Rieti ragazzi in et\u00e0 scolare da tutto il Lazio, ma anche da fuori, che vengono assistiti dalla societ\u00e0 che mette loro a disposizione gratuitamente tutto ci\u00f2 che serve per la loro attivit\u00e0 e formazione sportiva.\nSociet\u00e0.\nLa Sebastiani Basket Club Rieti \u00e8 dal 21 settembre 2010 una societ\u00e0 a responsabilit\u00e0 limitata e il suo organigramma \u00e8 il seguente:\nTifosi.\nLa pallacanestro ha probabilmente vissuto la sua maggiore popolarit\u00e0 nella citt\u00e0 sabina all'inizio degli anni ottanta e nel corso degli anni ha trovato posto nelle passioni di molti reatini. I gruppi di tifoseria organizzata, all'interno del PalaSojourner, si collocano presso la Curva Terminillo che prende il nome dal monte posto alle sue spalle. Le parole Curva Terminillo, sono spesso usate come definizione collettiva di tutti i gruppi, che in un dato periodo, costituiscono il tifo organizzato, sebbene spesso essi siano stati in realt\u00e0 vari gruppi distinti, ognuno con una sua denominazione.\nRivalit\u00e0.\nNonostante dalla costituzione della Sebastiani Basket Club Rieti non ci siano pi\u00f9 stati incontri fra le rispettive squadre, le rivalit\u00e0 pi\u00f9 sentite dal pubblico reatino, legato alla Sebastiani, sono quelle nate negli anni 2000 con la Juvecaserta Basket e la Sutor Basket Montegranaro. In passato sono esistite rivalit\u00e0 con altre societ\u00e0 ma sono andate gradualmente perse per via della lunga assenza di Rieti dai campionati maggiori."}
{"id": "3065865", "revid": "633110", "url": "https://it.wikipedia.org/wiki?curid=3065865", "title": "M1941 Johnson LMG", "text": "La M1941 Johnson LMG (nota anche con il nomignolo \"Johnny Gun\") \u00e8 una\nmitragliatrice leggera a corto rinculo progettata negli anni '30 da Melvin Johnson. Condivide molte delle sue meccaniche con il fucile Johnson M1941 e con il fucile automatico Johnson M47.\nStoria.\nLa mitragliatrice fu progettata da un avvocato e capitano della riserva militare del corpo dei Marines di Boston, Melvin Johnson Jr. Il suo intento era quello di costruire un fucile semiautomatico che avrebbe superato il Garand M1 adottato dalle forze armate. Alla fine del 1937 Johnson aveva ideato, costruito e testato con successo sia un prototipo di fucile semiautomatico che un prototipo di mitragliatrice leggera.\nJohnson continu\u00f2 a sviluppare piccole armi dopo la guerra. Nel 1955 gli fu chiesto di assistere l'ArmaLite nella campagna di promozione del nuovo fucile di Eugene Stoner, l'AR-10. In seguito appoggi\u00f2 Stoner nella promozione della sua nuova arma, l'AR-15, che sfruttava proprio il meccanismo dell'otturatore del Johnson. Una degli altri progetti post-bellici di Johnson fu lo sviluppo di una variante (nome in codice \"Spitfire\") in calibro 5,7 mm della carabina M1.\nDescrizione.\nLe due armi condividevano la maggior parte delle componenti ed entrambe erano azionate a corto rinculo tramite otturatore rotante.\nLe armi di Johnson erano due delle poche azionate a rinculo e furono quindi accettate e messe in produzione combinando il fuoco semiautomatico del fucile con la modalit\u00e0 automatica della mitragliatrice leggera. L'arma finale era alimentata da un caricatore curvo monofilare inserito nel lato sinistro: la compagnia produttrice inser\u00ec come standard i caricatori da 25 colpi. In alternativa l'arma poteva essere alimentata tramite clip di colpi o addirittura con singoli colpi inseriti manualmente nella camera di scoppio. Esistono anche varianti alimentate a nastro dell'arma, ma sono rare e di difficile reperimento oggigiorno.\nIl rateo di fuoco dell'arma poteva essere regolato tra i 200 e i 600 colpi al minuto.\nL'arma venne prodotta in due varianti:\nUna particolarit\u00e0 dell'arma era proprio il funzionamento dell'otturatore. In modalit\u00e0 semiautomatica l'otturatore dell'arma si apriva dopo ogni colpo. In modalit\u00e0 fuoco automatico l'otturatore rimaneva aperto dopo ogni colpo, in modo da facilitare il raffreddamento delle componenti poste sotto sforzo.\nQuando si sparava le forze del rinculo spostavano le parti mobili dell'arma in linea retta contro la spalla dell'operatore. L'idea che ad oggi pare banale e scontata (in quanto questo sistema \u00e8 presente nel moderno M16) all'epoca fu una vera innovazione. In questo modo, dato che il rinculo era diretto all'indietro verso l'operatore, durante il fuoco la canna dell'arma si spostava verso l'alto solo per brevi tratti, aumentando la precisione dell'arma. Il meccanismo richiedeva per\u00f2 che il mirino fosse posizionato molto in alto rispetto alla canna.\nL'arma presenta notevoli analogie con il fucile FG 42 tedesco. Entrambe le armi erano alimentate dal lato sinistro, entrambe sparavano con otturatore aperto in automatico e otturatore chiuso in semiautomatico.\nEntrambe le armi, inoltre, erano scomode da trasportare cariche a causa del caricatore in posizione laterale, in particolare l'M1941 che aveva un caricatore particolarmente lungo (che oltre tutto tendeva a sbilanciare l'arma verso sinistra).\nNonostante tutte queste similitudini, non c'\u00e8 nessuna prova che i progetti di una delle due armi abbiano influenzato i costruttori dell'altra. Entrambe le armi si trovavano a dover affrontare simili problemi e li hanno in parte risolti adottando soluzioni molto simili.\nPrototipi di fucili semiautomatici alimentati da caricatori da 25 colpi basati sulla mitragliatrice M1941 furono prodotti successivamente. Il fucile M1947 Johnson ne \u00e8 un esempio.\nUtilizzatori.\nJohnson vendette piccole quantit\u00e0 della sua mitragliatrice all'esercito statunitense e al corpo dei Marines.\nDurante la seconda guerra mondiale le forze speciali degli Alleati chiesero una mitragliatrice leggera che potesse garantire lo stesso potere d'arresto garantito dal fucile automatico M1918.\nL'arma fu quindi adottata come rimpiazzo per il M1918 Browning Automatic Rifle e fornita ai reparti che operavano oltre le linee nemiche.\nNonostante gli apprezzamenti che l'arma ricevette la mancanza di reparti speciali di grandi dimensioni limit\u00f2 molto il dispiegamento di quest'arma durante la guerra.\nPoco dopo la guerra arabo-israeliana del 1948 il predecessore del \"Tzva HaHagana LeYisra'el\" (Forze di difesa Israeliane), Haganah, svilupp\u00f2 una copia molto fedele dell'arma di Johnson, il Dror, camerato per il .303 British e per il 7,92 \u00d7 57 mm Mauser. Tuttavia le forze israeliane si accorsero che il Dror era molto incline ad incepparsi in ambienti desertici a causa della sabbia che entrava nell'otturatore, e quindi l'arma usc\u00ec dal servizio attivo dopo pochi anni dalla sua adozione."}
{"id": "3065867", "revid": "1543377", "url": "https://it.wikipedia.org/wiki?curid=3065867", "title": "Harwich (Massachusetts)", "text": "Harwich \u00e8 un comune degli Stati Uniti d'America facente parte della contea di Barnstable nello stato del Massachusetts."}
{"id": "3065869", "revid": "1782831", "url": "https://it.wikipedia.org/wiki?curid=3065869", "title": "Coppa Italia 2010-2011 (turni preliminari)", "text": ""}
{"id": "3065871", "revid": "1776051", "url": "https://it.wikipedia.org/wiki?curid=3065871", "title": "Ligf\u00e6rd", "text": "Ligf\u00e6rd \u00e8 un album discografico della one man band danese Nortt, pubblicato nel 2005 dalla Possession Productions.\nIl disco.\nL'album \u00e8 stato registrato ai Mournful Monument tra il 2004 ed il 2005. Il mastering \u00e8 avvenuto al The Crypt ed \u00e8 stato effettuato da J. Hasseriis e Nortt. Inizialmente, il 9 novembre 2005, \"Ligf\u00e6rd\" viene pubblicato in musicassetta dalla Possession Productions in 418 copie. Nel 2006 il disco viene stampato in CD dalla Total Holocaust Records, in 3.000 copie, e in LP da Viva Hate Records, 500 copie, e Cryptia Productions, 300 copie. La versione CD \u00e8 stata ripubblicata dalle etichette Red Stream nel 2007 e Cyclone Empire nel 2010."}
{"id": "3065887", "revid": "110712203", "url": "https://it.wikipedia.org/wiki?curid=3065887", "title": "Campionato italiano maschile di canoa polo", "text": "Il campionato italiano maschile di canoa polo \u00e8 un insieme di tornei di canoa polo maschili nazionali istituiti dalla Federazione Italiana Canoa Kayak (FICK). I campionati sono suddivisi e organizzati su 3 livelli. La massima divisione \u00e8 la Serie A, composta da 14 squadre. I tornei maschili vedono la loro prima edizione con il regolamento ICF nel 1993. \nI campionati.\nSerie A1.\nLa Serie A1 \u00e8 la seconda categoria del campionato di canoa polo. La formula attuale prevede la divisione della serie in due gironi composti da 11 squadre ciascuno divise per provenienza geografica.\nSerie B.\nLa Serie B \u00e8 la terza categoria del campionato di canoa polo. La formula attuale prevede la divisione della serie in 5 gironi con criteri di aggregazione su base geografica."}
{"id": "3065892", "revid": "729019", "url": "https://it.wikipedia.org/wiki?curid=3065892", "title": "Area 44 di Brodmann", "text": "L'area 44 di Brodmann, o BA44, forma parte della corteccia frontale del cervello umano. Situata giusto anteriormente alla corteccia premotoria (alla BA6) e sulla superficie laterale, poco sotto alla BA9.\nQuest'area \u00e8 anche nota come la pars opercularis (del giro inferiore frontale), e fa riferimento a una suddivisione definita tramite la citoarchitettonica, della regione frontale della corteccia cerebrale. Nell'essere umano questa corrisponde approssimativamente alla parte opercolare del giro inferiore frontale (H). Dunque, si trova delimitata caudalmente dal solco inferiore precentrale (H) e rostralmente da una propaggine anteriore ascendente del solco laterale (H). L'area 44 circonda il solco diagonale (H). Nella profondit\u00e0 del solco laterale costeggia con l'insula. Citoarchitettonicamente \u00e8 circondata caudalmente e dorsalmente dall'area frontale agranulare 6, dorsalmente dall'area granulare frontale 9 e rostralmente dall'area triangolare 45 (Brodmann-1909).\nIctus e area di Broca.\nUna lesione ischemica o emorragica che coinvolga l'arteria cerebrale media di sinistra, nel 90% dei casi comporta un disturbo del linguaggio parlato e della forza dell'arto di destra (rilevabile con il test di Mingazzini), che deve condurre entro tre ore il paziente al pronto soccorso, per una visita neurologica d'urgenza che pu\u00f2 rendere necessario il ricovero d'urgenza in una stroke unit neurologica.\nAree 44-45 ed elettroencefalografia.\nNel sistema 10-20 di posizionamento degli elettrodi, eseguito di routine in elettroencefalografia, l'area 44 e quella 45, vengono esplorate a sinistra dall'elettrodo F7 e a destra da quello F8. Se si manifesta un'alterazione elettrica dal normale in Fp1-F7 e in F7-T3 si ha un indizio di attivit\u00e0 patologica nell'area di Broca di sinistra. Se si hanno alterazione (punte o rallentamenti) in Fp2-F8 e f8-T4 si ha un indizio di patologia a destra.\nQuesti dati possono indurre il Neurologo o il medico curante a richiedere ulteriori esami come la tomografia computerizzata d'urgenza (con o senza mezzo di contrasto)."}
{"id": "3065899", "revid": "287204", "url": "https://it.wikipedia.org/wiki?curid=3065899", "title": "Biblioteca Joanina", "text": "La biblioteca Joanina \u00e8 la biblioteca, in stile barocco, dell'Universit\u00e0 di Coimbra, costruita nel XVIII secolo durante il regno del re Giovanni V e che porta il suo nome. Si trova nella parte alta di Coimbra, nel complesso dell'universit\u00e0 e nel centro storico, vicino alla torre dell'universit\u00e0.\nSopra la porta d'ingresso, si trova lo stemma nazionale dell'epoca in cui venne costruita. All'interno, ci sono tre grandi saloni divisi da archi decorati, nello stesso stile del portale e realizzati interamente da artisti portoghesi. Le pareti sono ricoperte da scaffalature a due piani, in legni esotici dorati o dipinti. I soffitti, dipinti dagli artisti di Lisbona, Sim\u00f5es Ribeiro e Vicente Nunes, si fondono armoniosamente con il resto della decorazione. La biblioteca contiene circa 250.000 volumi, opere di medicina, geografia, storia, discipline umanistiche, scienze, diritto civile e canonico, filosofia e teologia. Essa \u00e8 monumento nazionale e ha un valore storico inestimabile oltre ad essere una delle principali attrazioni turistiche e tra i monumenti pi\u00f9 antichi della citt\u00e0 di Coimbra."}
{"id": "3065903", "revid": "599013", "url": "https://it.wikipedia.org/wiki?curid=3065903", "title": "Ricattolicizzazione", "text": "La ricattolicizzazione (in tedesco: \"Rekatholisierung\") \u00e8 il fenomeno di riconversione dei protestanti al cattolicesimo. Generalmente si impiega questo termine in riferimento alla storia della Riforma protestante e della Controriforma nell'Europa centrale.\nLa Controriforma fu principalmente un movimento di discussione intellettuale con la Riforma, con l'obiettivo di limitare il suo impatto e di riconvertire i protestanti alla dottrina cattolica. La ricattolicizzazione rappresenta invece un tentativo pi\u00f9 forte di riconvertire i protestanti messa in atto a partire dagli anni 1540 con l'aiuto del potere politico, dopo che il dialogo intellettuale non aveva prodotto nessun risultato apprezzabile.\nStoria.\nA partire dalla Pace di Augusta del 1555 che sanc\u00ec nel Sacro Romano Impero il principio secondo cui i sudditi devono seguire la confessione religiosa del sovrano (\"cuius regio, eius religio\").\nEra presupposto di questo principio la convinzione comune del tempo, secondo cui non era in nessun modo auspicabile che sudditi di diverse confessioni vivessero sullo stesso territorio in armonia. La ricattolicizzazione intesa in questo contesto, era la reintroduzione del culto cattolico in una chiesa parrocchiale o in tutte le chiese parrocchiali di una zona, dove in precedenza un sovrano cattolico aveva concesso o tollerato il culto luterano o riformato. In particolare, questo avvenne con la rimozione dei pastori luterani e riformati e la sostituzione con sacerdoti cattolici.\nI \"parrocchiani\" per i quali i repentini mutamenti da una confessione all'altra rimanevano spesso incomprensibili - in particolare la Riforma luterana aveva mantenuto la maggior parte delle cerimonie religiose e le differenze visibili dai fedeli si limitavano all'abolizione del celibato ecclesiastico e alla comunione sotto entrambe le specie - si ritenevano ancora cattolici. Questa ricattolicizzazione canonica \u00e8 stata accompagnata da un processo di insegnamento della fede, una catechesi spesso inedita nei territori cattolici, spesso affidata ai gesuiti. Solo per piccole minoranze la ricattolicizzazione comport\u00f2 un conflitto di coscienza e all'emigrazione verso territori protestanti. Cos\u00ec fece Ferdinando II (1578-1637), attraverso una radicale deportazione di massa dei protestanti misure fuori dall'Austria.\nAnche nel XVIII secolo, vi furono espulsioni per motivi confessionali (ad esempio i luterani furono espulsi dal Salisburghese ne 1732) e l'unit\u00e0 religiosa dei villaggi e delle citt\u00e0 fu difesa e conservata fino al XIX secolo.\nGi\u00e0 nel XVI secolo, il ricorso al principio \"cuius regio, eius religio\" del 1555 e le variazioni di confine non furono pi\u00f9 rigorosamente applicati e gli episodi di ricattolicizzazione (come pure il processo inverso di protestantizzazione) furono meno frequenti.\nIl termine \"Rekatholisierung\".\nLo storico amburghese Arno Herzig ha tentato di dare una definizione tecnica del termine \"ricattolicizzazione\" (\"Rekatholisierung\"), al fine di una nuova valutazione di questo processo storico all'interno della Controriforma. Ricattolicizzazione non significa necessariamente, come vuole l'opinione comune, il tentativo del XVI secolo di reprimere il protestantesimo e di imporre ai fedeli a tornare al cattolicesimo con la coercizione.\nHerzig d\u00e0 una definizione di \"ricattolicizzazione\" all'inizio del suo studio, come \u00abristabilimento perseguito in larga misura con la violenza del cattolicesimo come unica confessione ammessa nello Stato\u00bb. La religione cattolica \u00e8 cos\u00ec intesa qui come un'istituzione e al tempo stesso come una forza politica nello Stato, nel quadro del tentativo di sottomettere i protestanti alla sfera di influenza della Chiesa cattolica. Non si tratta quindi di un rinnovamento spirituale della Chiesa, come era previsto dal Concilio di Trento. Ci\u00f2 \u00e8 sottolineato anche dallo stesso Herzig. \nIl processo di ricattolicizzazione, in quanto ristabilimento del cattolicesimo, \u00e8 noto da tempo nella ricerca ed il termine ricattolicizzazione (\"Rekatholisierung\") \u00e8 da lungo tempo utilizzato con questo significato. Con Arno Herzig, tuttavia, viene per la prima volta impiegato in uno studio di pi\u00f9 ampio respiro.\nIl concetto di ricattolicizzazione secondo Herzig \u00e8 basato sullo schema concettuale della confessionalizzazione (cattolica), che \u00e8 stato formulato da Wolfgang Reinhard e Heinz Schilling e del disciplinamento sociale (\"Sozialdisziplinierung\") proposto da Gerhard Oestreich.\nEsso, in questo modo, \u00e8 incluso nel paradigma della modernizzazione utilizzato per interpretare la storia della prima et\u00e0 moderna. La ricattolicizzazione \u00e8 uno dei modelli storiografici utilizzati nell'interpretazione del \"moderno\", paradigma strettamente legato a quello gi\u00e0 citato del disciplinamento sociale (\"Sozialdisziplinierung \" o \"Fundamentaldisziplinierung\"), di cui parla Oestreich o della confessionalizzazione di Reinhard e Schilling. \nQuelle di cui si tratta, concretamente, sono una serie di misure coercitive, che vanno dalla semplice influenza diplomatica alla violenza aperta, tra i cui risultati vi fu la formazione del cosiddetto criptoprotestantesimo. Per Herzig \u00abla messa in opera della disciplinamento sociale largamente priva di conflitti\u00bb nei territori cattolici rappresenterebbe l'effettivo potenziale di modernizzazione del Cattolicesimo, al di l\u00e0 delle forme specifiche di istruzione collettiva di questo periodo."}
{"id": "3065904", "revid": "1564499", "url": "https://it.wikipedia.org/wiki?curid=3065904", "title": "Osimo Stazione", "text": "Osimo Stazione (\"La Stazzi\u00f3\" in dialetto locale) \u00e8 una frazione del comune di Osimo in provincia di Ancona nelle Marche.\nGeografia fisica.\nOsimo Stazione dista 4,93 km dal centro del capoluogo comunale. L'abitato, costruito attorno alla stazione ferroviaria locale, con i suoi 3496 abitanti costituisce la frazione pi\u00f9 popolosa del territorio osimano. Negli ultimi anni, anche Osimo Stazione \u00e8 stata soggetta alla politica di intensa espansione edilizia che ha riguardato il comune di Osimo, talch\u00e9 la frazione si \u00e8 praticamente unita con quella contigua dell'Abbadia."}
{"id": "3065905", "revid": "809148", "url": "https://it.wikipedia.org/wiki?curid=3065905", "title": "Serie A (canoa polo maschile)", "text": "La Serie A \u00e8 la massima divisione del campionato italiano maschile di canoa polo, organizzato dalla Federazione Italiana Canoa Kayak (FICK).\nFormula.\nLa formula attuale prevede la partecipazione di 12 squadre che disputeranno il campionato in due fasi. La prima, ovvero quella regolare, organizzata con girone all'italiana e partite di andata e di ritorno. La seconda fase, ovvero i play off per l'assegnazione dello scudetto, a cui accederanno le prime sei squadre della fase regolare. Le classificate ai primi due posti della stagione regolare saranno ammesse direttamente alle semifinali, dove incontreranno le vincenti dei quarti di finale disputati dalle squadre piazzatesi dal terzo al sesto posto.\nSquadre partecipanti al Campionato 2022"}
{"id": "3065908", "revid": "640469", "url": "https://it.wikipedia.org/wiki?curid=3065908", "title": "Noyades di Nantes", "text": "Le noyades (in italiano \"annegamenti\") furono uno dei sistemi adottati dai commissari della Convenzione Nazionale mandati in Vandea per reprimere l'insurrezione e porre fine alla guerra civile scoppiata nel marzo del 1793.\nContesto storico.\nA seguito della battaglia di Nantes, la Convenzione Nazionale aveva decretato che bisognava porre fine all'insurrezione vandeana cos\u00ec dall'agosto 1793 prese una serie di provvedimenti, anche particolarmente duri, per porre fine alla guerra civile.\nIl 14 agosto 1793 la Convenzione ordin\u00f2 cos\u00ec a Jean Baptiste Carrier, di andare a Nantes per creare un tribunale rivoluzionario e giudicare i prigionieri vandeani e tutti quelli che si opponevano alla repubblica. Arrivato a Nantes in autunno, Carrier trov\u00f2 la citt\u00e0 particolarmente provata dalla guerra e per questo non riusc\u00ec a trovare molti uomini per istituire il suo tribunale. Ne reclut\u00f2 solo una cinquantina che pagava 10 \"livres\" all'ora: questi formavano la \"Compagnia Marat\" (in francese \"Compagnie Marat\"), di cui facevano parte sanculotti e altri emigrati reclutati nel porto di Nantes. Nell'ottobre 1793 vennero portati nelle carceri di Nantes circa 10.000 vandeani e altrettanti arrivarono dopo la battaglia di Savenay a dicembre. Il numero elevato di prigionieri port\u00f2 al sovraffollamento delle carceri, che non riuscivano pi\u00f9 a contenere i detenuti; inoltre le scarse condizioni igieniche in cui venivano tenuti i prigionieri fecero scoppiare epidemie come il tifo, che uccisero migliaia di persone e misero a rischio tutta la citt\u00e0.\nLe \"noyades\".\nTra il novembre e il dicembre 1793, furono ghigliottinate 144 persone con l'accusa di essere complici dei vandeani e furono fucilati 2.600 vandeani (con una media di 200 fucilazioni al giorno); nonostante tutto le fucilazioni non erano sufficienti a giustiziare tutti i condannati cos\u00ec da liberare le carceri e scongiurare la diffusione di un'epidemia. &lt;br&gt;\nCarrier pens\u00f2, allora, di trovare un metodo pi\u00f9 rapido per giustiziare in massa i condannati, e ide\u00f2 le cosiddette \"Noyades\" (in italiano \"annegamenti\"): i condannati venivano legati per le mani e per i piedi e fatti salire su alcune barche, che partivano da Chantenay-sur-Loire e si posizionavano al centro della Loira, dove il fondale era pi\u00f9 profondo. A quel punto gli uomini della Compagnia Marat procuravano delle falle sotto la linea di galleggiamento e in tal modo la barca affondava, portando con s\u00e9 i condannati. Quelli che riuscivano a galleggiare, o che riuscivano a liberarsi, venivano uccisi a colpi di lancia.\nUn testimone del processo di Carrier, Guillaume-Fran\u00e7ois Laennec (figlio di Ren\u00e9 Laennec) afferm\u00f2: \u00abAll'inizio gli annegamenti si facevano di notte, ma il Comitato Rivoluzionario non tard\u00f2 a familiarizzarsi con il crimine; divent\u00f2 pi\u00f9 crudele e da questo momento gli annegamenti si fecero in pieno giorno [...] All'inizio gli individui venivano annegati con i loro abiti, ma in seguito il Comitato, spinto dall'avidit\u00e0 e dalla raffinatezza della crudelt\u00e0, spogliava dei vestiti quelli che voleva immolare alle diverse passioni che l'animavano. Bisogna anche che vi parli del \"matrimonio repubblicano\", che consisteva nel legare insieme, sotto le ascelle, un giovane e una giovane completamente nudi e precipitarli cos\u00ec nelle acque [...]\u00bb.\nLa prima \"noyade\" avvenne nella notte tra il 16 e il 17 novembre 1793, le vittime furono 90 sacerdoti che facevano parte di un gruppo di 160 preti refrattari che per l'eccessiva vecchiaia o per problemi fisici non poterono essere mandati in Guyana e venivano spostati di continuo da un carcere all'altro di Nantes, Carrier ordin\u00f2 quindi di ucciderli di nascosto utilizzando il nuovo metodo da lui inventato, morirono tutti annegati tranne quattro che riuscirono a liberarsi, di questi per\u00f2 tre furono trovati da una nave da guerra \"\"Imposant\" e quindi riaffidati agli uomini della Compagnia Marat che li faranno annegare in una successiva \"noyade\"; l'ultimo superstite invece, l'abb\u00e9 Landot, eccellente nuotatore, riusc\u00ec a mettersi in salvo grazie ad una barca di pescatori che passava l\u00ec vicino. Di quel gruppo rimasero 58 preti refrattari, che arrivarono da Angers, e non ebbero sorte diversa da quella dei loro confratelli, Carrier infatti ordin\u00f2 che: \u00abBisogna buttare in acqua questa gentaglia\u00bb cos\u00ec tra la notte tra il 9 e il 10 dicembre si comp\u00ec la seconda \"noyade\" che questa volta non ebbe superstiti. Nel rapporto che invi\u00f2 alla Convenzione, Carrier concluse ironicamente: \u00abChe torrente rivoluzionario \u00e8 la Loira!\u00bb.\nLa terza \"noyade\", detta \"Le Bouffay\"\", \u00e8 pi\u00f9 nota delle due precedenti. In questa \"noyade\", avvenuta nella notte tra il 14 e il 15 dicembre 1793, persero la vita 129 prigionieri. Condotti da Jean-Jacques Goullin e Michel Moreau-Grandmaison, i \"Marat\" giunsero alla prigione di Le Bouffay completamente ubriachi, tanto che non si curarono minimamente di controllare gli elenchi dei condannati che dovevano far annegare e presero quindi dei prigionieri a caso. Questi furono spogliati dei loro vestiti, del denaro e degli altri loro oggetti personali e quindi furono legati in coppie ad una pietra. Imbarcati su una chiatta, si diressero a valle e fecero affondare la barca nei pressi di Trentemoult, dopo l'isola Chevir\u00e9.\nLa quarta \"noyade\" venne organizzata il 23 dicembre 1793 ed \u00e8 attestata da alcune fonti, di cui due certe e attendibili, don Pierre Robin e Fouquet, che raccontano di circa 800 prigionieri di qualsiasi et\u00e0 e sesso caricati su due chiatte e affondate all'altezza di Chantenay-sur-Loire.\nDal 29 dicembre 1793 al 18 gennaio 1794 vennero organizzate le cosiddette \"noyades dei galeotti\". Per queste \"noyades\" furono utilizzate delle navi olandesi rimaste a Nantes in stato di fermo, che prelevarono i prigionieri dalla prigione dell'\"Entrep\u00f4t des caf\u00e9s\", in almeno due o forse tre spedizioni, prelevando ogni volta 200-300 detenuti tra uomini, donne e bambini. A questa segu\u00ec quella che probabilmente \u00e8 stata l'ultima \"noyade\" organizzata sotto la direzione di Carrier, con lo scopo di svuotare definitivamente la prigione dell'Entrep\u00f4t des caf\u00e9s; questa si svolse nella notte del 29 e del 30 gennaio 1794 e vi periranno circa 400 prigionieri.\nInfine, l'ultima \"noyade\" venne organizzata il 27 febbraio 1794 nella baia di Bourgneuf. Secondo i rapporti ufficiali inviati alla Convenzione il 12 ottobre 1794, quest'ultima \"noyade\" fu ordinato dall'aiutante-generale Lefebvre ed avrebbe causato la morte di 41 persone: 2 uomini, fra cui un vecchio cieco di 78 anni; 12 donne; 12 ragazze e 15 bambini, di cui 10 con un'et\u00e0 compresa tra i 6 ai 10 anni e 5 erano neonati.\nConseguenze.\nLe \"noyades\" continuarono fino al febbraio 1794, non vennero risparmiate neanche le donne e bambini, che venivano legati insieme alle loro madri, questi erano infatti i familiari che seguivano i soldati vandeani dalla Vir\u00e9e de Galerne.\nCarrier non venne per\u00f2 arrestato in quest'occasione e anzi venne chiamato a Parigi per essere eletto segretario della Convenzione Nazionale. Fu poi ghigliottinato nel luglio 1794 per aver preso parte all'attacco contro Robespierre. Pierre Chaux che faceva parte del tribunale rivoluzionario, al processo contro il comitato rivoluzionario di Nantes, accuser\u00e0 Carrier e gli altri membri del tribunale di non aver risparmiato donne e bambini e nella sua difesa dir\u00e0:\n\u00abAvevo impiegato molti miei amici ad allevare presso di loro parecchi di questi piccoli innocenti, e l'indomani, andando all'Entrep\u00f4t per prenderli, questi infelici non esistevano pi\u00f9. Erano stati tutti annegati e garantisco di averne visti il giorno prima in questo luogo pi\u00f9 di 400 o 500. [...] Avendo ricevuto dalla Commissione Militare l'ordine di andare ad accertare la gravidanza di un numero di donne detenute all'Entrep\u00f4t, trovai una grande quantit\u00e0 di cadaveri sparsi tutt'attorno; vidi bimbi palpitanti immersi in buglioli colmi di escrementi umani. [...] Constato la gravidanza di trenta di queste donne; parecchie erano gravide da sette a otto mesi, Pochi giorni dopo ritorno per vedere tali donne, che il loro stato doveva salvare: queste sventurate erano state annegate [...]\u00bb.\nNon si conosce con esattezza il numero di persone giustiziate con le \"noyades\" e gli storici hanno pareri discordanti. \u00c8 certo per\u00f2 che non furono meno di 2.800, secondo quanto scritto dallo stesso Carrier in una sua lettera, e la maggior parte degli storici ritiene che la cifra si aggiri attorno alle 4.800 persone."}
{"id": "3065910", "revid": "117067186", "url": "https://it.wikipedia.org/wiki?curid=3065910", "title": "Acidi grassi a catena molto lunga", "text": "Un acido grasso a catena molto lunga (in inglese,\" very long chain fatty acid\" da cui la sigla VLCFA) \u00e8 un acido grasso a catena lunga con una catena alifatica composta da pi\u00f9 di 22 atomi di carbonio. Al contrario di molti acidi grassi, quelli a catena lunga sono troppo grandi per essere metabolizzati nei mitocondri e devono essere lavorati nei perossisomi, che possiedono propri enzimi di ossidazione di queste molecole.\nAlcune patologie da accumulo perossisomiale possono essere associate a difetti del metabolismo degli acidi grassi a catena molto lunga. Malattie di questo genere provocano spesso degenerazioni della mielina, rivestimento dei nervi del sistema nervoso che garantisce il procedere dell'impulso nervoso aumentandone inoltre la velocit\u00e0; essendo la mielina composta da cellule ricchissime di lipidi, \u00e8 facilmente intuibile il collegamento tra queste patologie e difetti del metabolismo dei grassi. L'accumulo di acido cerotico nelle patologie perossisomiali indica che nell'uomo esso \u00e8 il termine finale del processo di elongazione endogena: nell'uomo gli acidi grassi non vengono ulteriormente allungati."}
{"id": "3065911", "revid": "228587", "url": "https://it.wikipedia.org/wiki?curid=3065911", "title": "Thomas A. DeFanti", "text": "I suoi lavori spaziano dai primi esperimenti di animazione computerizzata alla visualizzazione scientifica, dalla realt\u00e0 virtuale al grid computing. \u00c8 professore di Scienza dell'Informatica all'Universit\u00e0 dell'Illinois a Chicago e ricercatore scientifico al California Institute for Telecommunications and Information Technology (Calit2)\nBiografia.\nNato nel 1948, nel 1973 consegue il dottorato in scienze informatiche all'Ohio State University, sotto Charles Csuri nel gruppo di ricerca della grafica computerizzata. Nello stesso anno si trasferisce all'Universit\u00e0 dell'Illinois, a Chicago, dove fonda, con Dan Sandin, il gruppo di ricerca Circle Graphics Habitat, noto ora come Electronic Visualization Laboratory (EVL).\nCon tale gruppo ha creato il GRASS, un linguaggio di programmazione orientato alla gestione della grafica con il quale era possibile gestire in modo semplice sistemi di animazione 3D in tempo reale. Successivamente ha sviluppato anche lo Zgrass, una versione del linguaggio GRASS studiata per il sistema Datamax UV-1. I linguaggi GRASS e Zgrass sono stati utilizzati da diversi artisti del computer, tra cui Larry Cuba nel suo film \"3/78\" e nella sequenza animata della Morte Nera presente nel film Guerre stellari.\nAltri lavori significativi eseguiti dal gruppo sono lo sviluppo del sistema grafico alla base dei sistemi di gioco di Bally Technologies, usato sia nella console Astrocade sia in diversi videogiochi arcade, l'invenzione del primo guanto dati, la creazione dell'autostereogramma PHSCologram, e l'invenzione del sistema di realt\u00e0 virtuale CAVE.\nAttualmente DeFanti lavora al progetto \"TransLight/StarLight\" per la creazione di un network internazionale ad altissima velocit\u00e0 ed \u00e8 codirettore di \"OptIPouter\", un progetto atto a realizzare un sistema di immagazzinamento, processazione e visualizzazione di dati mediante collegamenti a fibra ottica\nDeFanti ha anche contribuito in maniera significativa alla crescita del SIGGRAPH, l'annuale conferenza sulla computer grafica che si tiene in una citt\u00e0 degli Stati Uniti d'America: dal 1981 al 1985 ne fu presidente e co-organizz\u00f2 le prime presentazioni videofilmate (che sarebbero divenute l\"'Electronic Theatre\") e, nel 1979, diede inizio al \"SIGGRAPH Video Review\", un archivio video della ricerca nel campo della computer grafica .\nDeFanti \u00e8 membro dell'associazione scientifica Association for Computing Machinery (ACM). Nella sua carriera ha ricevuto diversi riconoscimenti, tra cui quello per i rilevanti contributi dati all'ACM (1988), quello per i rilevanti servizi prestati al SIGGRAPH (2000) e quello come Inventore dell'Anno dall'Universit\u00e0 dell'Illinois."}
{"id": "3065912", "revid": "175944", "url": "https://it.wikipedia.org/wiki?curid=3065912", "title": "VLCFA", "text": ""}
{"id": "3065915", "revid": "156618", "url": "https://it.wikipedia.org/wiki?curid=3065915", "title": "Noyades", "text": ""}
{"id": "3065917", "revid": "156618", "url": "https://it.wikipedia.org/wiki?curid=3065917", "title": "Noyade", "text": ""}
{"id": "3065922", "revid": "729019", "url": "https://it.wikipedia.org/wiki?curid=3065922", "title": "Countrywide Classic 1998", "text": "Il Countrywide Classic 1998 \u00e8 stato un torneo di tennis giocato sul cemento. \u00c8 stata la 71\u00aa edizione del Countrywide Classic (o \"Mercedes-Benz Cup\"), che fa parte della categoria International Series nell'ambito dell'ATP Tour 1998. Il torneo si \u00e8 giocato a Los Angeles negli USA, dal 27 luglio al 2 agosto 1998.\nCampioni.\nSingolare.\n Andre Agassi ha battuto in finale Tim Henman 6-4 6-4\nDoppio.\n Patrick Rafter / Sandon Stolle hanno battuto in finale Jeff Tarango / Daniel Vacek 6-4, 6-4"}
{"id": "3065929", "revid": "767487", "url": "https://it.wikipedia.org/wiki?curid=3065929", "title": "Wang-ui namja", "text": "Wang-ui namja, anche conosciuto con il titolo internazionale The King and the Clown, \u00e8 un film del 2005 diretto da Lee Jun-ik.\nIl film \u00e8 l'adattamento cinematografico dell'opera teatrale del 2000 \"Yi\" ispirata alla figura di Yeonsangun di Joseon, un re della dinastia Joseon innamorato di un giullare di corte. Tale storia \u00e8 ispirata da un breve passaggio degli \"Annali della dinastia Joseon\", in cui viene fatto un riferimento al clown favorito dal re. I costi di produzione della pellicola sono stati approssimativamente di 4,5 milioni di dollari.\nIl film fu proposto dalla Corea come miglior film straniero ai Premi Oscar 2005.\nTrama.\nAmbientato durante il regno di re Yeonsangun di Joseon (1476-1506), il film segue le vicende di due giovani attori, Jang-saeng e l'effeminato Gong-gil, che abbandonano le rispettive compagnie e organizzano a Hanyang una rappresentazione che prende in giro il re, individuo crudele e complessato, temuto dal popolo.\nIl re assiste alla rappresentazione, che apprezza talmente tanto da offrire ai due attori di vivere a corte e lavorare per lui; tuttavia comincia a mostrare attenzioni particolari, ma non ricambiate, per Gong-gil, al punto da scatenare la gelosia di Jang Noksu, sua concubina, che inizia a studiare un piano per eliminare i due attori, giungendo non a ucciderli, ma a separarli.\nAccoglienza.\nIn Corea del Sud, il film \u00e8 stato visto da 12,3 milioni di persone, guadagnando oltre 85 milioni di dollari e diventando il film con gli incassi pi\u00f9 alti di sempre in Corea. Nonostante l'enorme successo ottenuto, il film \u00e8 stato censurato in Cina, dove \u00e8 stato distribuito esclusivamente in DVD nel 2006."}
{"id": "3065930", "revid": "729019", "url": "https://it.wikipedia.org/wiki?curid=3065930", "title": "Internazionali di Tennis di San Marino 1998", "text": "Gli Internazionali di Tennis di San Marino 1998 sono stati un torneo di tennis giocato sulla terra battuta. \u00c8 stata la 11\u00aa edizione degli Internazionali di Tennis di San Marino, che fanno parte della categoria International Series nell'ambito dell'ATP Tour 1998. Si sono giocati a San Marino nella Repubblica di San Marino, dal 10 al 16 agosto 1998.\nCampioni.\nSingolare.\n Dominik Hrbat\u00fd ha battuto in finale Mariano Puerta 6-2, 7-5\nDoppio.\n Ji\u0159\u00ed Nov\u00e1k / David Rikl hanno battuto in finale Mariano Hood / Sebasti\u00e1n Prieto 6-4 7-6(6)"}
{"id": "3065932", "revid": "125086702", "url": "https://it.wikipedia.org/wiki?curid=3065932", "title": "Arditi distruttori della Regia Aeronautica", "text": "Il battaglione Arditi Distruttori della Regia Aeronautica (ADRA) fu un reparto di incursori della Regia Aeronautica. Sono considerati i precursori dell'odierno 17\u00ba Stormo Incursori.\nStoria.\nDurante la seconda guerra mondiale era necessario disporre di unit\u00e0 altamente specializzate addirittura per una sola operazione per volta. A tale scopo furono creati gli ADRA.\nFormazione.\nGli ADRA (Arditi Distruttori della Regia Aeronautica) furono istituiti il 28 luglio 1942 con gli specifici compiti di effettuare azioni di sabotaggio su installazioni nemiche, aviotrasportate, anfibie o con altri mezzi. La forza iniziale era di 300 uomini.\nQuando il colonnello pilota paracadutista Giuseppe Baudoin era diventato il padre spirituale di tutti i paracadutisti italiani, dalla scuola militare di Tarquinia uscivano pronti alle prime operazioni i paracadutisti della Folgore, del Battaglione P e del Battaglione ADRA.\nIl primo obiettivo dell'ADRA doveva essere:\nIl battaglione.\nNel novembre 1942 il battaglione ADRA, inizialmente autonomo, venne incorporato nel 1\u00ba Reggimento d'assalto \"Amedeo d'Aosta\" della Regia Aeronautica, insieme al 1\u00ba Battaglione paracadutisti e al Battaglione \"Loreto\", che doveva presidiare le installazioni aeree occupate, con una forza complessiva di 1.500 uomini ; entrambi erano stati creati in occasione dell'Operazione C3 su Malta. Sfumata l'invasione, torn\u00f2 autonomo alle dirette dipendenze dello stato maggiore.\nNel giugno del 1943, poco prima dell'armistizio, il battaglione comp\u00ec la sua prima missione per le forze dell'Asse. L'incarico era quello di paracadutarsi in pattuglie di nove uomini, precisamente dieci pattuglie affiancate da altre quattro del 10\u00ba Reggimento Arditi, su vari aeroporti alleati nell'Africa settentrionale, e distruggere il maggior numero possibile di velivoli.\nLa missione ebbe inizio il 13 giugno, quando le pattuglie presero il volo da vari aeroporti di Sicilia, Sardegna, Provenza e Creta. Due pattuglie non poterono partire, e le altre incontrarono varie difficolt\u00e0 venendo quasi tutte neutralizzate. Le due pattuglie che avevano come obiettivo Bengasi riuscirono, con forti perdite, a far saltare 25 quadrimotori B-24 Liberator il 18 giugno; i due superstiti vennero catturati dagli arabi e poi consegnati agli inglesi.\nUno di questi gruppi combatt\u00e9 a lungo contro le forze alleate presso Gebel Abiod senza abbandonare mai la posizione. Dopo essersi paracadutati presso Philippeville (Algeria) e dopo una marcia forzata, il ponte di Beni Mansur dal quale sarebbero passate alcune truppe anglo-americane venne fatto saltare e distruggere da altri par\u00e0 AM.\nSuccessivamente si infiltrarono nel vicino campo d'aviazione ed innescarono cariche esplosive.\nDovevano recarsi nei pressi di El Carruba, ma nessuno arriv\u00f2 per imbarcarsi e tornare in Italia.\nCos\u00ec riport\u00f2 allora il comando che li cattur\u00f2 allo Stato maggiore della Royal Air Force:\nDopo la missione, come indicato anche dalla citazione precedente, il 2\u00ba battaglione continu\u00f2 a costituirsi a Viterbo, ma non venne impiegato operativamente.\nSicilia, luglio 1943, l'ultima missione.\nNel corso dello sbarco alleato in Sicilia, due pattuglie ADRA furono lanciate oltre le linee nemiche, nella parte dell'isola occupata dagli alleati, per compiere missioni di sabotaggio, fra il 21 e il 26 luglio 1943.\nDei 10 Arditi Distruttori lanciati, 5 riuscirono a rientrare nelle linee nazionali dopo aver compiuto la missione e furono decorati di Medaglia d'argento al valor militare \"sul campo\" .\nI cinque arditi rientrati nelle linee e decorati con Medaglia d'Argento erano:\nNella RSI.\nGli arditi distruttori proseguirono la loro attivit\u00e0 dopo l'8 settembre 1943 nella RSI, ad opera del loro comandante, ten. col. Edvino Dalmas, nell'Aeronautica Nazionale Repubblicana, mutando nome in ADAR (Arditi Distruttori Aeronautica Repubblicana), con sede a Tradate."}
{"id": "3065939", "revid": "767487", "url": "https://it.wikipedia.org/wiki?curid=3065939", "title": "Attilio Cerruti", "text": "Biografia.\nSecondo figlio di Adelaide Catrano e dell'ingegnere ferroviario piemontese Adamo Abramo Cerruti, Attilio nacque a Picerno, dove il padre all'epoca era impegnato nella realizzazione di un tratto della ferrovia Battipaglia-Potenza-Metaponto. Frequent\u00f2 medie e scuole tecniche a Foggia e si iscrisse poi all'Universit\u00e0 di Napoli, dove nel 1901 consegu\u00ec la laurea in Scienze Naturali con una tesi sui Bufonidi (rospi) e, nella Scuola di magistero, il diploma di chimica. Fu assistente universitario (fra gli altri dello zoologo Giovanni Battista Grassi) fino al 1908, quando ottenne la libera docenza in anatomia e fisiologia comparata. Lavor\u00f2 quindi (1909-1914) alla Stazione zoologica Anton Dohrn di Napoli e, dal 1910, entr\u00f2 a far parte di varie commissioni per la pesca e del comitato talassografico per il Tirreno inferiore.\nFurono queste esperienze e gli studi realizzati e pubblicati in quegli anni a ottenergli il trasferimento a Taranto con l'incarico di ispettore tecnico demaniale per la molluschicoltura e di direttore di un laboratorio di biologia marina che lui stesso avrebbe dovuto creare. Nella citt\u00e0 dei due mari si dedic\u00f2 quindi allo studio dei molluschi con l'obiettivo di migliorarne la pesca e l'allevamento, affrontando in particolare lo studio dell'ecosistema marino del Mar Piccolo dove erano ubicate le zone demaniali utilizzate per la sperimentazione e promuovendo sia la formazione degli operatori sia varie innovazioni tecnologiche.\nNello stesso tempo diede vita a un piccolo laboratorio che, grazie alla sua passione e impegno, si svilupp\u00f2 fino a divenire un vero punto di riferimento italiano per le ricerche marine. Soppresso l'ispettorato nel 1939, Cerruti mantenne la direzione del suo laboratorio, denominato nel frattempo Istituto talassografico e ospitato dal 1930 in un apposito palazzo eretto presso il Mar Piccolo e il canale navigabile. Nel 1948 lasci\u00f2 l'incarico per raggiunti limiti di et\u00e0 e si dedic\u00f2 all'insegnamento e alla ricerca; successivamente, l'ente in cui aveva trascorso 34 anni di intensa e apprezzata attivit\u00e0 venne ribattezzato in suo onore Istituto Talassografico Sperimentale \"Attilio Cerruti\". Il suo nome fu dato anche a una motobarca del CNR di Taranto e a una via della citt\u00e0 pugliese.\nTesti pubblicati.\nAttilio Cerruti produsse una cinquantina di lavori, di biologia e di idrografia, sulle condizioni del Mar Piccolo e del Mar Grande di Taranto, e note di carattere tecnico. Fra le sue pubblicazioni si possono ricordare:"}
{"id": "3065941", "revid": "380453", "url": "https://it.wikipedia.org/wiki?curid=3065941", "title": "Christa Harmotto", "text": "Gioca nel ruolo di centrale nel Fenerbah\u00e7e Spor Kul\u00fcb\u00fc.\nCarriera.\nLa carriera di Christa Harmotto inizia nella squadra del suo liceo, la Hopewell High School, dove gioca sia a pallavolo che a pallacanestro; dal 2004 al 2005 fa inoltre parte della nazionale statunitense Under-20, vincendo la medaglia d'oro al campionato nordamericano 2004. Al termine delle scuole superiori, entra a far parte della squadra di pallavolo della Pennsylvania State University, prendendo parte alla Division I NCAA per quattro annate e vincendo il titolo NCAA nel 2007 e nel 2008, oltre che raccogliendo diversi riconoscimenti individuali; nel 2009 ottiene le prime convocazioni in nazionale maggiore, vincendo la medaglia d'argento alla Final Four Cup e venendo premiata per il miglior muro della competizione.\nNel 2009 viene ingaggiata dal Guangdong Hengda Nuzi Paiqiu Julebu, prima squadra professionistica cinese, appena fondata e militante nel campionato cadetto cinese, ottenendo la promozione nella massimo campionato cinese; nell'estate del 2010 vince la medaglia d'argento al Montreux Volley Masters e la medaglia di bronzo alla Coppa panamericana. Per la stagione 2010-11 viene ingaggiata dalla Universal Volley Femminile Modena, dove resta fino al fallimento della societ\u00e0 con conseguente ritiro dal campionato nel 2013; con la nazionale nel 2012 vince la medaglia d'oro al World Grand Prix e la medaglia d'argento ai Giochi della XXX Olimpiade di Londra, mentre nel 2013 vince la medaglia d'oro al campionato nordamericano e quella d'argento alla Grand Champions Cup.\nNella stagione 2013-14 va a giocare nella Voleybol 1. Ligi turca con l'Eczac\u0131ba\u015f\u0131 Spor Kul\u00fcb\u00fc, saltando tuttavia gran parte del campionato per infortunio; con la nazionale vince la medaglia d'oro al campionato mondiale 2014, restando poi in collegiale con la nazionale per tutta l'annata seguente, per poter recuperare da un infortunio. Sempre con la nazionale, nel 2015, vince la medaglia d'oro al World Grand Prix e quella di bronzo alla Coppa del Mondo.\nNel campionato 2015-16 torna in Turchia, vestendo la maglia del Fenerbah\u00e7e Spor Kul\u00fcb\u00fc; nel 2016, con la nazionale si aggiudica la medaglia d'argento al World Grand Prix e quella di bronzo ai Giochi della XXXI Olimpiade."}
{"id": "3065942", "revid": "1573940", "url": "https://it.wikipedia.org/wiki?curid=3065942", "title": "Ameiva corax", "text": "L'Ameiva di Censky (\"Ameiva corax\" ) \u00e8 una specie di lucertola della famiglia Teiidae, endemica della piccola isola disabitata di Little Scrub, vicino alla costa di Scrub Island nel territorio di Anguilla. La popolazione \u00e8 in crescita a causa dell'isolamento e dell'assenza di attivit\u00e0 umana sul territorio.\n\u00c8 una specie melanistica, nelle sue colorazioni scure ricorda l'\"Ameiva atrata\" e l\"'Ameiva corvina\", altre specie dello stesso genere presenti sulle isole caraibiche. Si suppone che questo sia dovuto ad un adattamento indipendente a condizioni ambientali simili."}
{"id": "3065950", "revid": "729019", "url": "https://it.wikipedia.org/wiki?curid=3065950", "title": "Waldbaum's Hamlet Cup 1998", "text": "Il Waldbaum's Hamlet Cup 1998 \u00e8 stato un torneo di tennis giocato sul cemento. \u00c8 stata la 18\u00aa edizione del torneo, che fa parte della categoria International Series nell'ambito dell'ATP Tour 1998. Il torneo si \u00e8 giocato a Long Island negli USA, dal 24 al 30 agosto 1998.\nCampioni.\nSingolare maschile.\n Patrick Rafter ha battuto in finale Felix Mantilla 7\u20136(3), 6\u20132\nDoppio maschile.\n Juli\u00e1n Alonso / Javier S\u00e1nchez hanno battuto in finale Brandon Coupe / Dave Randall 6\u20134, 6\u20134"}
{"id": "3065957", "revid": "253269", "url": "https://it.wikipedia.org/wiki?curid=3065957", "title": "Martha Scott", "text": "Biografia.\nMartha Scott nacque a Jamesport (Missouri) dall'ingegnere Walter Scott e da Letha McKinley, cugina di secondo grado del Presidente U.S.A. William McKinley. Studi\u00f2 arte drammatica all'Universit\u00e0 del Michigan e inizi\u00f2 a recitare in produzioni shakespeariane durante l'Esposizione Internazionale \"Progress World's Fair\" svoltasi a Chicago nel 1933-1934, in occasione dei festeggiamenti per il centenario della citt\u00e0.\nTrasferitasi a New York, esord\u00ec nel 1938 a Broadway con il ruolo di Emily Webb nella pi\u00e8ce \"Our Town\", tratta dall'opera \"Piccola citt\u00e0\" di Thornton Wilder. La sua grande interpretazione fece di lei una star del palcoscenico e le consent\u00ec di ottenere il medesimo ruolo nella trasposizione cinematografica del lavoro, che si intitol\u00f2 \"La nostra citt\u00e0\" (1940), per la regia di Sam Wood. Il debutto sul grande schermo, accanto al giovane William Holden, fu altrettanto trionfale e la Scott ottenne un ottimo riscontro di pubblico e di critica, e una candidatura all'Oscar alla miglior attrice. Rispetto alla versione teatrale, in cui si assiste alla morte del personaggio di Emily nell'ultimo atto, la versione cinematografica opt\u00f2 per un pi\u00f9 tradizionale e rassicurante lieto fine adatto ai gusti del pubblico.\nL'attrice comparve sugli schermi in maniera sporadica durante gli anni quaranta e nella prima met\u00e0 degli anni cinquanta, privilegiando invece le interpretazioni teatrali a Broadway. Nel 1955 ritorn\u00f2 al cinema da protagonista nel dramma \"Ore disperate\" (1955) di William Wyler, accanto a Humphrey Bogart, e l'anno successivo apparve nel kolossal \"I dieci comandamenti\" (1956) di Cecil B. DeMille, in cui interpret\u00f2 il sofferto ruolo di Yochebed, la schiava ebrea madre di Mos\u00e8 (Charlton Heston). Nel 1957 affianc\u00f2 Marlon Brando e Patricia Owens nel romantico \"Sayonara\" di Joshua Logan, mentre nel 1959 torn\u00f2 sul set di un kolossal storico in \"Ben-Hur\" di William Wyler, impersonando la nobile e orgogliosa Miriam, madre di Giuda Ben Hur (ancora Charlton Heston).\nDopo l'enorme successo di \"Ben-Hur\", film vincitore di undici premi Oscar, la Scott torn\u00f2 nuovamente al teatro e alla televisione. Insieme con i colleghi Henry Fonda e Robert Ryan, nel 1968 fond\u00f2 la Compagnia Teatrale \"The Plumstead Playhouse\", con la quale produsse la commedia \"First Monday in October\" (interpretata da Fonda e da Jane Alexander), pi\u00f9 tardi trasposta sul grande schermo nel film \"Una notte con vostro onore\" (1981), oltre a una versione di successo di \"Twelve Angry Men\" andata in scena presso l\"'Henry Fonda Theater\" di Hollywood negli anni ottanta.\nDagli anni settanta, la Scott fu un'interprete quasi esclusivamente televisiva, comparendo sul grande schermo in rare occasioni, come \"Airport 75\" (1974), grande successo del genere catastrofico in cui interpret\u00f2 il ruolo di Sister Beatrice. Tra le sue apparizioni televisive, sono da ricordare le popolari serie \"L'uomo da sei milioni di dollari\" (1974-1976), nel ruolo della madre del protagonista Steve Austin (Lee Majors), \"La donna bionica\" (1976-1977) e \"Dallas\", in cui interpret\u00f2 dieci episodi tra il 1979 e il 1985 nel ruolo di Patricia Shepard, madre di Sue Ellen Shepard Ewing (Linda Gray).\nVita privata.\nDal primo matrimonio (1940-1946) con il produttore Carlton W. Alsop, l'attrice ebbe un figlio, Scott (nato nel 1942). Nel 1946 si rispos\u00f2 con Mel Powell, compositore e pianista jazz, da cui ebbe due figlie, Mary e Kathleen. Il matrimoni\u00f2 dur\u00f2 fino alla morte di Powell nel 1998, mentre la Scott mor\u00ec per cause naturali il 28 maggio 2003, all'et\u00e0 di novant'anni."}
{"id": "3065982", "revid": "2131061", "url": "https://it.wikipedia.org/wiki?curid=3065982", "title": "Congresso d'Azione della Nigeria", "text": "Congresso d'Azione della Nigeria (in inglese: \"Action Congress of Nigeria\" - ACN) \u00e8 stato un partito politico liberal-sociale fondato in Nigeria nel 2006. Inizialmente noto con la denominazione di \"Congresso d'Azione\", si \u00e8 affermato dalla confluenza di vari soggetti politici, tra cui l'Alleanza per la Democrazia (\"Alliance for Democracy\") e il Congresso Avanzato dei Democratici (\"Advanced Congress of Democrats\"). \nNel 2013 \u00e8 confluito in un nuovo soggetto politico, il Congresso di Tutti i Progressisti, insieme a Congresso per il Cambiamento Progressista (CPC), Partito del Popolo di Tutta la Nigeria (ANPP) e ad una parte della Grande Alleanza di Tutti i Progressisti (APGA).\nIl presidente nazionale del partito era Bisi Akande, il segretario Bashir Dalhatu.\nStoria.\nEra considerato il naturale successore della politica progressista del Partito di Unit\u00e0 della Nigeria di Chief Obafemi Awolowo. Tuttavia, data la visione pi\u00f9 pragmatica e meno ideologica del partito politico rispetto all'UPN, molti sostengono che non ne sia un degno erede politico. \nIl partito ha una forte presenza nel sud-ovest (1 governatore, 3 senatori e 2 deputati), nel centro-ovest (1 governatore) e nelle regioni centro-settentrionali (3 senatori). Lagos, Edo, Ekiti, Kogi, Ondo, Bauchi, Plateau, Niger, Adamawa, Oyo, Ogun e Osun sono gli stati che rappresentano la maggiore presenza del partito e la base del potere concreto. Il partito controlla la regione pi\u00f9 popolosa e ricca della Nigeria, Lagos.\nIn occasione delle elezioni generali del 2007 il partito ha sostenuto alle presidenziali Atiku Abubakar, che ha conseguito il 7,5% dei voti, mentre alle elezioni parlamentari ha ottenuto 30 seggi su 360.\nDal 2008 il partito ha ingaggiato delle dispute presso la Corte d'appello contro il partito di maggioranza, il Partito Democratico Popolare (PDP), per ottenere l'annullamento dell elezioni del 2007 negli stati di Ogun, Osun, Oyo e Ekiti in cui sarebbero stati emanati risultati truccati a favore dei candidati del PDP a svantaggio degli effettivi vincitori dell'AC; nello stato di Edo una sentenza definitiva ha gi\u00e0 legittimato il candidato dell'ACN al governo.\nAlle elezioni generali del 2011 il partito ha appoggiato alle presidenziali Nuhu Ribadu, che ha ottenuto il 5,4% dei voti, mentre alle parlamentari ha conseguito il 18% dei voti con 69 seggi su 360."}
{"id": "3066010", "revid": "767487", "url": "https://it.wikipedia.org/wiki?curid=3066010", "title": "U.S. Pro Tennis Championships 1998", "text": "Lo U.S. Pro Tennis Championships 1998 \u00e8 stato un torneo di tennis giocato sul cemento. \u00c8 stata la 70\u00aa edizione del torneo, che fa parte della categoria International Series nell'ambito dell'ATP Tour 1998. Il torneo si \u00e8 giocato al Longwood Cricket Club di Boston negli USA, dal 24 al 30 agosto 1998.\nCampioni.\nSingolare maschile.\n Michael Chang ha battuto in finale Paul Haarhuis 6-3, 6-4\nDoppio maschile.\n Jacco Eltingh / Paul Haarhuis hanno battuto in finale Chris Haggard / Jack Waite 6-3 6-2"}
{"id": "3066015", "revid": "743200", "url": "https://it.wikipedia.org/wiki?curid=3066015", "title": "Romanian Open 1998", "text": "Il Romanian Open 1998 \u00e8 stato un torneo di tennis giocato sulla terra rossa. \u00c8 stata la 6\u00aa edizione del Romanian Open, che fa parte della categoria International Series nell'ambito dell'ATP Tour 1998.\nSi \u00e8 giocato all'Arenele BNR di Bucarest in Romania, dal 14 al 20 settembre 1998.\nCampioni.\nSingolare.\n Francisco Clavet ha battuto in finale Arnaud Di Pasquale 6\u20134, 2\u20136, 7\u20135\nDoppio.\n Andrei Pavel / Gabriel Trifu hanno battuto in finale George Cosac / Dinu Pescariu 7-6(2) 4-6 7-6(4)"}
{"id": "3066021", "revid": "1149807", "url": "https://it.wikipedia.org/wiki?curid=3066021", "title": "Zorori", "text": ""}
{"id": "3066022", "revid": "767487", "url": "https://it.wikipedia.org/wiki?curid=3066022", "title": "Hong Kong Open 1998", "text": "L'Hong Kong Open 1998 \u00e8 stato un torneo di tennis giocato sul cemento. \u00c8 stata la 23\u00aa edizione dell'Hong Kong Open, che fa parte della categoria International Series nell'ambito dell'ATP Tour 1998. Il torneo si \u00e8 giocato a Hong Kong in Cina, dal 6 al 12 aprile 1998.\nCampioni.\nSingolare maschile.\n Kenneth Carlsen ha battuto in finale Byron Black 6-2, 6-0\nDoppio maschile.\n Byron Black / Alex O'Brien hanno battuto in finale Neville Godwin / Tuomas Ketola 7\u20135, 6\u20131"}
{"id": "3066023", "revid": "643662", "url": "https://it.wikipedia.org/wiki?curid=3066023", "title": "Mario Meneghetti", "text": "Caratteristiche tecniche.\nCentromediano, pur non essendo molto alto risultava eccellente nel gioco di testa. Non era dotato di una tecnica eccezionale, ma aveva una notevole resistenza atletica ed era un giocatore molto corretto. Sua caratteristica peculiare, che lo rendeva immediatamente riconoscibile sui campi di gioco, era di giocare con un fazzoletto bianco annodato dietro alla fronte.\nCarriera.\nGiocatore.\nClub.\nMeneghetti, inizi\u00f2 la sua carriera nel mondo del calcio militando con la storica Voluntas Novara, successivamente fu una delle pi\u00f9 grandi bandiere della storia del Novara, club di cui segn\u00f2 la prima rete assoluta in una sconfitta contro il Torino. A met\u00e0 degli anni Venti pass\u00f2 alla Juventus dove vinse uno scudetto nel 1926, poi l'anno successivo torn\u00f2 a Novara per chiudere la carriera con la maglia del club della sua citt\u00e0 natale dopo una parentesi al Seregno.\nNazionale.\nMeneghetti debutt\u00f2 in Nazionale il 13 maggio 1920 in un'amichevole contro i Paesi Bassi in preparazione alle Olimpiadi di Anversa. Nel corso del torneo olimpico fu titolare e disput\u00f2 3 delle 4 partite dell'Italia, l'ultima delle quali fu la sconfitta contro la Spagna che estromise l'Italia dalla corsa alle medaglie.\nAllenatore.\nNegli anni Trenta allen\u00f2 il Novara in Serie B e la Pro Patria in Serie C.\nMorte.\nLavorando come capogestore presso lo scalo merci della Stazione di Novara, mor\u00ec investito da un treno nel 1942."}
{"id": "3066026", "revid": "1363832", "url": "https://it.wikipedia.org/wiki?curid=3066026", "title": "Pon\u00e7 de la Gu\u00e0rdia", "text": "Non era un joglar di professione, ma un trovatore occasionale che scriveva canzoni per diletto, molto apprezzate, secondo quando racconta lui stesso, dalle dame occitane.\nBiografia.\nPon\u00e7 partecipa all'assedio di Conca (1177) schierato dalla parte di Alfonso II d'Aragona e un po' pi\u00f9 tardi nella campagna che lo porta alle calcagna di Raimondo V di Tolosa.\nScrive quattro composizioni amorose le quali formano un piccolo ciclo dedicato a un'anonima signora chiamata con il \"senhal\" di \"On-tot-mi-platz\". \u00c8 stato suggerito da un curatore dei suoi lavori, che nove delle sue canzoni dovessero formare un ciclo con l'intreccio di un \"roman d'amour\", ma l'ordinamento di questi cicli non \u00e8 sempre lo stesso nei diversi manoscritti, uno dei quali li considera anonimi. Si presume che Pon\u00e7 sia uno dei pochi trovatori ad avere antologizzato le sue opere. Sebbene i suoi componimenti siano tutti scritti in occitano, vi compaiono anche alcune parole catalane (di fatto questo succede di frequente nei trovatori catalani, soprattutto per quanto riguarda Cerver\u00ed de Gerona).\nNella seguente canso, Pon\u00e7 de la Gu\u00e0rdia, sul punto di intraprendere una spedizione verso Tolosa dai risultati incerti, si rivolge alla sua dama per ricordarle il suo amore, dicendondole inoltre che tutto quello che potevano essere stati piccoli malintesi ormai non ha nessuna importanza. Si tratta di un breve testamento amoroso."}
{"id": "3066032", "revid": "352448", "url": "https://it.wikipedia.org/wiki?curid=3066032", "title": "Pons de la Guardia", "text": ""}
{"id": "3066033", "revid": "1904508", "url": "https://it.wikipedia.org/wiki?curid=3066033", "title": "Senato dei Quarantotto", "text": "Il Senato dei Quarantotto, detto anche Consiglio dei Quarantotto e Senato fiorentino, \u00e8 stato il massimo organo deliberativo toscano durante il Granducato di Toscana.\nStoria.\nIl Senato dei Quarantotto nacque ufficialmente il 27 aprile 1532, nell'ambito della riforma costituzionale che sanc\u00ec il passaggio dalla Repubblica di Firenze al principato mediceo con la creazione del Ducato di Firenze e la nomina di Alessandro de' Medici a duca di Firenze, una fase di transizione tra la Repubblica fiorentina e il futuro Granducato di Toscana che vide riformate le pi\u00f9 importanti istituzioni repubblicane e comunali.\nDurante l'epoca medicea, i membri del senato, incarico che durava a vita, dovevano possedere la cittadinanza fiorentina, non avere meno di quarant'anni ed essere gi\u00e0 membri del Consiglio dei Dugento. \nIl 9 gennaio 1537 il Senato dei Quarantotto elesse Cosimo I de' Medici, figlio di Giovanni delle Bande Nere, \"capo et primario della citt\u00e0 di Firenze\", su suggerimento, tra gli altri, del senatore Francesco Guicciardini . Con questa nomina furono gettate le basi per la nascita del Granducato di Toscana che avvenne qualche decennio pi\u00f9 tardi, ma i rapporti tra il senato e Cosimo non furono sempre idilliaci, a causa delle mire accentratrici del nuovo duca di Firenze.\nBen presto l'organo collegiale divenne solo uno strumento politico di sola approvazione formale degli atti di governo disposti dai granduchi che di fatto regnavano assoluti; in tal modo la carica di senatore assunse sempre di pi\u00f9 una funzione pi\u00f9 onorifica che politica.\nCon l'arrivo degli Asburgo-Lorena (1737) il Senato fiorentino perse ulteriormente d'importanza a causa della latente ostilit\u00e0 che il ceto dirigente fiorentino dimostrava verso i nuovi dinasti che tendevano a privilegiare negli incarichi pubblici propri personaggi, vicini alla casa regnante, esautorando di fatto i ministri toscani. Uomini come il marchese Carlo Ginori, Pompeo Neri e il principe Corsini furono fieri avversari della politica accentratrice lorenese, auspicando un ritorno all'antica repubblica. Tuttavia, tra il 1761 e il 1764, in coincidenza con la fine della reggenza, ci fu un avvicinamento della politica lorenese con la classe politica fiorentina e furono nominati nuovi senatori, con lo scopo principalmente di favorire una riconciliazione tra la casa regnante austriaca e la dirigenza toscana. L'abolizione del Senato dei Quarantotto avvenne il 9 marzo 1808 per opera del governo francese."}
{"id": "3066034", "revid": "767487", "url": "https://it.wikipedia.org/wiki?curid=3066034", "title": "Shanghai Open 1998", "text": "Lo Shanghai Open 1998 \u00e8 stato un torneo di tennis giocato sul cemento. \u00c8 stata la 3\u00aa edizione dell'Kingfisher Airlines Tennis Open, che fa parte della categoria International Series nell'ambito dell'ATP Tour 1998. Il torneo si \u00e8 giocato a Shanghai in Cina, dal 5 all'11 ottobre 1998.\nCampioni.\nSingolare maschile.\n Michael Chang ha battuto in finale Goran Ivani\u0161evi\u0107 4\u20136, 6\u20131, 6\u20132\nDoppio maschile.\n Mahesh Bhupathi / Leander Paes hanno battuto in finale Todd Woodbridge / Mark Woodforde 6-4 6-7(2) 7-6(4)"}
{"id": "3066037", "revid": "110157", "url": "https://it.wikipedia.org/wiki?curid=3066037", "title": "Whole Oats", "text": "Whole Oats \u00e8 il primo album del duo Hall &amp; Oates, pubblicato nel 1972."}
{"id": "3066038", "revid": "767487", "url": "https://it.wikipedia.org/wiki?curid=3066038", "title": "Grand Prix de Tennis de Toulouse 1998", "text": "Il Grand Prix de Tennis de Toulouse 1998 \u00e8 stato un torneo di tennis giocato sul cemento. \u00c8 stata la 17\u00aa edizione del Grand Prix de Tennis de Toulouse, che fa parte della categoria International Series nell'ambito dell'ATP Tour 1998. Il torneo si \u00e8 giocato a Tolosa in Francia, dal 28 settembre al 4 ottobre 1998.\nIn questa edizione del torneo Roger Federer ha vinto la prima partita in carriera nel circuito maggiore, sconfiggendo Guillaume Raoux.\nCampioni.\nSingolare maschile.\n Jan Siemerink ha battuto in finale Greg Rusedski 6-4, 6-4\nDoppio maschile.\n Olivier Dela\u00eetre / Fabrice Santoro hanno battuto in finale Paul Haarhuis / Jan Siemerink 6-2, 6-4"}
{"id": "3066041", "revid": "38120", "url": "https://it.wikipedia.org/wiki?curid=3066041", "title": "Daredevil (Lev Gleason Publications)", "text": "Daredevil \u00e8 un personaggio dei fumetti del genere supereroistico, alter ego di Bart Hill esordito nel settembre 1940 edito dalla Lev Gleason Publications nel periodo definito come Golden Age. Il personaggio \u00e8 solo omonimo del pi\u00f9 celebre personaggio della Marvel Comics. Il personaggio ebbe un notevole successo arrivando a vendere sei milioni di copie. Anche se il Daredevil originale smise di comparire nelle storie originali verso la fine del decennio ebbe un forte impatto sulle generazioni di futuri creatori di fumetti influenzati dalla capacit\u00e0 di raccontare grintosa e creativa di Charles Biro, suo principale scrittore e illustratore.\nStoria editoriale.\nLev Gleason Publications.\nIl Daredevil originale venne creato da Jack Binder per riempire le ultime otto pagine della testata Silver Streak n\u00ba 6 del settembre 1940. Jack Cole, futuro creatore di Plastic Man un anno dopo, rinnov\u00f2 il personaggio nel numero successivo promuovendolo ad antagonista del personaggio principale di Silver Streak, il criminale Claw. L'ultimo fumetto venne scritto da Don Rico, lo stesso autore che avrebbe successivamente scritto le storie del personaggio fino al n\u00ba 17, nel dicembre 1941. L'editore Lev Gleason aveva lanciato la sua serie dedicata a Daredevil con l'episodio, Daredevil Battles Hitler n\u00ba 1, del marzo 1941, nel quale Daredevil e altri eroi di Silver Streak combattevano il F\u00fchrer. Come era avvento con Capitan America il fumetto anticip\u00f2 il coinvolgimento degli Stati Uniti nella seconda guerra mondiale. Il fumetto venne scritto e parzialmente illustrato da Charles Biro, il quale continu\u00f2 a lavorarci fino a Daredevil Comics n\u00ba 2 rendendolo nei suoi sedici anni di vita editoriale uno dei personaggi pi\u00f9 amati e acclamati della Golden Age. Biro riscrisse le origini di Daredevil nel n\u00ba 18 dell'agosto 1943 descrivendone anche l'identit\u00e0 segreta: il suo nome originale era Bart Hill, un uomo cresciuto dagli aborigeni nell'entroterra australiano. Biro introdusse popolari personaggi di supporto come i Little Wise Guys nell'episodio di Daredevil n\u00ba 13 dell'ottobre 1942, una \"kid gang\" simile alla Newsboy Legion della DC Comics, formata da Curly, Jocko, Peewee, Scarecrow e Meatball, quest'ultimo ucciso dopo due episodi. Verso la fine degli anni quaranta la moda dei supereroi stava scemando e i Little Wise Guys vennero ulteriormente valorizzati in modo che lo stesso Daredevil venisse accantonato definitivamente nel n\u00ba 70 del gennaio 1950. La serie continu\u00f2 fino al n\u00ba 134 nel settembre 1956.\nAltre case editrici.\nDaredevil \u00e8 un personaggio immaginario di pubblico dominio, perci\u00f2 molte case editrici lo hanno utilizzato in numerose occasioni.\nAC Comics.\nVerso la fine degli anni ottanta, la AC Comics riprese Daredevil come parte del suo universo supereroistico. Rinominato Reddevil, comparve come personaggio ospite in \"Femforce\" dal n\u00ba 45 al n\u00ba 50, prima di ottenere un ruolo principale nell'auto conclusivo \"Reddevil\" n\u00ba 1, del 1991.\nFirst Publications.\nDaredevil fu uno dei tanti eroi della Golden Age che comparve nella miniserie \"Alter Ego\" di Roy Thomas. Qui venne soprannominato, Doubledare.\nImage Comics.\nDaredevil, come molti eroi della Golden Age di pubblico dominio, compare anche in \"Nex Issue Project\" della Image Comics, guidato dall'editore della Image Erik Larsen.\n\u00c8 comparso anche nel n\u00ba 141 della serie \"Savage Dragon\" di Larsen, numero in cui sono ricomparsi diversi supereroi della Golden Age. In \"Savage Dragon\" n\u00ba 148, Daredevil debutt\u00f2 come membro di supporto regolare della serie, e, nello stesso numero vengono riportati in vita anche i Little Wise Guys.\nDynamite Entertainment.\nUna variante del personaggio di Daredevil compare nella serie a fumetti, \"Progetto Superpoteri\", dello scrittore Jim Krueger e dell'artista Alex Ross. Nella serie, fu rinominato The Death-Defying Devil. Nel 2008, la Dynamite Entertainment ne ha ricavato una miniserie dedicata interamente al personaggio, scritto da Joe Casey con illustrazioni di Edgar Salazar. Nella serie, una persona del \"passato\" di Devil - che indossava una versione di colore verde del costume di Devil ed autonominatosi \"Dragon\", credeva che l'eroe ritornato fosse un impostore, ed era determinato a esporre tale teoria. Si \u00e8 scoperto cos\u00ec che Dragon era Curly, ex membro dei Little Wise Guys, il quale ha rivelato che il vero Devil \"era morto nel 1987\".\nMetahuman Press.\nNel sito web immaginario \"Metahuman Press\", la storia di Nicholas Ahlhelm, \"Living Legends\", presentava una versione moderna e misteriosa di Daredevil in cui, dopo aver passato anni sotto la tortura di Claw, venne rinominato il Codardo.\nWild Cat Books.\nDaredevil comparve anche in \"Legends of the Golden Age\", un'antologia incentrata su lui e Black Terror. Barry Reese contribu\u00ec a una delle storie riportate nell'antologia, che fu pubblicata nel gennaio 2009 dalla Wild Cat Books.\nBiografia del personaggio.\nDa bambino, Bart Hill fu reso muto dallo shock per aver visto suo padre assassinato e marchiato da un pezzo di ferro incandescente. Orfano, crebbe per diventare un lanciatore di boomerang, come omaggio alla cicatrice a forma di boomerang lasciata sul suo petto. Come Batman, introdotto anni prima, indoss\u00f2 un costume per intraprendere le vendette del vigilante.\nDopo la sua parziale rinnovazione dovuta al numero seguente dal suo debutto, rimasero invariati solo l'identit\u00e0 di Hill, la cintura a spillo e il boomerang; la storia del mutismo fu abbandonata senza motivo ed il suo costume, simmetricamente diviso tra un pallido giallo e un blu scuro, venne rimpiazzato dai colori rosso scuro e blu.\nImpatto culturale.\nIn onore al Daredevil della Golden Age, il Devil della Marvel (in originale Daredevil) avrebbe indossato un costume simile nella serie Mutant-X ambientato in una realt\u00e0 alternativa pubblicata nel volume in Mutant-X Annual 2001. In pi\u00f9 lo speciale di Daredevil del 2000 collaborava con un gruppo simile ai Little Wise Guys. Un omaggio simile, ma precedente, avvenne nella serie, Kingdom Come, della DC Comics, in cui un personaggio, Peter Cannon, alias Thunderbolt, indossava un costume molto simile a quello del Daredevil della Golden Age."}
{"id": "3066043", "revid": "767487", "url": "https://it.wikipedia.org/wiki?curid=3066043", "title": "L'attico (film)", "text": "L'attico \u00e8 un film del 1962, diretto da Gianni Puccini. L'attrice protagonista \u00e8 Daniela Rocca affiancata da Walter Chiari, Mary Arden, Philippe Leroy e Tomas Milian.\nTrama.\nAnni 1960. Silvana, una bellissima ragazza di provincia, dopo aver perso l'ultima corriera che la ricondurrebbe al suo paese, decide di passare la notte a Roma. Non sapendo dove soggiornare, si rifugia in un attico in costruzione. Raggiunta in quel luogo da un giovane uomo instaura con lui una breve relazione. L'uomo le cambia la vita e le fa conoscere le bellezze del \"boom\" economico che proprio in quegli anni sta coinvolgendo la capitale. Tra autobus impazziti, manifestazioni, grandi magazzini, Silvana, decide di rimanere a Roma. Terminata la breve relazione col primo uomo, Silvana instaura una nuova relazione con un giovane appartenente alla nobilt\u00e0 romana ma, anche in questo caso, la relazione si arresta, considerate le strane abitudini del giovane, molto diverse da quelle di Silvana. Rifugiatasi ancora nell'attico in costruzione, Silvana incontra casualmente il giovane ingegnere responsabile delle attivit\u00e0 di costruzione e, anche in questo caso, nasce una storia. Anche questa storia, per\u00f2, non finisce bene e, alla fine, la ragazza finir\u00e0 col sposare il padre dell'ingegnere, ossia il ricco proprietario dell'impresa edile da cui dipende la costruzione del palazzo che ospita l'attico. Rimarr\u00e0 vedova e ricca dopo due settimane."}
{"id": "3066046", "revid": "1543377", "url": "https://it.wikipedia.org/wiki?curid=3066046", "title": "Tashkent Open 1998", "text": "Il Tashkent Open 1998 \u00e8 stato un torneo di tennis giocato sul cemento. \u00c8 stata la 2\u00aa edizione del Tashkent Open, che fa parte della categoria International Series nell'ambito dell'ATP Tour 1998. Il torneo si \u00e8 giocato a Tashkent in Uzbekistan, dal 14 al 20 settembre 1998.\nCampioni.\nSingolare maschile.\n Tim Henman ha battuto in finale Evgenij Kafel'nikov 7\u20135, 6\u20134\nDoppio maschile.\n Stefano Pescosolido / Laurence Tieleman hanno battuto in finale Kenneth Carlsen / Sjeng Schalken 7\u20135, 4\u20136, 7\u20135"}
{"id": "3066055", "revid": "729019", "url": "https://it.wikipedia.org/wiki?curid=3066055", "title": "Campionati Internazionali di Sicilia 1998", "text": "I Campionati Internazionali di Sicilia 1998 sono stati un torneo di tennis giocato sulla terra battuta. \u00c8 stata la 19\u00aa edizione dei Campionati Internazionali di Sicilia, che fanno parte della categoria International Series nell'ambito dell'ATP Tour 1998. Si sono giocati a Palermo in Italia, dal 5 all'11 ottobre 1998.\nCampioni.\nSingolare.\n Mariano Puerta ha battuto in finale Franco Squillari 6\u20133, 6\u20132\nDoppio.\n Donald Johnson / Francisco Montana hanno battuto in finale Pablo Albano / Daniel Orsanic 6-4 7-6(4)"}
{"id": "3066061", "revid": "439724", "url": "https://it.wikipedia.org/wiki?curid=3066061", "title": "Abandoned Luncheonette", "text": "Abandoned Luncheonette \u00e8 il secondo album del duo Hall &amp; Oates, pubblicato nel 1973."}
{"id": "3066065", "revid": "767487", "url": "https://it.wikipedia.org/wiki?curid=3066065", "title": "I soldi", "text": "I soldi \u00e8 un film del 1965, diretto da Gianni Puccini e Giorgio Cavedon."}
{"id": "3066067", "revid": "553803", "url": "https://it.wikipedia.org/wiki?curid=3066067", "title": "Movistar Open 1998", "text": "Il Movistar Open 1998 \u00e8 stato un torneo di tennis giocato sulla terra rossa. \u00c8 stata la 6\u00aa edizione del Movistar Open, che fa parte della categoria International Series nell'ambito dell'ATP Tour 1998. Si \u00e8 giocato al Centro de Tenis Las Salinas di Vi\u00f1a del Mar in Cile, dal 9 al 15 novembre 1998.\nCampioni.\nSingolare.\n Francisco Clavet ha battuto in finale Younes El Aynaoui 6\u20132, 6\u20134\nDoppio.\n Mariano Hood / Sebasti\u00e1n Prieto hanno battuto in finale Massimo Bertolini / Devin Bowen 7-6(3) 6-7(5) 7-6(4)"}
{"id": "3066073", "revid": "287204", "url": "https://it.wikipedia.org/wiki?curid=3066073", "title": "Davidoff Swiss Indoors 1998", "text": "Il Davidoff Swiss Indoors 1998 \u00e8 stato un torneo di tennis giocato sul cemento indoor.\n\u00c8 stata la 29\u00aa edizione dell'evento, che fa parte dell'International Series nell'ambito dell'ATP Tour 1998. Il torneo si \u00e8 giocato al St. Jakobshalle di Basilea, in Svizzera, dal 5 all'11 ottobre 1998.\nCampioni.\nSingolare.\n Tim Henman ha battuto in finale Andre Agassi 6-4, 6-3, 3-6, 6-4\nDoppio.\n Olivier Dela\u00eetre / Fabrice Santoro hanno battuto in finale Piet Norval / Kevin Ullyett 6-3 7-6(5)"}
{"id": "3066075", "revid": "111894512", "url": "https://it.wikipedia.org/wiki?curid=3066075", "title": "War Babies", "text": "War Babies \u00e8 il terzo album del duo Hall &amp; Oates, pubblicato nel 1974."}
{"id": "3066077", "revid": "124123", "url": "https://it.wikipedia.org/wiki?curid=3066077", "title": "Guglielmo Amedeo Lori", "text": "Biografia.\nFinite le scuole superiori si iscrive all'Istituto delle Belle Arti di Lucca. \n&lt;br&gt;Le sue prime prove pittoriche sono all'insegna di moduli tipicamente postmacchiaioli, con frequentazione di artisti come Francesco Fanelli e Ferruccio Pagni, che lo coinvolgono nell'attivit\u00e0 culturale del \"Club della Boh\u00e8me\", che si muove attorno alla figura del musicista Giacomo Puccini. \nL'amicizia con il pittore Antonio Discovolo \u00e8 importante per la maturazione artistica e professionale di Lori. Insieme si recano alle Cinque Terre, dove approntano e perfezionano un linguaggio con forti inflessioni divisioniste. \nPer questo Lori diviene uno degli esponenti di maggior rilievo del Divisionismo toscano.\nIl premio alla sua evoluzione artistica non tarda a venire e si concretizza nell'invito alla Biennale di Venezia del 1907 e all'Esposizione Internazionale di Roma del 1911."}
{"id": "3066083", "revid": "478814", "url": "https://it.wikipedia.org/wiki?curid=3066083", "title": "Ostrava Open 1998", "text": "L'Ostrava Open 1998 \u00e8 stato un torneo di tennis giocato sul sintetico indoor. \u00c8 stata la 5\u00aa edizione dell'Ostrava Open, che fa parte della categoria International Series nell'ambito dell'ATP Tour 1998. Si \u00e8 giocato a Ostrava in Repubblica Ceca, dal 19 al 25 ottobre 1998.\nCampioni.\nSingolare.\n Andre Agassi ha battuto in finale J\u00e1n Kro\u0161l\u00e1k 6\u20132, 3\u20136, 6\u20133\nDoppio.\n Nicolas Kiefer / David Prinosil hanno battuto in finale David Adams / Pavel V\u00edzner 6\u20134, 6\u20133"}
{"id": "3066085", "revid": "1747171", "url": "https://it.wikipedia.org/wiki?curid=3066085", "title": "Ferruccio Pagni", "text": "Biografia.\nFrequenta la Scuola di Disegno a Livorno sotto Natale Betti, e poi L'Accademia delle belle arti di Firenze, dal 1888 al 1891, sotto la guida di Giovanni Fattori.\nNegli anni Novanta partecipa alle attivit\u00e0 del Club della Boheme, gruppo goliardico-culturale legato a Giacomo Puccini. Lavora per diversi anni a Torre del Lago, insieme a Francesco Fanelli, in quello che il critico d'arte Diego Martelli ha chiamato il sodalizio degli \"Impressionisti livornesi\" che, nell'ambito del gruppo postmacchiaiolo, portava avanti un linguaggio modellato su quello francese di Monet e Manet.\nPi\u00f9 tardi l'impressionismo di Pagni si frantum\u00f2 in una pennellata rarefatta, con forti echi divisionisti.\nLa sua opera artistica assunse una maggiore rilevanza internazionale durante il soggiorno in Argentina, dal 1904 al 1917, dove realizz\u00f2 i quadri attualmente pi\u00f9 ambiti dal collezionismo. Espose a Buenos Aires, a Rosario di Santa F\u00e9 dove ebbe una sua scuola di pittura, a Montevideo. \nNegli ultimi anni a Torre del Lago fu tra gli amici intimi di Giacomo Puccini."}
{"id": "3066090", "revid": "767487", "url": "https://it.wikipedia.org/wiki?curid=3066090", "title": "Brighton International 1998", "text": "Il Brighton International 1998 \u00e8 stato un torneo di tennis giocato sulla terra battuta. \u00c8 stata la 21\u00aa edizione del Brighton International, che fa parte della categoria International Series nell'ambito dell'ATP Tour 1998. Il torneo si \u00e8 giocato a Bournemouth in Gran Bretagna, dal 14 al 20 settembre 1998.\nCampioni.\nSingolare.\n F\u00e9lix Mantilla ha battuto in finale Albert Costa 6-3, 7-5\nDoppio.\n Neil Broad / Kevin Ullyett hanno battuto in finale Wayne Arthurs / Alberto Berasategui 7-6(3) 6-3"}
{"id": "3066095", "revid": "123727482", "url": "https://it.wikipedia.org/wiki?curid=3066095", "title": "Husayniyya", "text": "Una Husayniyya () \u00e8 una sala per cerimonie rituali utilizzata nel contesto sciita. Tale ambiente \u00e8 utilizzato per commemorare gli avvenimenti del mese di Muharram, centrali per tracciare la storia del primo sciismo.\nStoria.\nIl nome deriva da Husayn ibn Ali, nipote di Maometto e terzo imam sciita. Husayn fu ucciso dal califfo omayyade Yazid I nella Battaglia di Kerbela, in Iraq, il 10 ottobre 680.\nGli sciiti commemorano tale avvenimento ogni anno nel giorno dell'Ashura (10 Muharram).\nScopi e nomenclatura.\nUna husayniyya si differenzia da una moschea in quanto \u00e8 destinata principalmente alla commemorazione della morte di Husayn ibn Ali e non necessariamente alle preghiere del venerd\u00ec.\nNel Sud-est asiatico viene anche chiamata \"imambara\", \"imambargah\" o \"ashurkhana\". In Bahrein e negli Emirati Arabi Uniti, \"ma'tam\" (\u0645\u0623\u062a\u0645). In Libano, \u062d\u0633\u064a\u0646\u064a\u0629 - hussaini\u0101. In Afghanistan e Asia centrale \"takyakhana\"."}
{"id": "3066099", "revid": "287204", "url": "https://it.wikipedia.org/wiki?curid=3066099", "title": "Chleuh", "text": "Gli chleuh (in berbero: \u2d49\u2d5b\u2d4d\u2d43\u2d49\u2d62\u2d4f, ichel\u1e25iyen; o shluh; in francese chleuh; in inglese shilha o ishelhien), definiti in italiano anche scelocchi, sono un gruppo etnico berbero. Sono distribuiti principalmente in Marocco, soprattutto sulle montagne dell'Atlante e nella regione di Sous. La popolazione \"chleuh\" \u00e8 stimata a circa 8.000.000 di individui.\nReligione.\nLa maggior parte dei \"chleuh\" praticano la religione musulmana con minoranze ebraiche che abitano soprattutto nella regione di Taroudant e di Tiznit. La religione musulmana fu portata nella regione di Souss nel 683, quando il Marocco venne conquistato dalle truppe di \u02bfUqba b. N\u0101fi\u02bf qualche anno dopo la morte di Maometto.\nLingua.\nI \"chleuh\" parlano la lingua tashelhit una delle tre lingue berbere parlate in Marocco, insieme a tamazight e tarifit. Come tutte le varianti del berbero parlate in Tamazgha anch'essa appartiene alla famiglia linguistica afroasiatica. Considerata la lingua berbera col maggior numero di parlanti, la lingua tashelhit possiede una ricca tradizione letteraria orale e scritta, risalente fino al XV secolo. Il suo esponente pi\u00f9 noto \u00e8 stato il poeta Muhammad Awzal."}
{"id": "3066102", "revid": "123967989", "url": "https://it.wikipedia.org/wiki?curid=3066102", "title": "Slang LGBT", "text": "Slang LGBT, linguaggio LGBT o slang gay in linguistica si riferisce a una forma di slang in lingua inglese utilizzato prevalentemente da persone lesbiche, gay, bisessuali e Transgender (LGBT). Questo linguaggio \u00e8 stato utilizzato in varie lingue, come inglese e giapponese, sin dai primi del 1900 come metodo per identificarsi con il resto della comunit\u00e0 LGBT e come modo di parlare brevemente e velocemente con il resto della comunit\u00e0.\nIn giapponese.\nAnche se molte parole tra le gergali utilizzate nel Giappone moderno sono \"prestiti linguistici\" dell'inglese americano, rimangono ancora ll'interno della comunit\u00e0 LGBT nipponica parole giapponesi, come ad esempio il termine \"okoge\", che \u00e8 l'esatta corrispondenza della parola gergale inglese, \"fag hag\"- una \"donna i cui amici sono per lo pi\u00f9 uomini omosessuali\". L'equivalente giapponese di \"frocio\" \u00e8 invece Okama (il cui significato letterale sarebbe pentola/contenitore).\nDefinizioni.\nQuella che segue \u00e8 una lista di termini gergali e/o offensivi per le persone LGBT (lesbiche, gay, bisessuali e transgender)."}
{"id": "3066115", "revid": "439724", "url": "https://it.wikipedia.org/wiki?curid=3066115", "title": "Daryl Hall &amp; John Oates (album)", "text": "Daryl Hall &amp; John Oates \u00e8 il quarto album del duo Hall &amp; Oates, pubblicato nel 1975. Contiene la prima grande hit del duo, il singolo \"Sara Smile\" che raggiunse posizione numero quattro nella classifica di Billboard.\nNel 2000 venne ristampato in CD dalla Buddah Records, con due brani inediti inclusi."}
{"id": "3066124", "revid": "1104133", "url": "https://it.wikipedia.org/wiki?curid=3066124", "title": "Today (Elvis Presley)", "text": "Today \u00e8 un album di Elvis Presley pubblicato dalla RCA Records nel 1975.\nDescrizione.\nLe sedute di registrazione per il disco si tennero nello Studio C della RCA a Hollywood, Los Angeles, California, dal 10 al 12 marzo 1975, e fu questa l'ultima volta che Elvis Presley si rec\u00f2 in uno studio di registrazione (i successivi due album dell'artista infatti, furono registrati all'interno di Graceland in una sala d'incisione approntata per l'occasione).\nLa canzone \"Green Green Grass of Home\", un cavallo di battaglia di Tom Jones, fu pubblicata come singolo e si rivel\u00f2 un successo da Top 30 in Gran Bretagna.\n\"T-R-O-U-B-L-E\", l'ultimo vero brano \"rock\" inciso da Presley, fu pubblicato anch'esso come singolo e si piazz\u00f2 nella Top 40 statunitense.\nIl restante contenuto dell'album \u00e8 fatto di cover di successi dell'epoca di Perry Como, Tom Jones, The Pointer Sisters, Billy Swan, Faye Adams, The Statler Brothers e Charlie Rich."}
{"id": "3066132", "revid": "339392", "url": "https://it.wikipedia.org/wiki?curid=3066132", "title": "Thompson m1928", "text": ""}
{"id": "3066134", "revid": "182396", "url": "https://it.wikipedia.org/wiki?curid=3066134", "title": "Anno dei quattro imperatori", "text": ""}
{"id": "3066138", "revid": "767487", "url": "https://it.wikipedia.org/wiki?curid=3066138", "title": "Bigger Than Both of Us", "text": "Bigger Than Both of Us \u00e8 il quinto album del duo Hall &amp; Oates, pubblicato nel 1976."}
{"id": "3066144", "revid": "287204", "url": "https://it.wikipedia.org/wiki?curid=3066144", "title": "Isiwan", "text": "I Siwi (o Isiwan) sono gli abitanti dell'oasi di Siwa, nel Deserto Occidentale in Egitto. Parlano la lingua siwi, una variet\u00e0 di berbero, ma sono generalmente bilingui e conoscono anche l'arabo egiziano e talvolta beduino. I Siwi sono 30.000, sparsi in villaggi anche molto lontani tra di loro."}
{"id": "3066155", "revid": "6923", "url": "https://it.wikipedia.org/wiki?curid=3066155", "title": "Julien van Zeebroeck", "text": ""}
{"id": "3066157", "revid": "729019", "url": "https://it.wikipedia.org/wiki?curid=3066157", "title": "No Goodbyes (Hall &amp; Oates)", "text": "No Goodbyes \u00e8 un album raccolta del duo Hall &amp; Oates, pubblicato nel 1977.\n\u00c8 una compilation pubblicata dalla Atlantic Records di brani usciti prima della firma del contratto di Hall &amp; Oates con la RCA Records, e include tre brani inediti."}
{"id": "3066166", "revid": "1543377", "url": "https://it.wikipedia.org/wiki?curid=3066166", "title": "Chaoui", "text": "I Chaoui sono un gruppo etnico berbero che vive principalmente nella regione di Aur\u00e8s in Algeria. Si fanno chiamare Icawiyen (singolare Acawi) e parlano la lingua tashawit.\nLingua.\nI Chaoui parlano la lingua tashawit, una variet\u00e0 di berbero parlata nel massiccio montuoso dell'Aur\u00e8s nel nordest dell'Algeria. La lingua tashawit \u00e8 parlata soprattutto in queste zone: Batna, Souk Ahras, Khenchela, Oum-El-Bouaghi, T\u00e9bessa e Costantina.\nReligione.\nSecondo le fonti dello storico arabo Ibn Khaldun nel Medioevo, prima della conquista araba molte trib\u00f9 dell'Aur\u00e8s praticavano la religione ebraica. Alla fine del VII secolo le trib\u00f9 dell'Aur\u00e8s vennero islamizzate dai Kharigiti. Oggi la maggior parte dei Chaoui praticano la religione musulmana."}
{"id": "3066169", "revid": "2171553", "url": "https://it.wikipedia.org/wiki?curid=3066169", "title": "Gujranwala", "text": "Gujranwala (Urdu: \u06af\u0648\u062c\u0631\u0627\u0646\u0648\u0627\u0644\u06c1), \u00e8 una citt\u00e0 pakistana situata nel nord est della provincia del Punjab ed \u00e8 il capoluogo del distretto omonimo.\n\u00c8 la settima citt\u00e0 del Pakistan con il suo milione e mezzo di abitanti (censiti nel 2010).\nIl \"punjabi\" \u00e8 la lingua locale, ma l'inglese e \"urdu\" sono anche diffusi, in particolare nelle scuole e negli uffici.\nGeografia fisica.\nConfina con Ghakhar Mandi e alcune piccole citt\u00e0 e villaggi.\nLahore, il capoluogo della provincia, dista ottanta chilometri circa.\nSialkot e Gujrat si trovano invece a nord, lungo la \"Grand Trunk Road\".\nStoria.\nLa citt\u00e0 fu fondata da gruppi di Gujar. Fu quindi popolata da Sansi Jat di Amritsar che la chiamarono \"Khanpur\".\nL'attuale denominazione risalirebbe alla met\u00e0 del XVI secolo.\nAlla morte dell'imperatore moghul Aurangzeb (1707) l'intero Punjab pass\u00f2 sotto il controllo sikh.\nLa citt\u00e0 divenne importante durante il regno del padre e del nonno di Ranjit Singh, il \"Leone del Punjab\" (\"Sher-e-Punjab\"), creatore dell'impero sikh, che vi nacque nel 1780.\nSarebbe stato Hari Singh Nalwa, il grande comandante militare dell'impero sikh, a farvi costruire la citt\u00e0 nuova.\nL'area fu annessa all'Impero Britannico nel 1849 con il resto del Punjab.\nIl comune di Gujranwala fu creato nel 1867.\nLa popolazione era di 29.224 abitanti secondo il censimento del 1901.\nDopo la creazione del Pakistan nel 1947, Gujranwala si svilupp\u00f2 rapidamente ed \u00e8 oggi una delle principali citt\u00e0 pakistane con il suo milione e mezzo di abitanti.\nEconomia.\nGrazie a strade ampie e collegamenti ferroviari la citt\u00e0 \u00e8 fiorita nel settore della produzione e del commercio agricoli. La citt\u00e0 infatti si trova sulla \"Grand Trunk Road\", che collega a capoluoghi di provincia come Peshawar e Lahore. Gujranwala \u00e8 nota per la produzione estensiva di canna da zucchero, meloni e cereali, che destina all'esportazione. Le coltivazioni sono alimentate dai canali di irrigazione delle acque del fiume Chenab.\nLa citt\u00e0 inoltre ospita importanti attivit\u00e0 commerciali e industriali nel settore della produzione conciaria e della manifattura di ceramiche, cassette di sicurezza in ferro, utensili in metallo, prodotti tessili, sanitari. Attualmente \u00e8 il terzo pi\u00f9 grande centro industriale del paese dopo Karachi e Faisalabad.\nInfrastrutture e trasporti.\nLa citt\u00e0 \u00e8 servita dalla \"Grand Trunk Road\", fondamentale arteria viaria del subcontinente indiano che fu resa famosa dalle descrizioni di Rudyard Kipling in \"Kim\", oltre che da un'autostrada: in auto si impiegano meno di due ore per raggiungere Lahore e tre ore per la capitale Islamabad.\nUna linea ferroviaria fu costruita accanto alla \"Grand Trunk Road\" gi\u00e0 nel 1881 per collegare Gujranwala con le altre citt\u00e0 del Punjab. La \"Gujranwala Railway Station\", che si trova nel centro cittadino, fu realizzata dai britannici prima dell'indipendenza del Pakistan.\nLa citt\u00e0 \u00e8 servita anche da due aeroporti internazionali, quello di Lahore (\"Allama Iqbal International Airport\"), a 80 chilometri dalla citt\u00e0, e quello di Sialkot (\"Sialkot International Airport\") a 40 chilometri.\nCultura.\nLe maggiori attrazioni della citt\u00e0 di Gujranwala sono:"}
{"id": "3066171", "revid": "767487", "url": "https://it.wikipedia.org/wiki?curid=3066171", "title": "Beauty on a Back Street", "text": "Beauty on a Back Street \u00e8 il sesto album del duo Hall &amp; Oates, pubblicato nel 1977."}
{"id": "3066175", "revid": "1543377", "url": "https://it.wikipedia.org/wiki?curid=3066175", "title": "Mashpee", "text": "Mashpee \u00e8 un comune degli Stati Uniti d'America facente parte della contea di Barnstable nello stato del Massachusetts. Si trova sulla penisola di Capo Cod."}
{"id": "3066179", "revid": "85709", "url": "https://it.wikipedia.org/wiki?curid=3066179", "title": "Pronuncia del latino", "text": ""}
{"id": "3066188", "revid": "767487", "url": "https://it.wikipedia.org/wiki?curid=3066188", "title": "Collisions and Castaways", "text": "Collisions and Castaways \u00e8 il sesto studio album della band metalcore americana 36 Crazyfists \u00e8 stato pubblicato in Europa il 26 luglio 2010 sotto l'etichetta Roadrunner Records.\nL'album ha raggiunto il quarantasettesimo posto della classifica australiana degli album."}
{"id": "3066189", "revid": "122569874", "url": "https://it.wikipedia.org/wiki?curid=3066189", "title": "Elvira Sellerio", "text": "Biografia.\nFiglia di un prefetto, si laurea in giurisprudenza; nel 1969, sulla spinta di un'idea ispirata da una discussione con Leonardo Sciascia e Antonino Buttitta, assieme al marito, il fotografo Enzo Sellerio, decise di fondare la \"Sellerio Editore\", casa editrice che annovera tra le sue pubblicazioni grandi scrittori contemporanei come Leonardo Sciascia, Gesualdo Bufalino e Andrea Camilleri. \nDopo la separazione dal marito, nel 1983, Elvira si occup\u00f2 dei settori della saggistica e della narrativa, mentre Enzo Sellerio si dedic\u00f2 alle pubblicazioni di libri d'arte e fotografia.\nNel 1991 Elvira Sellerio ha ricevuto il \"Premio Bellisario\" intitolato a Marisa Bellisario.\n\u00c8 stata anche consigliere d'amministrazione della Rai nel 1993-1994, all'epoca dei cosiddetti \"Professori\"."}
{"id": "3066191", "revid": "1543377", "url": "https://it.wikipedia.org/wiki?curid=3066191", "title": "Orleans (Massachusetts)", "text": "Orleans \u00e8 un comune degli Stati Uniti d'America facente parte della contea di Barnstable nello stato del Massachusetts. Nel 1717 fu costruito, nel territorio del comune di Orleans, un canale chiamato \"il condotto di Geremia\", che attraversava la parte pi\u00f9 stretta della penisola, collegando la parte meridionale della Baia di Capo Cod con l'oceano e che rimase attivo fino alla fine del XIX secolo."}
{"id": "3066194", "revid": "1543377", "url": "https://it.wikipedia.org/wiki?curid=3066194", "title": "Carlo Bertinazzi", "text": "Sposato con l'attrice francese Fran\u00e7oise-Suzanne Foulquier, si esib\u00ec al Th\u00e9\u00e2tre de la com\u00e9die italienne dal 1742 fino al suo ritiro, interpretando con successo il ruolo di Arlecchino.\nTra le sue opere figurano \"Les Nouvelles m\u00e9tamorphoses d'Arlequin\" (una commedia in 5 atti del 1763) e \"Correspondance avec Cl\u00e9ment XIV\" (la cui attribuzione \u00e8 per\u00f2 incerta, in quanto considerata come opera apocrifa).\nLa razza canina del carlino deve a lui il suo nome, poich\u00e9 l'attore indossava in scena una maschera nera e rugosa, molto simile al muso di questo cane."}
{"id": "3066196", "revid": "200568", "url": "https://it.wikipedia.org/wiki?curid=3066196", "title": "Provincetown", "text": "Provincetown \u00e8 un comune degli Stati Uniti d'America facente parte della contea di Barnstable nello stato del Massachusetts."}
{"id": "3066197", "revid": "125410999", "url": "https://it.wikipedia.org/wiki?curid=3066197", "title": "Rifiani", "text": "I rifiani sono un gruppo etnico berbero e abitano la zona del Rif nel nord del Marocco. La lingua madre dei rifiani \u00e8 tarifit una delle tre varianti di berbero parlate in Marocco, anche se molti di loro parlano arabo marocchino, spagnolo o francese come seconda o terza lingua.\nLingua.\nI rifiani parlano la lingua tarifit, che come tutte le altre lingue berbere \u00e8 una lingua appartenente alla famiglia linguistica afroasiatica. Il tarifit \u00e8 parlato da circa 4 milioni nella regione del Rif e da 1 milione circa all'estero soprattutto in Spagna, Algeria, Paesi Bassi e Belgio."}
{"id": "3066200", "revid": "36426", "url": "https://it.wikipedia.org/wiki?curid=3066200", "title": "Federico Ubaldo I della Rovere", "text": ""}
{"id": "3066202", "revid": "767487", "url": "https://it.wikipedia.org/wiki?curid=3066202", "title": "Along the Red Ledge", "text": "Along the Red Ledge \u00e8 il settimo album del duo Hall &amp; Oates, pubblicato nel 1978."}
{"id": "3066207", "revid": "124123", "url": "https://it.wikipedia.org/wiki?curid=3066207", "title": "Fran\u00e7ois Dubois (XIX secolo)", "text": "Pittore neoclassico, noto per ritratti ed opere di stampo storico (quali l'\"\u00c9rection de l'ob\u00e9lisque de Louqsor sur la place de la Concorde\") o mitologico (\"Le Sommeil d'Oreste\", esposto al \"Mus\u00e9e des Beaux-Arts\" di Quimper). Diverse sue opere sono esposte a Versailles"}
{"id": "3066208", "revid": "1543377", "url": "https://it.wikipedia.org/wiki?curid=3066208", "title": "Sandwich (Massachusetts)", "text": "Sandwich \u00e8 un comune degli Stati Uniti d'America facente parte della contea di Barnstable nello stato del Massachusetts. Si affaccia sulla Baia di Capo Cod, sulla costa settentrionale della penisola di Capo Cod, e nel suo territorio ha inizio il canale di Capo Cod."}
{"id": "3066220", "revid": "92723", "url": "https://it.wikipedia.org/wiki?curid=3066220", "title": "Rekatholisierung", "text": ""}
{"id": "3066221", "revid": "729019", "url": "https://it.wikipedia.org/wiki?curid=3066221", "title": "Columbia (Mississippi)", "text": "Columbia \u00e8 una citt\u00e0 (\"city\") degli Stati Uniti d'America, capoluogo della contea di Marion, nello Stato del Mississippi.\n\u00c8 qua che nacque il giocatore di football Walter Payton."}
{"id": "3066222", "revid": "767487", "url": "https://it.wikipedia.org/wiki?curid=3066222", "title": "Wellfleet (Massachusetts)", "text": "Wellfleet \u00e8 un comune degli Stati Uniti d'America facente parte della contea di Barnstable nello stato del Massachusetts."}
{"id": "3066224", "revid": "1924342", "url": "https://it.wikipedia.org/wiki?curid=3066224", "title": "Jolene (singolo Dolly Parton)", "text": "Jolene \u00e8 una canzone scritta e interpretata da Dolly Parton per il suo album \"Jolene\" del 1974.\nNel 2004 il gruppo rock statunitense The White Stripes realizza una cover di \"Jolene\". Sempre nel 2004 la nota rivista musicale Rolling Stone colloca il brano al 217\u00ba posto nella lista delle 500 migliori canzoni di tutti i tempi. Nel 2012 anche Miley Cyrus incide una cover della canzone.\nStoria.\nLa canzone narra di una donna che affronta Jolene, una bellissima ragazza. La donna crede che quest'ultima stia tentando di sottrarre il suo uomo e per l'appunto la prega di non portarglielo via. Nel corso della canzone la ragazza implora Jolene dicendo \"please don't take him just because you can\", cio\u00e8 \"per favore, non prenderlo solo perch\u00e9 puoi farlo\" (\"please don't take him even though you can\" in un'altra strofa, ovvero \"per favore, non prenderlo anche se puoi farlo\"). Secondo quanto sostenuto dalla Parton, la canzone \u00e8 stata ispirata da un'impiegata di banca dai capelli rossi che flirt\u00f2 con suo marito Carl Dean alcuni giorni dopo il loro matrimonio. In un'intervista, Dolly Parton rivel\u00f2 che il nome e l'aspetto di questa erano basati su una giovane ammiratrice che l'aveva raggiunta sul palco per chiederle un autografo."}
{"id": "3066227", "revid": "1543377", "url": "https://it.wikipedia.org/wiki?curid=3066227", "title": "Yarmouth (Massachusetts)", "text": "Yarmouth \u00e8 un comune degli Stati Uniti d'America facente parte della contea di Barnstable nello stato del Massachusetts, separato dal comune di Dennis dal lago Follins Pond."}
{"id": "3066229", "revid": "118946421", "url": "https://it.wikipedia.org/wiki?curid=3066229", "title": "Concerto per pianoforte e orchestra n. 2 (Liszt)", "text": "Le bozze del concerto per pianoforte ed orchestra n.2 in la maggiore, S.125, furono scritte da Liszt nell'apice della sua produzione per pianoforte, negli anni 1839-40. Dopo varie revisioni, la versione finale del concerto fu pronta nel 1861.\nLa prima esecuzione avvenne ad opera dello studente Hans Bronsart von Schellendorff diretto da Liszt nel 1857.\nDi carattere mistico, fu chiamato da Wagner \"apoteosi di macabrezza\".\nMovimenti.\nIl concerto prevede 6 movimenti:"}
{"id": "3066231", "revid": "128334", "url": "https://it.wikipedia.org/wiki?curid=3066231", "title": "Giulio Bertola", "text": "Biografia.\nFormazione e prime esperienze artistiche.\nGiulio Bertola nacque a Murano, isola della laguna veneta, nel 1921, e si diplom\u00f2 a pieni voti in Strumentazione per banda, Direzione Corale e Composizione al Conservatorio Benedetto Marcello di Venezia, sotto la guida del direttore e compositore Gian Francesco Malipiero. Fu grazie alla composizione che inizi\u00f2 a entrare nel mondo musicale veneziano, dove arte e sperimentazione caratterizzarono artisti quali Bruno Maderna o Luigi Nono.\nFu autore e concertatore di 2 \"Suites \"per Orchestra, un \"Oratorio\" e varie musiche da camera.\nPartecip\u00f2 nel 1946 al \"Corso internazionale di direzione d'orchestra\" tenuto da Hermann Scherchen, patrocinato dalla Biennale di Venezia, e inizi\u00f2 nello stesso anno le sue prime esperienze musicali pratiche, chiamato alla Fenice come maestro sostituto del direttore del coro Sante Zanon, dove rimase fino al 1953.\nLa sua carriera artistica si caratterizz\u00f2 in seguito per un'alternanza di esperienze musicali legate ora alla direzione d'orchestra, ora a quella corale.\n1952-1977. Tra l'Arena di Verona e la Rai Radiotelevisione di Milano.\nDal 1952 al 1973 venne chiamato come direttore del Coro dell'Arena di Verona alla guida di un complesso di pi\u00f9 di duecento artisti. Decine le opere da lui preparate nelle parti corali, tra le quali \"Carmen\" di Georges Bizet nel 1965 diretta da Nino Sanzogno, con Giulietta Simionato, Mirella Freni e la regia di Sandro Bolchi, \"Aida\" di Giuseppe Verdi nel 1968 diretta da Gianandrea Gavazzeni, \"Ernani\" di Verdi nel 1972 diretta da Oliviero De Fabritiis, con Franco Corelli, Piero Cappuccilli e Ruggero Raimondi.\nHa instaurato negli anni della sua attivit\u00e0 in Arena la tradizione della \"Messa degli Artisti\", che si celebra ancora oggi nella Chiesa di San Nicol\u00f2 a Verona. In questa occasione una parte del coro dell'Arena accompagna cantando la funzione religiosa dell'Assunzione di Maria.\nI rapporti con l'ente lirico veronese si interruppero nel 1973, e dopo vent'anni Bertola lasci\u00f2 l'Arena per le divergenze d'opinione createsi con il neoassunto direttore artistico.\nAlle estati trascorse in Arena fecero da contrappunto le stagioni invernali tra Bergamo e Palermo.\nDal 1953 al 1958 fu alla direzione del Coro del Teatro Massimo di Palermo e tra le numerose produzioni si ricordano la \"Cavalleria rusticana\" di Pietro Mascagni diretta da Tullio Serafin, con Giuseppe Di Stefano nel 1956 e, nello stesso anno, nella stagione sinfonica autunnale, il \"Requiem tedesco\" di Johannes Brahms diretto da Sergiu Celibidache.\nDal 1953 al 1961 fu direttore del Coro del Festival autunnale dell'opera lirica del \"Teatro delle novit\u00e0\" al Donizetti di Bergamo, dove si dava spazio alle opere moderne o di prima esecuzione.\nAnni dopo, interessato a sperimentare anche il repertorio contemporaneo, debutt\u00f2 nell'opera lirica ospite del Teatro e diresse nel 1972 \"Il capitan Spavento\" di Malipiero, \"Le campane\" di Renzo Rossellini e \"I due timidi\" di Nino Rota, e nel 1973 \"Il console\" di Giancarlo Menotti.\nNel 1958 partecip\u00f2 come direttore del Coro al Festival dei Due Mondi di Spoleto, dove all'inaugurazione il \"Macbeth\" di Verdi diretto da Thomas Schippers con la regia di Luchino Visconti ottenne il consenso di critica e pubblico.\nDal 1958 al 1977 collabor\u00f2 con la RAI Radiotelevisione Italiana di Milano, dove assunse l'incarico di Direttore del Coro e, dal novembre del 1971, in collaborazione con il Direttore del complesso, cur\u00f2 gli aspetti tecnico artistici dell'Orchestra sinfonica. Lavor\u00f2 con direttori d'orchestra quali Claudio Abbado, Luciano Berio, Gianandrea Gavazzeni, Carlo Maria Giulini, Riccardo Muti, Georges Pr\u00eatre.\nNel 1959 fond\u00f2 il Coro Polifonico Italiano, con il quale svolse un'intensa attivit\u00e0 sia concertistica che discografica, attraverso un repertorio che dalle musiche antiche si estese fino a quelle contemporanee. Con questo complesso diresse alla Scala nel 1968 la \"Petite Messe solennelle\" di Rossini.\nDal 1961 al 1982 ha insegnato canto corale al Conservatorio Giuseppe Verdi di Milano.\nNel 1967 prepar\u00f2 i cori della Rai di Milano e di Roma per il concerto che si tenne a Palazzo Pio a Roma davanti al papa Paolo VI. Le orchestre e cori uniti della RAI di Roma e Milano dirette da Herbert von Karajan eseguirono la \"Messa dell'incoronazione\" di Mozart e il \"Te Deum\" di Verdi, evento diffuso per radio e televisione.\nA Verona come direttore d'orchestra diresse nel 1968 nella Basilica di San Zeno la \"Petite messe solennelle\" di Gioachino Rossini nella versione per Soli, Coro, due pianoforti e Armonium, e in Arena nel 1969 \"La Resurrezione di Cristo\" di Lorenzo Perosi, nel 1970 il \"Messiah\" di Georg Friedrich H\u00e4ndel, nel 1971 lo \"Stabat Mater\" di Rossini e il \"Te Deum\" di Verdi e nel 1972 il \"Transitus animae\" di Perosi, oratorio scelto per onorare il centenario della nascita del compositore di Tortona, e \"Aleksander Nievski\" di Prokofief.\nNel 1977 divenne Direttore Artistico della Piccola Scala di Milano.\nRicercatore e filologo, Giulio Bertola concert\u00f2 e diresse partiture come l'Oratorio de \"Le Storie della Nativit\u00e0\" di Heinrich Sch\u00fctz o la poco nota \"Messa\" in sol maggiore di Franz Schubert o lo \"Stabat Mater\" di Penderecki (in prima esecuzione a Milano); il suo repertorio spazi\u00f2 da Monteverdi, Vivaldi, Bach ai contemporanei Nono e Dallapiccola. Indimenticabile, secondo Paolo Isotta, critico musicale del Corriere della Sera, l'esecuzione del 1973 dei \"Carmina Burana\" di Carl Orff, dove mostr\u00f2 in modo completo le sue qualit\u00e0 di concertatore e direttore. Numerose le registrazioni radio-televisive.\n1978-1991. Dall'Accademia di Santa Cecilia a Roma alla Scala.\nNel 1978 Francesco Siciliani, responsabile artistico dell'Accademia di Santa Cecilia di Roma, lo volle come direttore stabile del complesso corale. Bertola prepar\u00f2 il coro per la stagione sinfonica e lo diresse nella stagione da camera dell'Accademia attraverso un repertorio atto ad esprimerne le qualit\u00e0 acquisite: dal \"Gloria\" di Monteverdi alle partiture corali del XX secolo come \"Les Noces\" di Stravinsky o le \"Canciones a Guiomar\" di Nono; dall'\"Hymne\" per soprano, coro e organo di Felix Mendelssohn alla \"Lauda per la nativit\u00e0 del Signore\" di Ottorino Respighi. Nel 1984 venne nominato Accademico di Santa Cecilia.\nNel luglio del 1983 lasci\u00f2 Roma e ritorn\u00f2 a Milano per entrare al Teatro alla Scala come direttore del coro, ricevendo il testimone da Romano Gandolfi, stimato collega e amico. Ma il suo ingresso nel teatro milanese era gi\u00e0 avvenuto qualche mese prima quando venne invitato a preparare i 110 artisti del coro nel concerto-omaggio diretto da Riccardo Muti per la visita di papa Giovanni Paolo II.\nCollabor\u00f2 a numerosissime produzioni, molte delle quali trasmesse alla televisione e incise discograficamente: dalla \"Turandot\" di Giacomo Puccini diretta da Lorin Maazel con la regia di Franco Zeffirelli al \"Tannh\u00e4user\" di Richard Wagner diretto da Gustav Kuhn, dalla \"Carmen\" diretta da Claudio Abbado con la regia di Piero Faggioni alla grandiosa \"Aida\" del 1985 diretta da Lorin Maazel con Luciano Pavarotti e la regia di Luca Ronconi, e poi ancora \"Otello\" di Verdi diretto da Carlos Kleiber con la regia di Franco Zeffirelli con Pl\u00e1cido Domingo, Mirella Freni e Renato Bruson, del quale venne anche prodotta una versione cinematografica diretta da Lorin Maazel sempre con Domingo, Katia Ricciarelli e Justino D\u00edaz.\nPrepar\u00f2 il coro scaligero anche per la realizzazione de \"Il viaggio a Reims\" di Rossini diretta da Claudio Abbado con la regia di Luca Ronconi e per l'esecuzione della \"Messa di requiem\" di Verdi diretta da Riccardo Muti con Luciano Pavarotti e per \"I Lombardi alla prima crociata\" di Verdi nel 1984 sotto la direzione di Gianandrea Gavazzeni con la regia di Gabriele Lavia.\nIn questa occasione, assecondando la richiesta del pubblico, al termine della pagina corale \"O Signore, dal tetto natio\" il direttore concesse il bis, infrangendo la regola non scritta, ma rispettata alla Scala fin dai tempi di Arturo Toscanini, di non ripetere mai brani di una esecuzione. Stesso destino per il \"Nabucco\" di Verdi, opera inaugurale della stagione scaligera 1986-87, diretta da Riccardo Muti con la regia di Roberto de Simone dove fu concesso il bis per il \"Va, pensiero\".\nIl Coro della Scala, sotto la sua conduzione, fu protagonista, con il repertorio lirico, in concerti tenuti in Italia e all'estero e partecip\u00f2 alle tourn\u00e9e della Scala in Canada, Germania, Francia, in Corea del Sud per le Olimpiadi di Seoul del 1988 e in Giappone.\nNel 1991 il rapporto con la Scala ebbe termine.\nIl ritorno a Venezia.\nNel 1993 Bertola torn\u00f2 per qualche mese alla direzione del Coro della Fenice di Venezia, concludendo la sua carriera artistica l\u00e0 dove aveva iniziato.\nSi spense a Milano dopo una lunga malattia nel 2008, circondato dalla moglie Elisabella Turchetto, con la quale fu sposato per 57 anni, e dai figli Manuela e Daniele. Le sue ceneri sono state tumulate in una celletta dell'Ossario Centrale del Cimitero Monumentale di Milano, nella quale sono state raggiunte dalle ceneri della moglie, scomparsa il 2 agosto 2014.\nDiscografia.\nOltre alle molteplici incisioni alla guida del Coro della Rai di Milano e della Scala, se ne ricordano alcune da lui concertate e dirette:"}
{"id": "3066232", "revid": "287204", "url": "https://it.wikipedia.org/wiki?curid=3066232", "title": "Consiglio Nazionale del Partito Nazionale Fascista", "text": "In Italia il Consiglio Nazionale del Partito Nazionale Fascista fu uno degli organi di questo partito, composto dai suoi pi\u00f9 alti gerarchi e da dirigenti delle associazioni collegate.\nStruttura.\nPrevisto gi\u00e0 nel primo Statuto del partito, risalente al 1921, secondo l'art. 17 dello Statuto approvato dal Gran Consiglio del Fascismo nella seduta del 12 novembre 1932, il Consiglio Nazionale era presieduto dal Segretario del Partito Nazionale Fascista e ne facevano altres\u00ec parte:\nFunzioni.\nIl Consiglio Nazionale era l'organo collegiale pi\u00f9 ampio del P.N.F., dopo che lo statuto del 1926 aveva abolito il Congresso nazionale. Esercitava funzioni consultive su iniziativa del Segretario del P.N.F. In teoria avrebbe dovuto riunirsi ogni tre mesi, in realt\u00e0 venne convocato con frequenza assai minore.\nA partire dal 1939, con l'istituzione della Camera dei Fasci e delle Corporazioni, i componenti del Consiglio Nazionale del P.N.F. furono membri di diritto della stessa.\nSedi.\nInsediatosi a palazzo Vidoni, a corso Vittorio Emanuele in Roma, il massimo organo collegiale del partito era relegato in un ambiente \"piccolissimo\", in confronto al modello di Palazzo Littorio che il regime propugnava in tutte le citt\u00e0 italiane. \nIl grande concorso architettonico del 1934 si concluse nel senso di spostare l'organo direttivo del PNF a quello che, una volta costruito, sarebbe stato il \"nuovo palazzo del Littorio\" in Roma. Ma nel 1941, con quello che poi sarebbe diventato palazzo della Farnesina ancora in costruzione, Ettore Muti scelse di abbandonare comunque palazzo Vidoni per avvicinarsi al cantiere, scegliendo come sede le Foresterie nord del Foro Mussolini. \nNel 1943, per\u00f2, Carlo Scorza riport\u00f2 in centro storico la sede del partito, scegliendo palazzo Wedekind in piazza Colonna."}
{"id": "3066234", "revid": "37401", "url": "https://it.wikipedia.org/wiki?curid=3066234", "title": "Siwi", "text": ""}
{"id": "3066235", "revid": "1005847", "url": "https://it.wikipedia.org/wiki?curid=3066235", "title": "Consiglio nazionale delle corporazioni", "text": "Il Consiglio nazionale delle corporazioni \u00e8 stato un organo costituzionale del Regno d'Italia tra il 1930 ed il 1943.\nStoria.\nIl Consiglio nazionale delle corporazioni venne istituito con regi decreti 2 luglio 1926, n. 1131, e 14 luglio 1927, n. 1347.\nFu inaugurato il 22 aprile 1930 dopo che, con legge 20 marzo 1930, n. 206, erano state disciplinate l'organizzazione e le funzioni ed era divenuto organo costituzionale. Nel discorso tenuto in occasione della sua inaugurazione Benito Mussolini ebbe a dire che \"il Consiglio nazionale delle corporazioni \u00e8, nell'economia italiana, quello che lo Stato Maggiore \u00e8 negli Eserciti: il cervello pensante che prepara e coordina\".\nFu riformato con legge 5 gennaio 1939, n. 10. A partire dallo stesso anno, con l'istituzione della Camera dei fasci e delle corporazioni, i suoi componenti furono membri di diritto della stessa.\nFu soppresso con regio decreto-legge 9 agosto 1943, n. 721.\nStruttura.\nIl Consiglio nazionale delle corporazioni era presieduto dal capo del Governo o, per sua delega, dal Ministro delle corporazioni; la presidenza di sezioni, sottosezioni e commissioni speciali permanenti poteva anche essere delegata ad un sottosegretario di Stato del Ministero delle corporazioni. Un direttore generale dello stesso ministero ne era \"segretario generale\".\nIl numero complessivo dei membri vari\u00f2 nel tempo, fino a superare i cinquecento. Ne facevano parte:\nIl Consiglio si articolava in:\nFunzioni.\nIl Consiglio nazionale delle corporazioni poteva formulare pareri su qualsiasi questione interessasse la produzione nazionale e, in particolare, su una serie di materie comprendenti:\nLe associazioni sindacali di categoria potevano richiedere al Consiglio nazionale delle corporazioni, riunito in assemblea generale, la facolt\u00e0 di determinare le tariffe per le prestazioni professionali dei propri rappresentati e di emanare regolamenti professionali con carattere obbligatorio per tutti gli appartenenti alla categoria.\nSpettava inoltre al Consiglio nazionale delle corporazioni:\nIn pratica, il Consiglio nazionale delle corporazioni ebbe sempre un ruolo piuttosto marginale e, a partire dal 1934, fin\u00ec per essere soppiantato dal meno pletorico Comitato corporativo centrale, operante al suo interno."}
{"id": "3066250", "revid": "6923", "url": "https://it.wikipedia.org/wiki?curid=3066250", "title": "Coppa Europa di tamburello femminile", "text": "La Coppa Europa \u00e8 la massima competizione continentale del tamburello.\nDescrizione.\nSi disputa annualmente e vi partecipano le migliori squadre di Italia e Francia. Alla fase finale partecipano quattro squadre, due italiane e due francesi. Si disputano semifinali e finale, tutte in gara unica. La fase finale dura due giorni, si svolge solitamente in luglio.\nLa prima edizione di questo torneo venne disputata nel 2001.\nNel torneo si gioca il tamburello denominato \"Open\", ovvero il tamburello all'aperto."}
{"id": "3066257", "revid": "767487", "url": "https://it.wikipedia.org/wiki?curid=3066257", "title": "Bed\u0159ich Bridel", "text": "Biografia.\nStudi\u00f2 al liceo dei gesuiti di Praga. Nel 1637 entr\u00f2 nella Compagnia di Ges\u00f9 e fu ordinato sacerdote verso il 1650. Dal 1656 al 1660 diresse la tipografia dei gesuiti del Clementinum di Praga. Dopo il 1660 si dedic\u00f2 esclusivamente alle missioni e alla predicazione in Boemia. Mor\u00ec di peste.\nOpera.\nLa produzione letteraria di Bridel \u00e8 varia, utilizz\u00f2 diverse forme e diversi generi. La maggior parte delle sue opere sono libri di catechismo. Tradusse anche testi tedeschi e latini in ceco."}
{"id": "3066259", "revid": "1543377", "url": "https://it.wikipedia.org/wiki?curid=3066259", "title": "Melchiade Gabba", "text": "Nel primo dopoguerra ricopr\u00ec il ruolo di direttore della Regia agenzia politica del Regno d\u2019Italia presso le repubbliche di Georgia, Azerbaigian e di Armenia (28 febbraio 1920-16 marzo 1922), di Comandante del Regio corpo truppe coloniali d'Eritrea e di primo Aiutante di campo generale di S.A.R. il Principe del Piemonte (17 novembre 1932-25 maggio 1934). Durante la guerra d'Etiopia fu Capo di stato maggiore del Comando superiore dell'Africa Orientale, divenendo poi Senatore del Regno d'Italia il 25 marzo 1939. Tra il luglio 1943 e il 24 febbraio 1944 ricopr\u00ec l'incarico di Ministro dell'Africa Italiana.\nBiografia.\nNacque a Milano il 20 agosto 1874, figlio del nobile Alberto e dalla nobildonna Giulia Sozzani, entrambi appartenenti all'aristocrazia milanese. Giovanissimo decise di intraprendere la carriera militare, dapprima frequentando, a partire dal 15 ottobre 1892, il Collegio Militare di Milano e poi la Regia Accademia d\u2019artiglieria e genio ove si iscrisse l'8 agosto 1895.\nPass\u00f2 infine alla Scuola di guerra nel 1905. Dal 1911 al dicembre 1915 fu in Eritrea come ufficiale del Corpo di Stato maggiore, e poi comandante l'artiglieria del Regio corpo truppe coloniali.\nRientrato in Patria in piena prima guerra mondiale, a partire dal maggio 1916, con il grado di tenente colonnello, prest\u00f2 servizio sul fronte giulio al comando di un gruppo di unit\u00e0 d'artiglieria del XVIII Corpo d'armata e del XX Corpo d'armata. Fu poi Capo di stato maggiore della 13\u00aa Divisione, della 57\u00aa Divisione, e Capo dell\u2019ufficio operazioni e affari generali del Capo di stato maggiore del Regio Esercito, generale Luigi Cadorna. In seguito ricopr\u00ec il ruolo di Capo di stato maggiore del XXIX Corpo d'armata, del XIV Corpo d'armata e Capo di stato maggiore della Divisione militare territoriale di Chieti.\nDivenne membro della Societ\u00e0 geografica italiana (1919) perfezionandosi nella cartografia militare. Promosso colonnello, fu capo di una missione militare in Transcaucasia, e poi ricopr\u00ec il ruolo di direttore della Regia agenzia politica del Regno d'Italia presso le repubbliche di Georgia, Azerbaigian e di Armenia (28 febbraio 1920-16 marzo 1922). Rientrato in Italia fu in successione Capo di stato maggiore del III Corpo d'armata di Milano, Capo ufficio operazioni allo Stato maggiore dell'Esercito, e segretario del Consiglio dell'Esercito (1921). Nel settembre 1921 ritorn\u00f2 in Eritrea come comandante di quel corpo di truppe coloniali.\nPromosso generale di brigata nel maggio 1926 e nel 1927 nominato Capo di stato maggiore del comando designato d'armata di Firenze. Nel gennaio 1931 \u00e8 promosso generale di divisione, e divenne Comandante della 20\u00aa Divisione di fanteria \"Curtatone e Montanara\". Fu poi primo Aiutante di campo generale di S.A.R. il Principe di Piemonte (17 novembre 1932-25 maggio 1934). Nel 1934 si iscrive al PNF. Nel novembre 1934 fu promosso al grado di generale di corpo d'armata. Dal marzo 1935 prese parte alla guerra d'Etiopia come Capo di stato maggiore del Comando superiore dell'Africa Orientale, retto dal generale Emilio de Bono. Nel 1936 divenne generale designato d'armata\nNominato senatore del Regno d'Italia il 25 marzo 1939 su proposta del Ministro della guerra, divenne Membro della Commissione degli affari dell'Africa italiana (dal 1939 e poi Vicepresidente della medesima commissione dal 1941) e Membro della Commissione per il giudizio dell'Alta Corte di Giustizia (1939-1943). Nel maggio 1940 \u00e8 promosso generale d'armata.\nIl 27 luglio 1943 viene nominato da Pietro Badoglio Ministro dell'Africa Italiana, carica che deterr\u00e0 sino al 24 febbraio 1944 quando tale ministero verr\u00e0 assunto \"ad interim\" da Badoglio, e pochi mesi dopo dichiarato decaduto dal Senato.\nRitiratosi a vita privata dopo la formazione della Repubblica Italiana, si spense a Roma il 17 novembre 1952."}
{"id": "3066261", "revid": "33980696", "url": "https://it.wikipedia.org/wiki?curid=3066261", "title": "Elvira Giorgianni", "text": ""}
{"id": "3066265", "revid": "92723", "url": "https://it.wikipedia.org/wiki?curid=3066265", "title": "Fridrich Bridelius", "text": ""}
{"id": "3066273", "revid": "133248", "url": "https://it.wikipedia.org/wiki?curid=3066273", "title": "V\u0103ratec", "text": "V\u0103ratec \u00e8 una localit\u00e0 nel distretto di Neam\u021b (in romeno Jude\u021bul Neam\u021b) che \u00e8 uno dei 41 distretti della Romania, ubicato nella regione storica della Moldavia.\nIl monastero di V\u0103ratec.\nNel territorio comunale sorge il monastero ortodosso di V\u0103ratec."}
{"id": "3066275", "revid": "89146", "url": "https://it.wikipedia.org/wiki?curid=3066275", "title": "Festa di Santa Maria di Mezz'Agosto", "text": ""}
{"id": "3066286", "revid": "1543377", "url": "https://it.wikipedia.org/wiki?curid=3066286", "title": "Columbus (Mississippi)", "text": "Columbus \u00e8 una citt\u00e0 (\"city\") degli Stati Uniti d'America, capoluogo della contea di Lowndes, nello Stato del Mississippi."}
{"id": "3066289", "revid": "123004155", "url": "https://it.wikipedia.org/wiki?curid=3066289", "title": "Francesco Scavullo", "text": "Biografia.\nNato a Staten Island, Scavullo inizia a perseguire la sua passione per la fotografia di moda sin da piccolo. Ogni volta che la sua famiglia era in vacanza ne approfittava per usare la macchina del padre: le sue prime modelle erano state le sorelle, ricreando ci\u00f2 che vedeva su Vogue o su Harper's Bazaar. Dopo essersi diplomato nel 1945, Scavullo inizia a lavorare per uno studio che produceva cataloghi di moda. Presto si spost\u00f2 su \"Vogue\". Scavullo trascorse tre anni come assistente di Horst P. Horst, studiando le sue tecniche. Nel 1948, cre\u00f2 una copertina per \"Seventeen\" che gli sanc\u00ec un contratto con la rivista. Di l\u00ec a poco apr\u00ec il proprio studio a Manhattan.\nNel 1969, Scavullo ritrasse la cantante Janis Joplin, con una sigaretta in mano, un quadro esposto all'Amon Carter Museum a Fort Worth, in Texas. Il poster del Museo descrive Joplin, morta tragicamente nel 1970, come colta nel \"fervore dello spirito libero tipico della rivoluzione controculturale.\"\nAlla fine degli anni settanta esegu\u00ec il ritratto fotografico della pittrice Bridget Bate Tichenor.\nAlcuni dei pi\u00f9 controversi lavori di Scavullo includevano un nudo sulla pagine centrale di \"Cosmopolitan\" di Burt Reynolds, e fotografie di una giovane Brooke Shields che alcuni considerarono eccessivamente sessuale.\nFrancesco divenne anche amico di una giovane adolescente proveniente da Filadelfia, la futura supermodella Gia Carangi, della cui carriera sar\u00e0 in larga parte artefice. In seguito, quando la dipendenza da eroina della Carangi le rese impossibile trovare lavoro, Scavullo continu\u00f2 ad impiegarla e a sostenerla fino alla sua morte, causata da complicanze associate all'AIDS.\nIl lavoro di Scavullo \u00e8 stato anche utilizzato nelle copertine di \"Seventeen\", \"Harper's Bazaar\", e \"Rolling Stone\". Pubblic\u00f2 anche molti libri, dal \"Scavullo on Beauty\" del 1976 al \"Scavullo Nudes\" del 2000.\nMorte.\nScavullo muore di insufficienza cardiaca a 82 anni a New York, il 6 gennaio 2004. Lascia il suo compagno nella vita e nell'arte, Sean Byrnes."}
{"id": "3066293", "revid": "767487", "url": "https://it.wikipedia.org/wiki?curid=3066293", "title": "Laurens (Iowa)", "text": "Laurens \u00e8 una citt\u00e0 degli Stati Uniti d'America, nella Contea di Pocahontas dello Stato dell'Iowa."}
{"id": "3066294", "revid": "174925", "url": "https://it.wikipedia.org/wiki?curid=3066294", "title": "Ghiacciaio del Monte Bianco", "text": "Il ghiacciaio del Monte Bianco \u00e8 un ghiacciaio del massiccio del Monte Bianco, che scende dall'omonima vetta e confluisce nel ghiacciaio del Miage. Il ghiacciaio \u00e8 di tipo vallivo. L'esposizione del ghiacciaio nel sud-est del massiccio dal versante valdostano, anche se \u00e8 ubicabile in prossimit\u00e0 della vetta.\nIl ghiacciaio prende forma sotto la punta Pfann (3.980\u00a0m), scorre tra il gruppo Brouillard-Innominata (ad oriente) e le rocce del Monte Bianco (3.880\u00a0m) (ad occidente) ed infine confluisce nel ghiacciaio del Miage ad un'altezza di circa 2.400\u00a0m."}
{"id": "3066296", "revid": "287204", "url": "https://it.wikipedia.org/wiki?curid=3066296", "title": "Ponce V di Emp\u00faries", "text": "Origine.\nSecondo il documento n\u00b0 MVI del 24 luglio 1280 della \"Colecci\u00f3n diplom\u00e1tica del Condado de Besal\u00fa (Tome XII, II)\", in cui la madre, Sibila di Palau, lo cita come conte di Emp\u00faries e conferma che era figlio del Emp\u00faries, Ugo V a sua volta figlio di Ponzio IV (\"Hugonis patris sui et Poncii Hugonis quondam avi predicti filii nostri\") del conte e della stessa Sibilla (\u2020 dopo il 28 luglio 1280), viscontessa (risulta viscontessa dal 1247 o prima, come ci conferma il documento n\u00b0 DCCCXVIII del 21 febbraio 1247 della \"Colecci\u00f3n diplom\u00e1tica del Condado de Besal\u00fa (Tome XII, II)\", in cui la madre, Geralda, vende una signoria in nome della figlia di cui \u00e8 tutrice, citandola come viscontessa) di Bas, figlia del visconte di Bas, Simone di Palau e di Geralda di Anglesola, come ci conferma lo stesso documento n\u00b0 DCCCXVIII.Ugo V d'Emp\u00faries, sempre secondo il documento n\u00b0 MVI del 24 luglio 1280 della \"Colecci\u00f3n diplom\u00e1tica del Condado de Besal\u00fa (Tome XII, II)\", era figlio del conte di Emp\u00faries, Ponzio IV e della sua seconda moglie, Teresa Fern\u00e1ndez de Lara, figlia del conte Fernando N\u00fa\u00f1ez de Lara, Signore di Castrogeriz e della moglie, Mayor.\nBiografia.\nDi Ponzio V si hanno scarse notizie.Alla morte di suo padre, Ugo V, che, avvenne verso il 1277 circa, Ponzio gli succedette come Ponzio V, conte di Empuries.\nNel 1281, Ponzio non riusc\u00ec ad impedire a sua madre, la viscontessa Sibilla di Palau, di vendere la viscontea di Bas al re della Corona d'Aragona, Pietro III il Grande. Nel 1285 Ponzio venne investito della viscontea di Bas, per aver aiutato Pietro III nel contrastare la crociata aragonese, di quello stesso anno, voluta dal papa Martino IV e sostenuta dal re di Francia, Filippo III l'Ardito, contro il regno di Aragona, soprattutto perch\u00e9 Ponzio aveva difeso la viscontea di Bas contro gli invasori. Inoltre, per tutti i servigi resi durante la guerra, Pietro III lo ricompensa con i diritti su Fernando e Castellfollit de Riubreg\u00f3s.\nDopo la morte di Pietro III (11 novembre 1285), Ponzio V fu consigliere del nuovo re d'Aragona, Alfonso III il Liberale, che aiut\u00f2 durante i due tentativi francesi di invasione, rispettivamente del 1286 e 1288.\nDopo la morte di Alfonso III (18 giugno 1291), Ponzio si rec\u00f2 in Sicilia, per rendere omaggio al nuovo re d'Aragona, Giacomo II il Giusto, che era gi\u00e0 re di Sicilia. Ponzio prese servizio come ammiraglio nella flotta di Giacomo II che dalla Sicilia nel luglio 1291, lo riport\u00f2 in Catalogna. Fu in quel periodo che Ponzio don\u00f2 la viscontea di Bas a suo fratello Ugo che era rimasto in Sicilia.; infatti, secondo il documento n\u00b0 MLXVII della \"Colecci\u00f3n diplom\u00e1tica del Condado de Besal\u00fa (Tome XII, II)\", Ponzio, conte di Emp\u00faries e visconte di Bas, fece dono della viscontea di Bas a suo fratello Ugo, a patto che, in mancanza di eredi, la viscontea sarebbe tornata ai Conti di Emp\u00faries.\nQuando Giacomo II, nel 1295, firm\u00f2 il Trattato di Anagni con i francesi e il Papato di papa Bonifacio VIII, mettendo cos\u00ec fine alla Guerra dei Vespri, la popolazione siciliana si ribell\u00f2 e offr\u00ec il trono al fratello minore di Giacomo II, Federico, che gi\u00e0 governava la Sicilia per conto del fratello e che fu incoronato re a Palermo. Quando Federico venne a sapere che Giacomo II, dopo essersi alleato, nel 1297, con il papato e gli Angioini, si stava preparando per muovergli guerra, sped\u00ec un messaggero, Mountainer P\u00e9rez de Sosa, in Catalogna cercando strenuamente (nel 1298) di fomentare i baroni e le citt\u00e0 a ribellarsi contro Giacomo II. Mountainer porta con lui un poema occitano, \"Ges per guerra no.m chal aver consir\", pensato come una forma di comunicazione con i suoi sostenitori in Catalogna. Questo comunicato ufficiale sembra avere avuto in mente Ponzio V come destinatario, per cui il conte scrive una risposta (sotto il titolo \"con d'Emppuria\"), \"A l'onrat rei Frederic terz vai dir\", in cui egli elogia il tatto e la diplomazia di Federico, ma dicendogli schietto che egli non abbandoner\u00e0 il suo sovrano. Questa transazione poetica viene di solito datata a gennaio \u2013 marzo, primavera o agosto del 1296, ma Ger\u00f3nimo Zurita nel XVII secolo in modo specifico data l'ambasciata di Mountainer al 1298.\nNella guerra successiva, Ponzio e i suoi vassali combattono con le galere di Giacomo II nella Battaglia di Capo d'Orlando, del 1299, che vide la vittoria della flotta catalana, comandata dal Lauria, mentre suo fratello Ugo combatte tra le navi di Federico. Molti studiosi successivi hanno ipotizzato che Ponzio si fosse schierato dalla parte di suo fratello, ma ci\u00f2 risulta inverosimile.\nSuccessivamente Ponzio si ribell\u00f2 contro Giacomo II, espellendo i funzionari reali fuori dalla contea di Emp\u00faries. Ma il re diede prova della sua forza e Ponzio, sconfitto fu costretto a sottomettersi nel 1306.In seguito all'assassinio (ad opera pare del suo eventuale amante di Ponzio V, Pietro di Xesa o Eixesa) del suo primogenito, Ugo, nel 1309, si rec\u00f2 in Sicilia, dove organizz\u00f2 il matrimonio del suo secondogenito, Ponzio, con Elisabetta, figlia illegittima di Federico IIII.\nSul conto di Ponzio V circolavano voci (sembra assai diffuse) di una sua eventuale sodomia fino a dover subire un celebre processo per sodomia nel 1311; infine Giacomo II, nel 1313, invase la contea e lo obblig\u00f2 a cedere il trono a suo figlio Ponzio VI.\nNon si conosce la data esatta della morte di Ponzio V, che avvenne, verso il 1313.\nMatrimonio e discendenza.\nPonzio V aveva sposato, tra il 1281 e il 1282, Marchesa di Cabrera (\u2020 aprile 1328; la morte della contessa di Emp\u00faries \u00e8 citata nel capitolo CCXCV della \"chronicle of Ramon Muntaner\"), la diciottesima viscontessa di Cabrera, figlia di Gerardo VI di Cabrera, diciassettesimo visconte de Cabrera e della moglie Sancha di Santa Eugenia, Signora di Torroella de Montgr\u00ed.Ponzio V da Marchesa ebbe due figli:"}
{"id": "3066297", "revid": "1318658", "url": "https://it.wikipedia.org/wiki?curid=3066297", "title": "Ugo Manaresi", "text": "Biografia.\nStudia all'Accademia delle belle arti di Firenze e all'Accademia Navale di Livorno. Diventa capitano di lungo corso ma non esercita che sporadicamente questa professione, che dovette influenzarlo non poco nell'esercizio della sua pittura, soprattutto a livello narrativo e nel reperimento dei soggetti per le sue opere.\nI suoi temi prediletti hanno a che vedere con il mare, visto sia nel suo aspetto placido, che in quello irruente e violento. Raffigura solitamente imbarcazioni e velieri, con una perizia tecnica notevole, e perfeziona il suo linguaggio nella rappresentazione di scenografici naufragi o di onde che vanno a sbattere contro gli scogli. \nLa sua pittura, che indulge ai particolari, non mostra interesse per la ritrattistica.\nAnima inquieta, ha partecipato a varie esposizioni a carattere nazionale, sebbene le sue presenze alle pi\u00f9 alte manifestazioni artistiche italiane siano state scarne. Per contro, la sua opera ha riscosso sempre una notevole attenzione da parte del collezionismo.\n\u00c8 stato maestro di Renuccio Renucci, che proprio da lui ha ereditato quella sorta di devozione per le vicende marittime e marinare e del postmacchiaiolo livornese Oscar Ghiglia."}
{"id": "3066299", "revid": "339392", "url": "https://it.wikipedia.org/wiki?curid=3066299", "title": "Pon\u00e7 Hug V d'Emp\u00faries", "text": ""}
{"id": "3066300", "revid": "339392", "url": "https://it.wikipedia.org/wiki?curid=3066300", "title": "Pons Uc", "text": ""}
{"id": "3066302", "revid": "118267549", "url": "https://it.wikipedia.org/wiki?curid=3066302", "title": "Carlo Servolini", "text": "Biografia.\nNato da umile famiglia, studia prima alla Scuola di Arti e Mestieri di Livorno, sotto la guida di Lorenzo Cecchi e poi alla Accademia di belle arti di Firenze. Diventa poi insegnante di Disegno negli Istituti tecnici.\nContemporaneamente ha modo di frequentare gli ambienti artistici-culturali livornesi, in particolar modo il Caff\u00e8 Bardi, dove entra in contatto con le idee della Rosacroce cattolica di Jos\u00e9phin P\u00e9ladan importate nella citt\u00e0 dall'incisore belga Charles Doudelet.\nL'attenzione che Servolini rivolge all'umanit\u00e0 si circostanzia in una serie di quadri come i \u201cNotturni\u201d, o come quelli che immortalano gli aspetti pi\u00f9 inquietanti dei conflitti bellici. \nIl suo naturalismo postmacchiaiolo \u00e8 dunque in primo luogo specchio della dolorosa condizione in cui si dibatte l'uomo.\n\u00c8 soltanto negli anni trenta che Carlo Servolini accede ai circuiti artistici che pi\u00f9 contano, sia a livello nazionale che internazionale. Partecipa alla Biennale di Venezia nel 1936, 1940 e 1942, e alla Quadriennale di Roma, nel 1935, 1939 e 1943. Espone poi con successo ad importanti manifestazioni inglesi e americane.\nPratica con efficacia anche l'arte incisoria, ispirando anche suo figlio, Luigi Servolini che presto ne diverr\u00e0 un maestro."}
{"id": "3066303", "revid": "287204", "url": "https://it.wikipedia.org/wiki?curid=3066303", "title": "Johan Nieuhof", "text": "Biografia.\nNacque a Uelsen, cittadina della quale il padre, originario di Zwolle, era sindaco. Nieuhof part\u00ec per il Brasile nel 1640 come candidato funzionario di riserva e da allora, tranne due brevi visite alla famiglia nel 1658 e nel 1671, pass\u00f2 il resto della sua vita all'estero. Dopo un'avventurosa carriera al servizio della Compagnia Olandese delle Indie Orientali (VOC), tra il 1660 e il 1667 lavor\u00f2 in India e Ceylon, per poi trasferirsi a Giacarta fino al 1670. Durante un viaggio in Madagascar a bordo di uno \"sloop\", scomparve senza lasciare tracce durante le ricerche di acqua potabile che l'avevano condotto in terraferma.\nL'ambasciata in Cina e la relazione.\nNella prima met\u00e0 del XVII secolo la VOC tent\u00f2 di spezzare il monopolio che i portoghesi esercitavano sul commercio con Macao. Dopo aver fallito nell'intento, inviarono quattro ambascerie a Pechino tra il 1655 e il 1685. Le relazioni di questi inviati e i racconti dei missionari gesuiti rappresentavano le sole fonti di informazione attendibili sulla Cina disponibili in Europa occidentale. Come responsabile della missione della VOC a Pechino del 1655, Johan Nieuhof aveva ricevuto istruzione di osservare e disegnare \"\"fattorie, citt\u00e0, palazzi, fiumi... e le altre costruzioni\" che avesse avuto occasione di incontrare .\nAl suo ritorno, nel 1658, affid\u00f2 le proprie annotazioni e i propri schizzi al fratello Hendrik, che in seguito ringrazi\u00f2 quando alla fine (nel 1665) pubblic\u00f2 un ampio studio sulla Cina, ricco di immagini, testi e descrizioni dei pi\u00f9 recenti avvenimenti storici. Hendrik dedic\u00f2 il proprio lavoro a Hendrik Laurenszoon Spiegel e Cornelis Jan Witsen (padre di Nicolaes Witsen), amministratori, rispettivamente delle compagnie delle Indie orientali e occidentali. In \"Scheepsbouw\"\" di Nicolaes Witsen (1671) si pu\u00f2 trovare ulteriore materiale, raccolto da Nieuhof, sulle imbarcazioni cinesi.\nDell'opera di Hendrik vennero realizzate anche versioni in francese (1665), tedesco (1666), latino (1668) e inglese (1669); tutte le versioni conobbero almeno due edizioni.\nLe 150 illustrazioni realizzate da Nieuhof furono fonte di ispirazione per oggetti e costruzioni ispirate alla Cina, che furono particolarmente popolari nel XVIII secolo. Molti artisti e architetti basarono i loro progetti sui disegni presenti nel libro di Nieuhof. I disegni originali sono stati ritrovati nel 1984 nella collezione del principe Rolando Napoleone Bonaparte, un antropologo che aveva raccolto materiale sul Madagascar, sulla Lapponia e sui nativi americani."}
{"id": "3066305", "revid": "169529", "url": "https://it.wikipedia.org/wiki?curid=3066305", "title": "Domenico Tumiati", "text": "Biografia.\nNasce a Ferrara da famiglia agiata: suo padre Gaetano era un famoso avvocato - residente nella centralissima via Palestro al numero 31, ove \u00e8 stata posta una lapide a memoria dell'illustre dinastia - ed i suoi fratelli erano il poeta e scrittore Corrado Tumiati, il professore universitario e giurista Leopoldo Tumiati e l'attore Gualtiero Tumiati; era anche zio del giornalista e scrittore Gaetano Tumiati e del giovane Francesco Tumiati, eroe dell'antifascismo ferrarese. Sin da giovane viene attratto dalle lettere e dal teatro. Inizia a comporre testi sia in versi che in prosa e i suoi lavori vengono ben presto allestiti e, in molti casi, interpretati dal fratello Gualtiero che, nel frattempo, aveva intrapreso con successo la carriera di attore. Le sue opere hanno inizialmente uno sfondo fantastico e cavalleresco che gli valgono l'appellativo di \"l'ultimo dei poeti cavallereschi\".\nDiversi dei suoi poemetti in versi vengono adattati con musiche di un altro illustre ferrarese, il maestro Vittore Veneziani, poi messi in scena e recitati (come accade nel 1903 nel cortile del Castello Estense, illuminato da torce a vento, con sfarzo di costumi rinascimentali, alla presenza di Gabriele D'Annunzio in una rappresentazione che costituisce un evento, non soltanto per Ferrara) dal fratello Gualtiero.\nLa sua grande fama gli venne soprattutto dai drammi storici, che esaltavano le gesta dei grandi del Risorgimento - Mazzini, Garibaldi, Cavour - nell'interpretazione dei maggiori attori dell'epoca come Amedeo Chiantoni, Ermete Zacconi e Annibale Ninchi. Molti di questi lavori iconografici del Risorgimento italiano (\"Garibaldi\", \"Il tessitore\", \"Re Carlo Alberto\", \"Giovine Italia\"), fiabeschi (\"La principessa Pisello\"), cavallereschi (\"Guerrin Meschino\", \"Parisina\") riscuotono un notevole successo e fanno di lui un drammaturgo affermato. Immerso in questo mondo storico, a tratti fiabesco, scrive il dramma \"Ramon Escudo\" nel 1904 e ne trae anche un'opera il cui manifesto \u00e8 opera di Adolfo De Carolis; la prima a Bologna \u00e8 recitata nel teatro Eleonora Duse. \nLasciata Ferrara, trascorre la maggior parte della sua vita a Firenze in un aristocratico isolamento, lontano dai circoli letterari, in un legame quasi esclusivo con la moglie, la marchesa vicentina Margherita Roi, nipote di Antonio Fogazzaro.\nOpere.\nMelologhi.\nMusica di Vittore Veneziani:"}
{"id": "3066307", "revid": "108487185", "url": "https://it.wikipedia.org/wiki?curid=3066307", "title": "Ferdinando Leopoldo Del Migliore", "text": "Biografia.\nFu autore di oltre 120 spogli su Firenze che nel 1745 entrarono in possesso dell'erudito archivista e bibliotecario Antonio Maria Biscioni il quale, a sua volta, nel 1756 li don\u00f2 alla Biblioteca Magliabechiana di Firenze; sono ora conservati nella Biblioteca Nazionale Centrale di Firenze alle classi XXV e XXVI dei manoscritti Magliabechiani. Gi\u00e0 nel XVIII secolo il padre Richa, che esamin\u00f2 tali documenti per la sua opera sulle chiese fiorentine li giudic\u00f2 di dubbio valore. Successivamente si osserv\u00f2 che il del Migliore interpolava abitualmente i risultati delle sue ricerche con fatti non documentati e talora aveva inventato di sana pianta l'esistenza di alcuni documenti. Per esempio, \u00e8 stata dimostrata l'invenzione di documenti relativi a un certo Salvino degli Armati, che sarebbe stato inventore degli occhiali; il Del Migliore cerc\u00f2 di dimostrare l'origine fiorentina di questa invenzione \u00abtirando fuori un suo \"Sepoltuario antico\", se non che nessuno lo aveva veduto n\u00e9 mai lo vide\u00bb."}
{"id": "3066308", "revid": "55935", "url": "https://it.wikipedia.org/wiki?curid=3066308", "title": "Leopoldo Ferdinando Del Migliore", "text": ""}
{"id": "3066309", "revid": "1543377", "url": "https://it.wikipedia.org/wiki?curid=3066309", "title": "Yves Farge", "text": "Vita.\nFarge fu un giornalista del \"Progr\u00e8s de Lyon\". Il suo collega Georges Altman lo mise in contatto con il movimento dei Franchi tiratori della Resistenza francese. Nel 1942 Farge incontr\u00f2 Jean Moulin. Gli venne affidata l'organizzazione militare sulle Prealpi del Vercors. Fu inoltre membro dello Stato Maggiore diretto dal Generale Charles Delestraint. Dopo l'arresto di queste due figure di spicco del movimento resistente, Farge si ritrov\u00f2 ricercato dalla Gestapo e dovette riparare a parigi, dove diresse il \"Comit\u00e9 d'action contre la d\u00e9portation\".\nFu nominato da Charles de Gaulle \"commissaire de la R\u00e9publique\" per i dipartimenti della regione del Rodano: salv\u00f2 800 ostaggi destinati alla fucilazione nel Fort Montluc di Lione.\nPoliticamente Yves Farge si mantenne su posizioni progressiste e vicine alle teorie comuniste. Svolse l'incarico, particolarmente oneroso, di ministro del \"ravitaillement\" ('vettovagliamento'), durante il governo provvisorio di Georges Bidault, tra l'8 gennaio ed il 16 dicembre 1946. Si mostr\u00f2 particolarmente avverso al contrabbando di vino ed al mercato nero.\nPartecip\u00f2 alla fondazione del \"Mouvement de la Paix\" nel 1947, del quale fu presidente dalla creazione sino alla morte, sopravvenuta nel 1953 in seguito ad un incidente d'auto in Georgia. Fu inoltre membro del Consiglio Mondiale per la Pace. Per le sue azioni in supporto della pace, ricevette, postumo, il Premio Lenin per la pace nel 1953.\nFarge fu insignito anche del titolo di \"Compagnon de la Lib\u00e9ration\"."}
{"id": "3066310", "revid": "55935", "url": "https://it.wikipedia.org/wiki?curid=3066310", "title": "Leopoldo del Migliore", "text": ""}
{"id": "3066312", "revid": "447535", "url": "https://it.wikipedia.org/wiki?curid=3066312", "title": "Barrichello", "text": ""}
{"id": "3066313", "revid": "352448", "url": "https://it.wikipedia.org/wiki?curid=3066313", "title": "Guerra dei Vespri", "text": ""}
{"id": "3066314", "revid": "615138", "url": "https://it.wikipedia.org/wiki?curid=3066314", "title": "Ambasciata d'Italia a Vienna", "text": "L'Ambasciata d'Italia a Vienna (in tedesco, \"Italienische Botschaft in Wien\") \u00e8 la missione diplomatica della Repubblica Italiana nella Repubblica d'Austria.\nHa sede a Vienna, presso il Palazzo Metternich al n\u00b0 27 di Rennweg, al terzo distretto nelle vicinanze del centro della citt\u00e0.\nStoria.\nIl palazzo in cui ha sede l'ambasciata fu abitato, all'inizio del XIX secolo, dal principe Klemens von Metternich, Cancelliere di Corte e ambasciatore austriaco a Parigi alla corte di Napoleone. Il principe visse nel palazzo dal 1809 al 1848, quando, a causa della rivoluzione scoppiata in quell'anno, dovette prendere la via dell'esilio. Al rientro dall'esilio, due anni dopo, pot\u00e9, su permesso dell'imperatore Francesco Giuseppe, ritornare ad abitare nella villa dove mor\u00ec nel 1859.\nDopo la morte del Metternich, la villa cadde in rovina, fino a che, nel 1908, fu comprata dallo Stato Italiano per un milione di corone austriache per farne la propria ambasciata, fino ad allora ospitata a palazzo Palffy.\nDurante la prima guerra mondiale, in cui l'Italia combatt\u00e9 contro l'impero austro-ungarico, l'ambasciata venne chiusa, cos\u00ec come durante la seconda guerra mondiale, durante la quale l'ambasciata sub\u00ec miracolosamente lievissimi danni, a differenza delle ambasciate sovietica e tedesca, situate a poca distanza.\nFu infine restituita definitivamente allo Stato Italiano nel 1946, a guerra finita."}
{"id": "3066315", "revid": "287204", "url": "https://it.wikipedia.org/wiki?curid=3066315", "title": "Emiliano Insua", "text": ""}
{"id": "3066322", "revid": "1573940", "url": "https://it.wikipedia.org/wiki?curid=3066322", "title": "Mycteria americana", "text": "La cicogna americana (Mycteria americana ) \u00e8 una specie della famiglia dei Ciconiidi.\nDescrizione.\n\u00c8 un uccello con la livrea bianca, capo e collo glabri di colore nero-bluastro, come i piedi. Nidifica sugli alberi in colonie densamente popolate, che si estendono dalla Carolina meridionale fino alla regione di Buenos Aires.\nBiologia.\nLe cicogne americane vivono in prevalenza di pesci, che catturano spesso anche a 40\u00a0km di distanza dal nido. Possono superare senza particolari sforzi grandi distanze, in quanto esse adottano il volo planato, consumando di conseguenza una minima quantit\u00e0 di energia.\nRiproduzione.\nIn Florida, la deposizione delle uova inizia verso la fine dell'anno, in concomitanza con il sopraggiungere della stagione secca. Se in questo periodo cadono violente piogge, le cicogne non covano: un simile comportamento \u00e8 probabilmente da ricondursi al fatto che, durante il periodo della siccit\u00e0, i pesci si raccolgono in una zona pi\u00f9 limitata e quindi gli uccelli li possono catturare pi\u00f9 facilmente. Le zampe delle cicogne appaiono spesso coperte da uno strato bianco simile a calce; quando la temperatura \u00e8 molto elevata gli uccelli fanno cadere la propria urina su di esse, e questa evaporando d\u00e0 una sensazione di refrigerio alle cicogne stesse. Un comportamento analogo fu osservato anche nelle cicogne lattee e nelle cicogne bianche."}
{"id": "3066324", "revid": "380453", "url": "https://it.wikipedia.org/wiki?curid=3066324", "title": "University of California, Los Angeles Men's Volleyball", "text": "La University of California, Los Angeles Men's Volleyball \u00e8 una squadra di pallavolistica maschile appartenente alla University of California, Los Angeles. \n\u00c8 la squadra pi\u00f9 titolata in ambito universitario, con ben diciannove vittorie.\nStoria.\nLa squadra di pallavolo maschile della University of California, Los Angeles, nota semplicemente come UCLA o USC Bruins, ha preso parte a tutte le edizioni della NCAA Division I. Ha vinto le prime tre edizioni del campionato consecutivamente, dominando anche nelle corso delle edizioni successive, con la vittoria di tredici delle prime venti edizioni del campionato.\nNel corso degli anni novanta, la squadra ha continuato a vincere, aggiudicandosi per altre quattro volte il campionato. Negli ultimi anni, per\u00f2, ha perso lo smalto di un tempo, vincendo il campionato in maniera molto pi\u00f9 sporadica. L'ultima vittoria \u00e8 datata 2006."}
{"id": "3066328", "revid": "287204", "url": "https://it.wikipedia.org/wiki?curid=3066328", "title": "Sportklub Rapid 2010-2011", "text": "Questa pagina raccoglie i dati riguardanti lo Sportklub Rapid nelle competizioni ufficiali della stagione 2010-2011.\nStagione.\nLa stagione del Rapid comincia in luglio, con la partenza in Bundesliga caratterizzata da una pesante sconfitta in casa del neopromosso Wacker Innsbruck (0-4), e poi in casa contro il Wiener Neustadt. Solo alla terza giornata arriva la prima vittoria, nel \"big match\" contro il Salisburgo, sconfitto 2-1 con un gol di Hofmann al terzo minuto di recupero.\nIn Europa League cammino agevole nel secondo e terzo turno preliminare, contro i modesti lituani del S\u016bduva prima, e quindi contro i bulgari del Beroe Stara Zagora. Il sorteggio del quarto turno preliminare, tenutosi il 6 agosto 2010 a Nyon, ha accoppiato Rapid ed Aston Villa per il secondo anno consecutivo. Come l'anno precedente, i \"bianco-verdi\" superano il turno qualificandosi per la fase a gruppi.\nIl 20 agosto viene concluso l'accordo coi Rangers per il trasferimento di Nikica Jelavi\u0107 in Scozia, per la cifra di 4 milioni di sterline. Il 30 agosto la societ\u00e0 annuncia l'arrivo dell'olandese Vennegoor of Hesselink, svincolato dal retrocesso Hull City. Si tratta del terzo giocatore olandese nella storia del club.\nIl 28 novembre 2010, dopo cinque anni di attesa, il Rapid torna a vincere un derby in casa dell'Austria, grazie alla rete di Hamdi Salihi che costituisce anche il 500\u00b0 gol messo a segno dai bianco-verdi in derby di campionato.\nNel girone di ritorno arrivano la sconfitta di Wiener Neustadt e il pareggio di Salisburgo, prima del successo contro il Kapfenberger (2-0) che segna il ritorno in campo di capitan Hofmann da titolare per la prima volta dal 21 ottobre. Il 13 marzo arriva la seconda vittoria nel derby, sempre per 1-0 e sempre con gol di Salihi.\nL'11 aprile Zoran Bari\u0161i\u0107 assume l'incarico di allenatore \"ad interim\" dopo l'esonero di Peter Pacult. Esordisce con una vittoria per 3-0 a Innsbruck, il 16 dello stesso mese.\nIl 4 maggio, perdendo 2-1 in semifinale a Ried im Innkreis, viene eliminato dalla Coppa d'Austria. Il 22 maggio alcuni \"ultras\" entrano in campo dopo 26 minuti di gioco, provocando la sospensione del derby contro l'Austria Vienna e la sconfitta 0-3 a tavolino. In quel momento il punteggio era di 0-2 in favore dei \"violette\".\nDopo la vittoria dell'ultima giornata sul LASK Linz, il Rapid conclude il campionato al 5\u00ba posto, con 53 punti complessivi, peggior risultato dalla stagione 2005-2006.\nMaglie e sponsor.\nLo sponsor tecnico per la stagione 2010-2011 \u00e8 Adidas, mentre lo sponsor ufficiale \u00e8 Wien Energie. I partner ufficiali sono OMV (petroli), Orange (telefonia), VISA (servizi finanziari), Ottakringer (birrificio), M-Line e tipp3.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nRosa.\n\"Aggiornato al 31 gennaio 2011\"."}
{"id": "3066334", "revid": "6923", "url": "https://it.wikipedia.org/wiki?curid=3066334", "title": "Automotrice FSE Ad 01-10", "text": "Le automotrici del gruppo Ad 01 \u00f7 10 (chiamate comunemente automotrici MAN) sono una serie di rotabili automotori per trasporto di viaggiatori a motore termico, a scartamento normale, costruiti per le Ferrovie del Sud Est e per la Ferrovia della Valle Caudina dalle Officine Meccaniche della Stanga tra 1939 e 1940.\nStoria.\nLe automotrici, costruite dalla \"Stanga\" sulla base di un collaudatissimo progetto della tedesca MAN Maschinenfabrik vennero ordinate intorno al 1938 dalle Ferrovie del Sud Est e dalla Ferrovia della Valle Caudina per l'ammodernamento del proprio servizio ferroviario. Tra 1939 e 1940 ne vennero consegnate 6 unit\u00e0 alle FSE che assegn\u00f2 loro la numerazione Ad 01-06 e poco tempo dopo 4 unit\u00e0 alla FBN; queste ultime tuttavia non fecero molto servizio in quanto a causa dei bombardamenti della seconda guerra mondiale vennero seriamente danneggiate. Nel 1946 i 4 relitti vennero acquisiti dalle FSE che ne affidarono la ricostruzione alla Officine Meccaniche Reggiane e alla Stanga che le consegnarono perfettamente ricostruite tra 1952 e 1953; vennero immatricolate come FSE Ad 07-10.\nLe automotrici, presentate ufficialmente presso la stazione di Martina Franca il 29 aprile 1940, prestarono inizialmente servizio sulla linea Bari-Martina-Taranto effettuando treni classificati \"celeri\" (equivalenti ai \"rapidi\" delle FS, con tanto di supplemento). Con il passare del tempo le automotrici furono adibite ai servizi sulle linee del Salento: l'ultima automotrice in servizio, la Ad 06, svolse i suoi ultimi viaggi nel 1996.\nDelle dieci automotrici MAN ne sono conservate al 2014 due: la Ad 04, preservata per la conservazione, e la Ad 06, ceduta nel 1999 ad un'associazione di Lecce; le altre automotrici sono state demolite nel 2008 ad eccezione delle automotrici Ad 08 e Ad 10 (distrutte da due incendi rispettivamente nel 1981 e nel 1992).\nCaratteristiche tecniche.\nLa struttura della cassa \u00e8 in acciaio saldata elettricamente. Il motore \u00e8 un diesel a 6 cilindri a 4 tempi a iniezione diretta; la sua cilindrata \u00e8 di 31.750\u00a0cm\u00b3 in grado di fornire una potenza massima di 165\u00a0kW a 1000 giri/min. La trasmissione \u00e8 meccanica con due alberi a giunti cardanici tra cambio e assi di un carrello. Il cambio \u00e8 a 4 marce del tipo sempre in presa ad azionamento pneumatico. Il sistema frenante \u00e8 quello a ceppi, ad aria compressa, sistema Westinghouse. La velocit\u00e0 massima raggiunta \u00e8 di 88\u00a0km/h. La capacit\u00e0 di posti a sedere \u00e8 di 16 posti in 1\u00aa classe e di 70 in 2\u00aa classe.\nSuccessivamente al loro ingresso in servizio, su tre unit\u00e0 fu montato un compressore Brown Boveri, per permettere il traino di una carrozza; tale dispositivo fu eliminato negli anni settanta.\nNel 1980 le automotrici furono soggette a revamping: fu sostituito il motore originale con un Breda tipo ID36N6W da 160\u00a0kW, fu variato il rapporto al ponte, spostato il serbatoio del gasolio e sostituita la dinamo con un alternatore. Anche la cassa e gli interni furono rinnovati: cambiarono i sedili, l'impianto di illuminazione, i fanali e i finestrini. Fu inoltre cambiata la livrea, adottandone una analoga a quella delle recenti automotrici Ad 31 \u00f7 45."}
{"id": "3066336", "revid": "31886", "url": "https://it.wikipedia.org/wiki?curid=3066336", "title": "Consiglio dei Dugento", "text": "Il Consiglio dei Dugento, (o Ducento) \u00e8 stato un importante organo deliberativo del Ducato di Firenze e del Granducato di Toscana.\nStoria.\nIl Consiglio dei Dugento, nato ufficialmente il 27 aprile 1532, nella fase di transizione dalla Repubblica fiorentina al ducato mediceo, nonostante il chiaro riferimento nel nome, era composto da 244 membri, nominati direttamente dal duca. La carica di consigliere dei Dugento durava fino alla morte ed era riservata ai soli cittadini fiorentini di et\u00e0 non inferiore ai 35 anni. Bench\u00e9 fortemente esautorato dei propri poteri sotto la Reggenza lorenese, nel 1757 furono aggiunti nuovi 84 membri in gran parte francesi e lorenesi.\nQuesto organo legislativo si occupava delle questioni pi\u00f9 diverse, dalla nomina di alcune magistrature fiorentine al rilascio della cittadinanza fiorentina. \nCon la riforma del 20 novembre 1781, il granduca Pietro Leopoldo abol\u00ec ufficialmente il Consiglio dei Dugento e le sue competenze furono trasferite, alcune, al Magistrato Supremo, e, dopo il 1789, altre al Consiglio di Stato e Finanze."}
{"id": "3066337", "revid": "484532", "url": "https://it.wikipedia.org/wiki?curid=3066337", "title": "Consiglio dei Duecento", "text": ""}
{"id": "3066338", "revid": "339392", "url": "https://it.wikipedia.org/wiki?curid=3066338", "title": "Giacomo I di Sicilia", "text": ""}
{"id": "3066339", "revid": "352448", "url": "https://it.wikipedia.org/wiki?curid=3066339", "title": "Ger\u00f3nimo Zurita", "text": ""}
{"id": "3066340", "revid": "83531", "url": "https://it.wikipedia.org/wiki?curid=3066340", "title": "Stadio comunale Giovanni Scavo", "text": "Lo stadio Giovanni Scavo \u00e8 il principale impianto sportivo della citt\u00e0 di Velletri. Ospita le gare interne della VJS Velletri Calcio, ma \u00e8 alla ribalta internazionale per essere la sede del Meeting Internazionale Citt\u00e0 di Velletri.\nStoria.\nNato per ospitare le gare interne della squadra calcistica veliterna, lo stadio comunale ha una capienza di 3.028 posti a sedere ed \u00e8 intitolato al veliterno Giovanni Scavo, ex campione italiano di atletica leggera del 1957 degli 800 m piani e della staffetta 4\u00d7400 m. Tale denominazione \u00e8 stata adottata soltanto nel 1990. Prima il nome dell'impianto era \"comunale\". Lo stadio si trova in piazzale Giovanni Vincenzo Savo (ex campione italiano professionisti dei pesi mosca di pugilato negli anni 1930-1931).\nDopo la ristrutturazione e il rimodernamento dei primi anni '90, che tra l'altro ha portato notevoli disagi alla squadra costretta a giocare in trasferta tutte le gare del suo campionato di Serie D, la struttura \u00e8 a norma per la disputa di campionati nazionali calcistici ed eventi di atletica, come testimonia il meeting internazionale dal 2002. \u00c8 uno degli impianti pi\u00f9 importanti della regione Lazio e del Centro Italia.\nNel 2016 l'impianto \u00e8 stato oggetto di ristrutturazione con la piantumazione di un nuovo manto erboso, il rifacimento delle tribune e l'ampliamento dei posti, oltre alla messa a nuovo degli spogliatoi. Per la stagione sportiva 2016-2017 tra i beneficiari figureranno anche Real Velletri e Fortitudo Academy, compagini militanti in Prima Categoria.\nCaratteristiche dell'impianto.\nL'impianto \u00e8 situato su di una leggera altura. \u00c8 dotato di tribune divise in settori e posizionate lateralmente al terreno di gioco. Intorno al manto erboso vi \u00e8 una pista di atletica a sei corsie. Lo stadio infatti non \u00e8 dedicato alla sola disciplina calcistica ma anche a quelle atletiche, come testimonia il Meeting Internazionale Citt\u00e0 di Velletri.\nComunemente definite \"tribuna ovest\" e \"tribuna est\", le gradinate dello Scavo possono arrivare a contenere fino a 9.028 spettatori.\nLe dimensioni del campo da gioco sono di 110 metri di lunghezza per 70 di larghezza. Queste misure, frutto della ristrutturazione del campo nel 1990, fanno dello \"Scavo\" uno degli impianti con il terreno di gioco pi\u00f9 grande d'Italia. All'interno dell'impianto A \u00e8 presente anche un vasto piazzale deputato alla sosta di eventuali automobili delle forze dell'ordine, ed un bar. Le biglietterie sono esterne al campo.\nConcerti ed eventi.\nNel 1991 ha ospitato la giornata internazionale del folklore, nella sua settima edizione. Nel 2002 ha invece ospitato il concerto del tour estivo del cantante Jovanotti.\nEventi.\nOltre alle gare interne della VJS Velletri Calcio e al Meeting Internazionale Citt\u00e0 di Velletri, l'impianto \u00e8 sede di numerose gare di atletica leggera, oltre ad eventi regionali di ginnastica, anche a livello giovanile.\nNon ha mai ospitato gare della nazionale italiana di calcio, ma sul terreno di gioco del Comunale sono scese in campo squadre come Milan, Lazio (2007), Roma, Frosinone, Benevento, Torres, L'Aquila, Latina in incontri amichevoli e non. Nel 2008 ha ospitato la finale nazionale di football americano.\nStadio comunale \"G.Scavo B\".\nOltre allo stadio comunale \"Giovanni Scavo\", \u00e8 presente a pochissimi metri di distanza un altro campo regolamentare per gare di calcio a undici denominato comunemente \"Campo B\". Il terreno di gioco misura 105 metri di lunghezza per 65 di larghezza ed \u00e8 in erba sintetica di terza generazione. Utilizzato per altri incontri calcistici delle societ\u00e0 minori di Velletri come:\nNon ha una grande capienza di spettatori: \u00e8 presente infatti soltanto una piccola tribuna in ferro che pu\u00f2 contenere circa 300 persone anche se lateralmente ad un lato del campo vi sono spazi per accogliere pubblico all'impiedi fino ad un numero di 1000 persone. Confina ad est con il piazzale interno dello stadio comunale \"Giovanni Scavo\"."}
{"id": "3066354", "revid": "729019", "url": "https://it.wikipedia.org/wiki?curid=3066354", "title": "Daffney", "text": "\u00c8 meglio conosciuta per le sue apparizioni nella World Championship Wrestling tra il 1999 e il 2001 sotto il ring name Daffney e per aver lavorato per la Total Nonstop Action Wrestling, dove ha debuttato con il ring name di \"The Governor\", una parodia della governatrice dell'Alaska Sarah Palin, prima di ritornare alla \"gimmick\" di Daffney.\nGli inizi.\nShannon \u00e8 nata in una base della United States Air Force a Wiesbaden, Germania Ovest dove suo padre stazionava. Nel 1976 la famiglia \u00e8 ritornata negli Stati Uniti, risiedendo prima a Salt Lake City, Utah e poi a Savannah, Georgia e finalmente nella Base della Scott Air Force a St. Clair County, Illinois. Successivamente si sono trasferiti ad Oxford, Inghilterra per tre anni, prima di spostarsi nella Base della Ramstein Air in Germania fino al 1987, quando suo padre, allora un colonnello, si \u00e8 ritirato.\nShannon si \u00e8 laureata alla Georgia State University nel marzo 1998 con una Laurea in Arti nella produzione di Film e Video, con un piccolo master nella recitazione e musica. Ha iniziato a lavorare per la Media Production prima di diventare un'attrice.\nCarriera.\nWorld Championship Wrestling (1999-2001).\nNel novembre 1999 ha risposto ad un contest della World Championship Wrestling (WCW) che era alla ricerca di nuovi talenti ed \u00e8 stata quindi mandata in televisione. Nella WCW Shannon usava il personaggio di Daffney, la mentalmente instabile fidanzata di David Flair, facendo da manager a lui e a Crowbar. Uno dei marchi di fabbrica di Daffney era un grande urlo a squarciagola quando era a bordo ring. La gimmick era basata in parte su Mallory Knox, il personaggio interpretato da Juliette Lewis nel film \"Natural Born Killers\". Shannon ha citato i cattivi di Batman Harley Quinn come originale ispirazione del suo personaggio La prima apparizione di Daffney \u00e8 stata nell'episodio di \"Nitro\" del 6 dicembre, quando \u00e8 stata mostrata intenta a sedersi sul suo letto e cantando il nome di David.\nIl 15 maggio 2000 Shannon e Crowbar hanno sconfitto il WCW World Cruiserweight Champion Chris Candido e la sua fidanzata Tammy Lynn Sytch in un Mixed Tag Team Match ed entrambi furono dichiarati co-campioni. La settimana successiva, nell'episodio di \"Nitro\" del 22 maggio, Crowbar e Shannon si sono scontrati l'uno con l'altro per determinare l'Undisputed World Cruiserweight Champion. Crowbar si \u00e8 tirato un po' indietro durante il match ma ha continuato a dominare la pi\u00f9 piccola Daffney. Dopo che Candido \u00e8 entrato nel ring e ha messo a segno un reverse piledriver su Crowbar Shannon lo ha schienato inavvertitamente mentre provava a fargli riprendere i sensi e cos\u00ec \u00e8 diventata la seconda donna ad aver mai vinto il Cruiserweight Championship. Il suo regno \u00e8 durato fino al 7 giugno quando Lieutenant Loco ha schienato Disco Inferno in un Three Way Match con in palio il titolo quando Shannon \u00e8 stata ferita da un intervento di Miss Hancock. Shannon ha poi avuto un feud con la Hancock che le aveva rubato le attenzioni di Flair. Shannon ha sconfitto Miss Hancock nel primo Wedding Gown Match della promotion dopo che Miss Hancock si \u00e8 tolta il suo stesso vestito. Shannon \u00e8 cos\u00ec diventata la sola valletta di Crowbar. Ha avuto un breve feud con la valletta di Shane Douglas, Torrie Wilson ma \u00e8 stata usata come wrestler raramente.\nDaffney \u00e8 stata svincolata dalla WCW il 2 febbraio 2001 a causa di tagli nel budget.\nCircuito indipendente (2002-2015).\nShannon ha optato di continuare nel wrestling, frequentando il campo di allenamento della Turnbuckle Championship Wrestling, promotion di Dusty Rhodes a Kennesaw, Georgia per otto mesi.\nHa fatto diverse apparizioni per la nascente Total Nonstop Action Wrestling nel 2002 come Shannon e come Shark Girl (valletta di Shark Boy), e ha lavorato per la Xtreme Pro Wrestling nel 2003 come Lucy, la manager di Vic Grimes. \u00c8 anche apparsa nella Ring of Honor dove ha debuttato il 26 aprile 2003 come Lucy, la valletta dei Second City Saints. Nel luglio 2003 Shannon \u00e8 stata messa sotto contratto di sviluppo dalla World Wrestling Entertainment. Ha lavorato nella Ohio Valley Wrestling come manager di Aaron Stevens fino a quando \u00e8 stata svincolata il 17 dicembre dello stesso anno.\nDopo il licenziamento dalla WWE Shannon ha deciso di ritirarsi dal wrestling professionistico. Intenzionata a focalizzarsi sulla sua carriera da attrice, ha venduto i suoi stivali da wrestling all'allora compagna di stanza Mickie James. Mentre era ritirata Shannon ha lavorato come personal trainer. Nel giugno 2005 ha postato per un sito gestito ed operato da wrestling divas come Francine e Missy Hyatt. Nel febbraio 2006 Shannon \u00e8 tornata nel circuito indipendente. Shannon ha debuttato nella Women's Extreme Wrestling il 6 aprile sotto il ring name di Lucy Furr (\"Lucifer\"), come lumberjill in un match tra Amy Lee e Tai Killer Weed. Il 2 giugno 2006 ad Irondale, Alabama, Shannon ha lottato con El Mexico per l'NWA Wrestle Birmingham Junior Heavywheight Championship. Con l'aiuto del suo manager, Robert Fuller (che si riferiva a Shannon come la sua \"Million Dollar Baby\"), Shannon ha sconfitto El Mexicano vincendo il suo terzo titolo nel pro wrestling. Nel febbraio 2007 ha iniziato a fare apparizioni con la Georgia Wrestling Promotion sia come manager che come arbitro.\nShimmer Women Athletes.\nNell'Aprile 2007 Shannon ha debuttato come Daffney per la Shimmer Women Athletes Ha condotto un'intervista dove ha rivelato il suo desiderio di ritornare a quello che faceva dall'inizio della sua carriera, e cio\u00e8 far\u00e0 la manager. Pi\u00f9 tardi quella sera \u00e8 apparsa come la manager della Wrestler MsChif nel Volume 10 in un suo match contro Amber O'Neal. Daffney ha favorito MsChif impedendo cos\u00ec che Amber potesse ottenere la vittoria. Ha continuato a fare la manager anche nei tre volumi successivi, portando a MsChif vittorie contro Lexie Fyfe, l'Experience (Lexie Fyfe e Malia Hosaka) e Portia Perez, ma anche una vittoria contro \"Dark Angel\" Sarah Stock che le \u00e8 costata l'eliminazione dal torneo per lo SHIMMER Championship. Nel Volume 14 ha fatto il suo debutto in SHIMMER come wrestler lottando il suo primo match in singolo contro Lexie Fyfe, membro dell'Experience. Nel suo match Daffney, in kayfabe, ha riaggravato il suo infortunio alla gamba e Lexie ne ha approfittato per sottometterla con un Leg Lock. Nel post match entrambe Lexie e Malia hanno attaccato Daffney fino a quando Serena Deeb non \u00e8 arrivata a salvarla. Questo ha portato ad un Tag Team Match nel Volume 15 tra MsChif e Daffney contro l'Experience dove Lexie e Malia hanno sconfitto le avversarie con un Double Gourdbuster su Daffney. Nel Volume 16 ha perso un nuovo match contro Cindy Rogers, perdendo per sottomissione. Ha per un po' abbandonato la gimmick di Daffney in SHIMMER e nell'Aprile 2008 ha iniziato a lottare come Shark Girl. Nel Volume 17 ha ottenuto una vittoria su Nicole Matthews mentre nel Volume 18 ha sconfitto Amber O'Neal. Nel Volume 19 Portia Perez ha messo fine alla sua winning streak schienandola in modo illegale nell'opening match. Shark Girl \u00e8 per\u00f2 tornata alla vittoria sconfiggendo pi\u00f9 tardi quella sera Veronika Vice. Sempre nel Volume 20 Shannon \u00e8 tornata ad interpretare anche il personaggio di Daffney, perdendo un match contro Cat Power arrendendosi al suo Figure Four Leg Lock. Ha successivamente portato avanti solo la gimmick di Daffney, sfidando Cat Power ad un rematch nel Volume 21 e ottenendo anche la vittoria. Nel Volume 22, tuttavia, ha perso contro Rain nell'Opening Match.\nIl 2 e 3 maggio 2009 ha lottato e sconfitto la debuttante Melanie Cruise nel Volume 23 e ha perso contro Jetta nel Volume 26, lottando quindi solo due match in quattro volumi registrati. Nel Volume 27 ha fatto coppia con Rachel Summerlyn contro il Team di Rain e Jetta. Durante il match Daffney si \u00e8 rifiutata di dare il touch a Rachel che ha lottato e perso tutto il match da sola. Pi\u00f9 tardi quella sera, nel Volume 28, Rachel Summerlyn ha chiesto delle spiegazioni e dopo essersi presentata con la musica e con l'attire che usa solitamente in TNA Daffney ha affermato che Rachel non era altro che una perdenta e come insegnante si \u00e8 sentita profondamente delusa. Le due si sono quindi confrontate in un match pochi istanti dopo che \u00e8 finito in meno di due minuti quando Daffney si \u00e8 fatta squalificare per non aver voluto mollare una presa alle corde. \u00c8 tornata nel Volume 31 dove ha sconfitto Rachel Summerlyn in uno Street Fight Match. Pi\u00f9 tardi quella sera, nel Volume 32, ha sfidato la Former SHIMMER Champion MsChif ad un match. L'ex campionessa SHIMMER ha ottenuto la vittoria con un Desecrator.\nDopo aver saltato il Volume 33 Daffney ritorna alla grande nel Volume 34 ottenendo una vittoria su Nevaeh. Pi\u00f9 tardi quella sera \u00e8 intervenuta nel match valido per le cinture di coppia distraendo Rachel Summerlyn e regalando cos\u00ec la vittoria alle Canadian NINJAS.\nTotal Nonstop Action Wrestling (2008-2011).\nShannon \u00e8 ritornata in TNA nell'edizione di \"TNA Impact!\" del 5 giugno 2008 come Daffney. \u00c8 stata selezionata tra il pubblico insieme ad altre wrestlers come Amber O'Neal e Becky Bayless. Le tre donne si sono offerte volontarie per lottare contro Awesome Kong nella sfida per i 25\u00a0000$. Daffney \u00e8 stata selezionata e successivamente sconfitta da Awesome Kong.\nThe Governor (2008-2009).\nNel dicembre 2008 Shannon ha iniziato a interpretare il ruolo della governatrice dell'Alaska Sarah Palin in sketch che coinvolgevano le Beautiful People. Nell'edizione di \"Impact!\" del 15 gennaio \u00e8 stato rivelato da Taylor Wilde e Roxxi che \"Sara Palin\" era in realt\u00e0 un fake, e tutto era cominciato come un grosso scherzo di Roxxi e Taylor per vendicarsi delle Beautiful People. Hanno poi riempito di fango le Beautiful People mentre Shannon, Taylor e Roxxi celebravano. La settimana successiva \u00e8 stata vista in un'intervista con Lauren dove si sono prese entrambe gioco delle Beautiful People. Le Beautiful People hanno allora proceduto con un violento attacco a \"The Governor\" prima di essere allontanate da Cute Kip visto che Shannon era stesa a terra infortunata. Nell'edizione di \"Impact!\" del 5 febbraio 2009 ha fatto il suo ritorno attaccando le Beautiful People, questa volta con tanto di musica,entrata e video. Ha fatto il suo debutto in PPV a Destination X facendo coppia con Roxxi e Taylor e sconfiggendo le Beautiful People con Madison Rayne.\nAlleanza con Dr. Stevie (2009-2010).\nCome risultato dei suoi capelli tagliati dalle Beautiful People nell'edizione di \"Impact!\" del 19 marzo, Shannon si \u00e8 trasformata nella sua vecchia gimmick di Daffney, adottandone anche il nome, nell'edizione di \"Impact!\" del 2 aprile, dove \u00e8 apparsa in una seduta psichiatrica on-screen con lo psichiatra Dr. Stevie. Nell'edizione di \"Impact!\" del 16 aprile ha fatto coppia con il paziente di Dr.Stevie, Abyss sconfiggendo il duo di ODB e Cody Deaner in un mixed tag team match. Ha lottato nel Queen of the Cage Match a Lockdown contro ODB, Madison Rayne e Sojournor Bolt, ma ha fallito nel vincere il match. Nell'edizione di \"Impact!\" del 14 maggio Daffney ha turnato Heel assaltando Taylor Wilde perch\u00e9 non l'aveva salvata quando le Beautiful People le avevano tagliato i capelli. A Sacrifice Taylor Wilde ha sconfitto Daffney, che aveva Abyss e Dr. Stevie nel suo angolo, nel primo Knockouts Monster's Ball Match. Dopo essersi alleata con il rientrante Raven, mantenendo allo stesso tempo la relazione con Dr. Stevie, Daffney ha sconfitto Taylor con il loro aiuto in un rematch nell'edizione di \"Impact!\" del 4 giugno dopo il suo Swinging Fisherman Suplex chiamato \"Lobotomy\". La settimana successiva Daffney ha assaltato Taylor nel backstage dopo averla provocata attaccando la sua miglior amica on-screen, l'intervistatrice Lauren, prima nella stessa serata. Daffney e Raven sono stati sconfitti da Abyss e Taylor Wilde a Slammiversary in un Monster's Ball Mixed Tag Team Match. Durante il match Taylor Wilde ha schiacciato Daffney su una serie di puntine da disegno. Il gioved\u00ec successivo, ad \"Impact!\", lei e Taylor si sono incontrati nel primo \"Match of 10,000 Tacks\" per Knockouts, che tra l'altro ha perso.\nA Bound for Glory Daffney \u00e8 intervenuta nel Monster's Ball Match tra Abyss e Mick Foley che veda il rivale di Abyss e associato di Daffney, Dr. Stevie come arbitro speciale del match. Durante il match Abyss ha eseguito un Chokeslam dall'Apron su un tavolo con del filo spenato, e nonostante fosse stato annunciato che si fosse rotto il braccio, \u00e8 stato successivamente riportato essere inaccurato avendo lei sofferto solo una concussione. Nell'edizione di \"Impact!\" del 12 novembre Raven \u00e8 tornato un'altra volta in TNA per riformare il gruppo formato da lui, Dr. Stevie e Daffney.\nCompetizione singola e licenziamento (2010-2011).\nDaffney ha speso i due mesi successivi per la maggior parte a fare da manager a Dr. Stevie e Raven, prima di fare il suo ritorno sul quadrato nell'edizione di \"Impact!\" del 18 febbraio 2010, perdendo contro la TNA Women's Knockout Champion Tara per squalifica, dopo averla colpita con una cassetta degli attrezzi. Dopo il match Daffney ha continuato il suo assalto, prima di essere portata via da Dr. Stevie. La settimana successiva ad \"Impact!\" ha annientato ODB in maniera simile ed \u00e8 stato anche rivelato che lei aveva gli occhi puntati sul titolo. Nell'edizione di \"Impact!\" dell'8 marzo Daffney \u00e8 costata a Tara e alla sua tag team partner Angelina Love i TNA Knockouts Tag Team Titles dopo aver colpito con la cintura di campionessa femminile Tara durante un match per decretare delle nuove campionesse di coppia, a causa del titolo vacante. A Destination X Daffney ha fallito nel suo tentativo di vincere il Knockout Championship contro Tara ma \u00e8 riuscita a rubare il suo ragno Poison da lei dopo il match. Il giorno successivo, ad \"Impact!\" Daffney ha usato la distrazione per Poison per schienare Tara in un 8-Knockout tag Team Match ottenendo un First Blood Match per il Knockout Championship la settimana successiva. La settimana successiva Tara ha sconfitto Daffney in un First Blood Match dopo averla colpita con una cassetta degli attrezzi. La settimana successiva Daffney \u00e8 stata una delle quattro vincitrici di un Eight Knockout Lockbox Match, lottato per quattro chiavi per quattro scatole contenenti premi. Durante il Contest Tara, una delle 3 altre vincitrici, ha rivinto Poison, mentre Daffney ne \u00e8 uscita a mani vuote ed \u00e8 stata costretta a spogliarsi ma prima che lo potesse fare \u00e8 stata attaccata da Lacey Von Erich. L'attacco \u00e8 sfociato in un match nell'edizione di \"Impact!\" del 19 aprile, dove Daffney, ora apparentemente face, e la sua partner a scelta, ODB, hanno sfidato senza successo Lacey e Velvet Sky per i TNA Knockout Tag Team Championship. Ai tapings di \"Impact!\" del giorno successivo, Daffney si \u00e8 infortunata in un dark match contro Miss Betsy nel suo match di prova ed \u00e8 stata portata in ospedale dove le \u00e8 stata diagnosticata una contusione allo sterno, diverse fratture, e una commozione cerebrale. Il 26 maggio \u00e8 stato riporato che la Spruill sarebbe potuta tornare a lottare. Ha fatto il suo ritorno ai tapings del 14 giugno lottando nuovamente come heel sconfiggendo Taylor Wilde in un match registrato per \"Xplosion\". Nell'episodio del 9 dicembre di \"Impact!\", Daffney ha fatto squadra con Sarita nel torneo per il vacante TNA Knockouts Tag Team Championship, perdendo contro le Beautiful People (Angelina Love e Velvet Sky). Questo ha segnato l'ultima apparizione di Daffney in TNA in quanto il 15 marzo 2011 il suo contratto con la federazione arriva al termine senza esserle rinnovato. La Spruill ha annunciato di aver presentato una richiesta di risarcimento contro la TNA per le lesioni subite durante gli anni l\u00ec, credendo di essere stata messa in un ambiente di lavoro non sicuro. La causa \u00e8 stata risolta fuori dal tribunale l'8 marzo 2013.\nWrestlicious (2009-2010).\nNel primo 2009 Shannon ha preso parte ai tapings della prima stagione di Wrestlicious, che \u00e8 iniziato ad andare in onda a marzo 2010, usando il personaggio di Draculetta. Ha debuttato il 17 marzo nel Main Event del terzo episodio di \"Wrestlicious Takedown\", facendo coppia con White Magic in un tag team match dove hanno perso per squalifica contro il team di Lacey Von Erich e Amber Lively.\nVita privata.\nEra precedentemente sposata con il chitarrista Rich Ward e si \u00e8 anche frequentata con un altro wrestler, CM Punk.\nMorte.\nIl 1\u00ba settembre 2021 inneggi\u00f2 al suicidio puntandosi un'arma da fuoco alla testa durante una diretta sul servizio di rete sociale Instagram, dove inoltre afferm\u00f2 di voler donare alla ricerca il proprio cervello dopo la morte. Il suo corpo senza vita fu ritrovato dalle autorit\u00e0 il giorno seguente nella sua abitazione ad Atlanta."}
{"id": "3066355", "revid": "125720803", "url": "https://it.wikipedia.org/wiki?curid=3066355", "title": "Legge 3 agosto 2007, n. 124", "text": "La legge 3 agosto 2007, n. 124 (genericamente nota come riforma dell\u2019\"intelligence\" italiana del 2007) \u00e8 una legge della Repubblica Italiana che ha riformato la struttura e l'organizzazione dei servizi segreti italiani e del segreto di Stato in Italia.\nStoria.\nL'ultima revisione della regolamentazione della struttura dei servizi e dell'attivit\u00e0 di \"intelligence\" risaliva alla legge 24 ottobre 1977 n. 801 (\"Istituzione e ordinamento dei servizi per le informazioni e la sicurezza e disciplina del segreto di Stato\").\nLa nuova legge venne varata durante il governo Prodi II, che riform\u00f2 radicalmente i servizi segreti italiani, creando nuovi organi e sopprimendo alcuni gi\u00e0 esistenti.\nL'intero apparato di intelligence nazionale per la ricerca informativa subisce un profondo processo di riforma riorganizzando tutto il Comparto informativo nazionale.\nCaratteristiche.\nLa norma cre\u00f2 un \"Sistema di informazione per la sicurezza della Repubblica\", in particolare ponendo i servizi sotto un pi\u00f9 stretto controllo del Presidente del Consiglio dei ministri, cui compete la nomina di direttori e vicedirettori di ciascuna agenzia; egli inoltre provvede al coordinamento delle politiche dell'informazione per la sicurezza, impartisce le direttive e, sentito il Comitato interministeriale per la sicurezza della Repubblica, emana ogni disposizione necessaria per l'organizzazione e il funzionamento del Sistema di informazione per la sicurezza della Repubblica.\nLa riforma sostitu\u00ec il SISDE con l'AISI, il SISMI con l'AISE, il CESIS con il DIS; il COPACO divenne COPASIR (Comitato parlamentare per la sicurezza della Repubblica) e venne istituito il CISR, cui peraltro furono attribuiti pi\u00f9 ampi poteri \u2014 alle dirette dipendenze del Presidente del Consiglio. Ne sono membri: il Ministro degli affari esteri, il Ministro dell'interno, il Ministro della difesa, il Ministro della giustizia ed il Ministro dell'economia e delle finanze. \u00c8 previsto che il direttore generale del DIS assuma il ruolo di segretario di detto organo.\nCirca le differenze col precedente ordinamento, mentre le agenzie di spionaggio erano prima distinte in SISMI \u2014 dipendente dal Ministero della Difesa \u2014 e SISDE \u2014 dipendente dal Ministero dell'Interno \u2014 ora lo spartiacque \u00e8 posto tra sicurezza \"interna\" ed \"esterna\", come avviene anche in altri paesi del mondo. La stessa legge stabiliva che con apposito decreto del Presidente del Consiglio dei ministri della Repubblica Italiana fosse adottato un regolamento a disciplina dello status giuridico ed economico del personale. Rilevante novit\u00e0 della riforma del 2007 infine \u00e8 stata l'apertura dell'arruolamento diretto di civili, che possono ora entrare a farne parte.\nI contenuti.\nLa nuova struttura dei servizi.\nLa norma ha posto al vertice il Dipartimento delle informazioni per la sicurezza, presso la Presidenza del Consiglio dei ministri, ed ha creato due nuove agenzie: l'Agenzia informazioni e sicurezza esterna (AISE) e l'Agenzia informazioni e sicurezza interna (AISI), superando la tradizionale distinzione della competenza dei servizi tra civile e militare, adottando un regime di competenza territoriale.\nL'attivit\u00e0 di intelligence militare viene svolta invece dal \"II Reparto informazioni e sicurezza\" (facente parte dello staff del stato maggiore della difesa) non integrata quindi nel \"Sistema di informazione per la sicurezza della Repubblica\". La sua funzione del nuovo apparato \u00e8 circoscritta \"esclusivamente\" ad attivit\u00e0 di natura tecnico-militare o di polizia militare, segnatamente in tema di gestione della raccolta di intelligence idonee a proteggere gli avamposti e le attivit\u00e0 all'estero delle forze armate, in coordinamento con l'AISE.\nLimiti e controlli.\n\u00c8 vietato ai servizi segreti italiani assumere, o designare per consulenze, politici eletti in organismi europei, nazionali o locali, membri di organi di governo o costituzionali, magistrati, ministri di culto o giornalisti.\"\nIl DIS \u00e8 dotato di un ufficio investigativo interno (l'\"ufficio ispettivo\") per verificare che le attivit\u00e0 dei servizi che coordina rispettino la legalit\u00e0, e di conseguenza avr\u00e0 poteri di indagine interna.\nLa nuova disciplina del segreto.\nIl segreto di stato pu\u00f2 coprire \"documenti, notizie, attivit\u00e0 ed ogni altra cosa\". Apporre il segreto di stato \u00e8 prerogativa del Presidente del Consiglio, che pu\u00f2 \"secretare\" qualcosa per 15 anni, rinnovabili fino a trenta. Non pu\u00f2 applicarsi a fatti implicanti eversione, terrorismo o attacchi omicidi. In particolare, il segreto di stato non pu\u00f2 impedire alla Corte costituzionale l'accesso ai relativi documenti. Il pubblico ministero pu\u00f2 rimuovere il segreto di stato quando le iniziali motivazioni su cui si fondava siano venute meno. Il segreto di stato pu\u00f2 essere eliminato anche dal COPASIR, ma con il consenso unanime di tutti i suoi componenti.\nDeroghe operative.\nAnzitutto, tra le \"operazioni autorizzate\" sono espressamente esclusi gli atti illegali in uffici di partiti politici, organi amministrativi regionali, sedi di sindacati, o in danno di giornalisti professionisti. La complicit\u00e0 in reati \u00e8 autorizzabile, salvo nei casi che implicano falsa testimonianza, occultamento di prove o dove ci sia l'intenzione di fuorviare le indagini. La compilazione di \"dossier\" illegali al di fuori dei fini istituzionali delle agenzie \u00e8 punita con la reclusione da tre a dieci anni, ed anche gli archivi segreti sono vietati.\nL'esecuzione da parte di agenti segreti di azioni corrispondenti ad un elemento materiale di reato, materia disciplinata dalla legge e comunque escludendosi la \"licenza di uccidere\", sar\u00e0 di volta in volta autorizzata dal Presidente del Consiglio dei ministri o da un'autorit\u00e0 da lui delegata, in conformit\u00e0 ad un principio di \"speciale causa di giustificazione\" per tale condotta (garanzie funzionali), intesa come parte di un' \"operazione autorizzata\". Tale permesso sar\u00e0 motivato, per iscritto, e soggetto a successiva revoca. In caso di \"assoluta urgenza\" che non permetta di seguire l'ordinaria procedura autorizzativa, i direttori delle agenzie possono autorizzare le attivit\u00e0, informando il Presidente del Consiglio e il DIS \"immediatamente\" e spiegando le ragioni per un tale svolgimento dei fatti.\nIn base all'art. 17, secondo comma, della legge 124/2007:\nValutazioni.\nSecondo l'organizzazione Statewatch la legge prefigura l'adozione di una regolamentazione che fornisca ai servizi di informazione gli strumenti giuridici per accedere alle banche dati delle pubbliche amministrazioni e delle aziende che forniscono servizi di pubblica utilit\u00e0, con mezzi tecnici per monitorare quali dati personali siano stati controllati nella circostanza."}
{"id": "3066357", "revid": "767487", "url": "https://it.wikipedia.org/wiki?curid=3066357", "title": "Magne Simonsen", "text": "Carriera.\nClub.\nL'esordio e l'affermazione.\nSimonsen ha cominciato la carriera professionistica con la maglia del Lyn Oslo. Ha esordito nella prima squadra il 10 maggio 2006, in un incontro valido per l'edizione stagionale del Norgesmesterskapet, vinto per 0-4 in casa del Fossum. Per il debutto nell'Eliteserien ha dovuto attendere, invece, il 6 agosto dello stesso anno, sostituendo Enrique Ortiz nella vittoria per 2-0 sul Molde, con una rete messa a segno proprio dal giovane difensore.\nNel corso del 2007, \u00e8 stato ceduto con la formula del prestito all'Asker, club militante nella 2. divisjon. A met\u00e0 stagione \u00e8 tornato per\u00f2 al Lyn Oslo, dove ha conquistato sempre un maggiore spazio in squadra. Il campionato 2008 \u00e8 stato quello che lo ha visto imporsi definitivamente. Nel 2009, il Lyn Oslo \u00e8 retrocesso per\u00f2 in 1. divisjon.\nIl trasferimento al Molde.\nIl 1\u00ba gennaio 2010 \u00e8 stato reso noto il suo passaggio a titolo definitivo al Molde. Il trasferimento \u00e8 stato laborioso, a causa della difficile situazione finanziaria del Lyn Oslo, salvato dalla bancarotta pochi giorni prima. Ha esordito con questa maglia in data 14 marzo, quando \u00e8 stato schierato dall'inizio nella sconfitta casalinga per 1-2 contro il Rosenborg.\nIl 30 ottobre 2011 ha segnato la prima rete in campionato per la nuova squadra, contribuendo al pareggio per 2-2 contro lo Str\u00f8msgodset. Lo stesso giorno, ha festeggiato il successo in campionato del club, che ha vinto l'Eliteserien per la prima volta nella sua storia.\nIl 4 ottobre 2014 ha vinto il campionato 2014 con il suo Molde, raggiungendo matematicamente il successo finale con quattro giornate d'anticipo grazie alla vittoria per 1-2 sul campo del Viking. Il 23 novembre successivo, il Molde ha centrato il successo finale nel Norgesmesterskapet 2014, ottenendo cos\u00ec il \"double\".\nFredrikstad.\nIl 1\u00ba febbraio 2016, il Fredrikstad ha reso noto d'aver tesserato Simonsen, che si \u00e8 legato al nuovo club con un contratto biennale. Ha esordito con questa maglia il 3 aprile, schierato titolare nella sconfitta interna per 2-3 contro il Levanger. Ha chiuso la stagione a quota 20 presenze tra campionato e coppa, con il Fredrikstad che si \u00e8 classificato all'11\u00ba posto finale.\nAl termine del campionato 2017, il Fredrikstad \u00e8 retrocesso in 2. divisjon.\nBy\u00e5sen.\nLibero da vincoli contrattuali dopo la scadenza dell'accordo con il Fredrikstad, Simonsen \u00e8 stato ingaggiato dal By\u00e5sen.\nNazionale.\nSimonsen ha giocato 17 partite per la . La prima di queste l'ha disputata il 20 maggio 2008, quando ha sostituito Tore Reginiussen nei minuti finali del successo per 1-4 sul campo della Scozia, a Kilmarnock.\nStatistiche.\nPresenze e reti nei club.\n\"Statistiche aggiornate al 29 dicembre 2020.\""}
{"id": "3066359", "revid": "767487", "url": "https://it.wikipedia.org/wiki?curid=3066359", "title": "Tremoleta", "text": "Nessuna opera a lui attribuita \u00e8 sopravvissuta, ma molti studiosi hanno pensato di identificarlo con uno dei trovatori noti. Il Monge fornisce le seguenti informazioni:\n\u00c8 evidente che Tremoleta fosse un uomo anziano, quando il Monge si prendeva gioco di lui. Se cos\u00ec, la sua carriera di compositore probabilmente appartiene alla met\u00e0 del XII secolo. Manuel Mil\u00e0 i Fontanals, leggendo il primo verso come \"entre Moleta.l catalas\", propone che Tremoleta fosse la Mola che scambia \"coblas\" in una \"tenzone\" con Guilhem Raimon. Nel XVIII secolo, Giovanni Mario Crescimbeni, ipotizzando \"Catala\" come suo cognome, identifica Tremoleta con Arnaut Catalan. Mart\u00ed de Riquer i Morera rigetta tutte questi tesi. \nC'\u00e8 una canzone oscena, \"U fotaires que no fo amoros\" con una rubrica che Giulio Bertoni legge come \"t'bolet\" e vedendovi un riferimento a Tremoleta, ma Alfred Jeanroy lo legge invece come \"Tribolet\". "}
{"id": "3066365", "revid": "22475", "url": "https://it.wikipedia.org/wiki?curid=3066365", "title": "Automotrice CCFR ALn 9000", "text": "Le automotrici ALn 9000 (meglio conosciute come le MAN) erano rotabili automotori per trasporto di viaggiatori a motore termico, a scartamento normale, costruiti dalle Officine Meccaniche Reggiane nel 1937 per conto del Consorzio Cooperativo Ferrovie Reggiane, che le utilizz\u00f2 sulla linea Reggio\u2013Sassuolo.\nStoria.\nLe automotrici vennero costruite sulla base di un collaudatissimo progetto della tedesca MAN Maschinenfabrik tra 1936 e 1937. Inizialmente vennero immatricolate come AUTO 9000 e immesse in servizio nel 1937 per servizi viaggiatori e misti sulle linee sociali pianeggianti. Le automotrici svolsero servizio fino al 1980; furono sostituite dalle nuove ALn 2463-2466.\nCaratteristiche tecniche.\nLa struttura della cassa era in acciaio, saldata elettricamente. Il motore era un Diesel a 6 cilindri a 4 tempi a iniezione diretta con cilindrata di 31.750\u00a0cm\u00b3. Era in grado di fornire una potenza massima di 165\u00a0kW a 1000 giri/m. La trasmissione era meccanica, con due alberi a giunti cardanici tra cambio e assi di un carrello. Il cambio era a 4 marce, del tipo sempre in presa, ad azionamento pneumatico. Il sistema frenante era del tipo classico a ceppi, ad aria compressa, sistema Westinghouse. La velocit\u00e0 massima raggiungibile era di 70\u00a0km/h. I posti a sedere offerti erano 72, tutti di 2\u00aa classe"}
{"id": "3066376", "revid": "228587", "url": "https://it.wikipedia.org/wiki?curid=3066376", "title": "Horowitz", "text": ""}
{"id": "3066377", "revid": "1632387", "url": "https://it.wikipedia.org/wiki?curid=3066377", "title": "David Wayne (cantante)", "text": "Biografia.\nPrima di diventare cantante dei Metal Church, nel 1982, Wayne era medico presso l'esercito statunitense. Con la band registra diverse demo, alle quali segue il loro primo full-length, \"Metal Church\", datato 1984, e \"The Dark\" (1986), entrambi caratterizzati da sonorit\u00e0 thrash metal con un tocco oscuro tipico della band. Rimarchevole la sua prestazione in \"Watch The Children Pray\", traccia n\u00ba4 dell'album \"The Dark\", dove si mette in mostra con diversi acuti ai limiti delle sue capacit\u00e0.\nLascia il gruppo nel 1988, e l'anno seguente forma i Reverend con i quali registra 2 album in studio, due EP, e un live.\nTra il 1998 e il 2001 torna a far parte dei Metal Church, parentesi che si concluder\u00e0 con un live e un album registrati.\nNel 2001 vede la luce il suo nuovo progetto Wayne (o David Wayne's Metal Church), che vede la sua fine dopo un solo album pubblicato a causa della sua improvvisa morte, avvenuta il 10 maggio 2005 per via delle complicazioni sopravvenute dopo un incidente stradale."}
{"id": "3066381", "revid": "110157", "url": "https://it.wikipedia.org/wiki?curid=3066381", "title": "Away (Enrique Iglesias)", "text": "Away \u00e8 un brano musicale del cantante spagnolo Enrique Iglesias, pubblicato come primo singolo estratto dall'album \"Greatest Hits\". Il brano figura la partecipazione di Sean Garrett, anche produttore, ed \u00e8 stato reso disponibile su iTunes l'11 novembre 2008, data dell'uscita dell'album. \"Away\" era stata inizialmente pensata come primo singolo per l'album di debutto di Garrett \"Turbo 919\"\".\nIl video.\nIl video \u00e8 stato diretto da Anthony Mandler. Il video \u00e8 stato mostrato in anteprima su Total Request Live il 12 novembre 2008. Il video presenta un cameo di Sean Garrett. Nel video Enrique Iglesias viene mostrato che cammina a piedi attraversando un deserto e guardando indietro nel tempo al momento del crash orribile in cui \u00e8 morto in un incidente con delle auto, mentre la sua ragazza, interpretata da Niki Huey, grida istericamente. La maggior parte dei video \u00e8 stato girato nel deserto."}
{"id": "3066382", "revid": "92723", "url": "https://it.wikipedia.org/wiki?curid=3066382", "title": "Prete", "text": ""}
{"id": "3066384", "revid": "1573940", "url": "https://it.wikipedia.org/wiki?curid=3066384", "title": "Ardea herodias", "text": "L'airone azzurro maggiore (Ardea herodias ) \u00e8 una specie della famiglia degli Ardeidi.\nDescrizione.\nDiffuso nel Nordamerica, dove viene chiamato \u00abGreat Blue Heron\u00bb, \u00e8 strettamente imparentato con l'airone cenerino; rispetto ad esso \u00e8 per\u00f2 leggermente pi\u00f9 grande, e il suo piumaggio ha una colorazione nera sul ventre e rosso-bruna sulle zampe.\nBiologia.\nCostruisce sempre il nido sugli alberi. Prima dell'inizio dell'epoca degli amori, gli aironi azzurri si comportano in un modo singolare, che ci viene descritto dal celebre ornitologo americano Audubon:"}
{"id": "3066388", "revid": "767487", "url": "https://it.wikipedia.org/wiki?curid=3066388", "title": "Lloro por ti", "text": "Lloro por ti \u00e8 un brano musicale del cantante spagnolo Enrique Iglesias, pubblicato come secondo singolo estratto dall'album \"\". Del brano \u00e8 stato prodotto un remix che figura il featuring di Wisin &amp; Yandel."}
{"id": "3066397", "revid": "33982880", "url": "https://it.wikipedia.org/wiki?curid=3066397", "title": "Telegraph.co.uk", "text": ""}
{"id": "3066402", "revid": "2184720", "url": "https://it.wikipedia.org/wiki?curid=3066402", "title": "Can You Hear Me (Enrique Iglesias)", "text": "Can You Hear Me, \u00e8 un brano musicale del cantante spagnolo Enrique Iglesias, inno ufficiale del Campionato europeo di calcio 2008. Il brano \u00e8 stato scritto da Iglesias, insieme a Steve Morales e Frankie Storm, prodotto da Big Ben Diehl e Carlos Paucar, e registrato presso il Circle House Studios di Miami, in Florida. Il singolo ha ottenuto un discreto successo, riuscendo ad entrare nella top ten di diversi paesi europei.\nIl Brano.\nLa scelta di questa canzone \u00e8 stata annunciata dalla UEFA il 20 maggio 2008, ed \u00e8 stato descritto di Iglesias come la persona perfetta per il lavoro. \"Lui \u00e8 una star internazionale che \u00e8 appassionato di calcio e che ha radici europee\"; disse il direttore commerciale \"Philippe Margraff\". L'artista disse che era felice di essere stato scelto: \"Sono davvero contento di essere in grado di contribuire all' Eurofestival in Svizzera e Austria, ed \u00e8 per me un onore esibirsi al finale\"; disse Iglesias.\nLa canzone \u00e8 stata eseguita durante la partita di chiusura a Vienna il 29 giugno 2008. Il singolo \u00e8 stato pubblicato il 26 maggio 2008, e il video con dei trucchi del calcio e la danza, con l'esecuzione di Iglesias \u00e8 stato diretto da \"Paul Minor\". \" Can You Hear Me \", verr\u00e0 in seguito contenuta anche una riedizione di Iglesias nell'album \"Insomniac\" in Francia, Belgio, Svizzera, Austria e Italia."}
{"id": "3066403", "revid": "447535", "url": "https://it.wikipedia.org/wiki?curid=3066403", "title": "Zaia", "text": ""}
{"id": "3066404", "revid": "33982927", "url": "https://it.wikipedia.org/wiki?curid=3066404", "title": "The Sunday Telegraph", "text": ""}
{"id": "3066407", "revid": "1543377", "url": "https://it.wikipedia.org/wiki?curid=3066407", "title": "\u00bfD\u00f3nde est\u00e1n coraz\u00f3n?", "text": "\u00bfD\u00f3nde est\u00e1n coraz\u00f3n?, \u00e8 un brano musicale del cantante spagnolo Enrique Iglesias, estratto come primo singolo dall'album \"\" del 2008."}
{"id": "3066408", "revid": "287204", "url": "https://it.wikipedia.org/wiki?curid=3066408", "title": "Cid Corman", "text": "Personaggio chiave nella storia della poesia americana nella seconda met\u00e0 del XX secolo, \u00e8 noto anche per la pubblicazione della rivista \"Origin\".\nPrimi anni e opere.\nCorman nacque nel quartiere di Boston Roxbury e crebbe nel vicino quartiere di Dorchester. I suoi genitori provenivano entrambi dall'Ucraina. Fin da piccolo era un appassionato lettore e mostr\u00f2 talento per il disegno e la calligrafia. Frequent\u00f2 la \"Boston Latin School\" e nel 1941 entr\u00f2 alla \"Tufts University\", dove divenne membro della associazione \"Phi Beta Kappa\" e scrisse le sue prime poesie. Fu dispensato dal servizio militare nella seconda guerra mondiale per ragioni mediche e si laure\u00f2 nel 1945.\nCorman studi\u00f2 per il master presso l'Universit\u00e0 del Michigan, dove vinse il premio di poesia \"Hopwood\", ma abbandon\u00f2 gli studi quando gli mancavano due crediti. Dopo un breve periodo presso l'Universit\u00e0 della Carolina del Nord a Chapel Hill, trascorse qualche tempo in giro per gli Stati Uniti, tornando a Boston nel 1948.\nQui partecipava a \"reading\" di poesia in biblioteche pubbliche e, con l'aiuto del suo amico di liceo Nat Hentoff, inizi\u00f2 il primo programma radiofonico di poesia del paese.\nNel 1952 Corman scriveva: \"Ho iniziato le mie trasmissioni settimanali, dal nome \"This Is Poetry\", dagli studi di WMEX di Boston. Il programma consisteva di solito in quindici minuti di lettura di poesia moderna il sabato sera alle sette e trenta, ma mi presi alcune libert\u00e0 leggendo brani da Moby Dick e dalle opere di Dylan Thomas, Robert Creeley e James Joyce\". \nNel programma venivano ospitati poeti come Robert Creeley, Stephen Spender, Theodore Roethke e molti altri di Boston o di passaggio nella citt\u00e0 che leggevano le loro opere.\nTrascorse qualche tempo a Yaddo, il rifugio degli artisti a Saratoga Springs. Fu in questo periodo che Corman cambi\u00f2 il suo nome da Sydney al pi\u00f9 semplice \"Cid\". Come Corman diceva conversando, questo cambio di nome - simile a quello di Whitman da Walter a Walt - segnalava i suoi esordi da poeta di un uomo comune.\nDurante questo periodo, Corman si dimostr\u00f2 un autore prolifico pubblicando oltre 500 poesie in circa 100 riviste dal 1954. Ritenne che questo fosse una sorta di apprendistato e nessuna di queste poesie fu mai pubblicata in un libro.\n\"Origin\" e l'Europa.\nNel 1951 Corman diede vita alla rivista \"Origin\", dopo il fallimento di una rivista che Creeley aveva progettato. La rivista tipicamente pubblicava uno scrittore per numero e usc\u00ec, con delle interruzioni, fino alla met\u00e0 degli anni 1980. I poeti pubblicati includevano Robert Creeley, Robert Duncan, Larry Eigner, Denise Levertov, William Bronk, Theodore Enslin, Charles Olson, Louis Zukofsky, Gary Snyder, Lorine Niedecker, Wallace Stevens, William Carlos Williams e Paul Blackburn. La rivista inoltre port\u00f2 alla creazione della casa editrice \"Origin Press\", che pubblic\u00f2 libri di poeti analoghi e di Corman stesso e che rimane attiva tuttora.\nNel 1954, Corman vinse una borsa di studio \"Fulbright Fellowship\" (su segnalazione di Marianne Moore) e si trasfer\u00ec in Francia, dove studi\u00f2 per un breve periodo alla Sorbona. Si trasfer\u00ec poi in Italia per insegnare l'inglese nella citt\u00e0 di Matera. Fino ad allora Corman aveva pubblicato vari piccoli volumi, ma le sue esperienze italiane gli fornirono materiale per la sua prima importante opera, \"Sun Rock Man\" (1962). Speriment\u00f2 anche l\"oral poetry\", registrando su nastro magnetico poesie improvvisate. Questi nastri pi\u00f9 tardi influenzarono i \"talk-poems\" di David Antin, uno dei principali esperimenti da cui emerse la \"performance poetry\".\nIn questo periodo tradusse per primo in inglese Paul Celan, anche se non ebbe l'approvazione del poeta.\nGiappone.\nNel 1958, Corman ottiene un posto da insegnante a Kyoto, con l'aiuto di Will Petersen o, secondo una fonte, del poeta Gary Snyder. Qui egli continu\u00f2 a pubblicare e scrivere su \"Origin\" e nel 1959 diede alla stampe il primo libro di Gary Snyder, \"Riprap\". Rimase in Giappone fino al 1960, quando torn\u00f2 negli Stati Uniti per due anni. Tornato in Giappone si spos\u00f2 con Konishi Shizumi, redattrice di telegiornali alla televisione giapponese. Corman cominci\u00f2 a tradurre poesia giapponese, in particolare opere di Matsuo Bash\u014d e Kusano Shimpei.\nI Corman trascorsero gli anni tra il 1970 e il 1982 a Boston, dove tentarono invano di avviare varie piccole attivit\u00e0 commerciali. Tornarono a Kyoto, dove rimasero, aprendo una caffetteria della \"CC's\" a Kyoto, \"offrendo poesia e pasticceria di tipo occidentale\".\nOpere pi\u00f9 recenti.\nCorman \u00e8 stato associato con la Beat Generation, i \"Black Mountain poets\" e gli \"objectivist\", principalmente per il suo sostegno come redattore, editore e critico. Tuttavia nella sua carriera rimase indipendente da tutti i gruppi e mode.\nMichael Carlson, che contribu\u00ec ad \"Origins\" e in corrispondenza con Corman a partire dal 1980, descrisse cos\u00ec il carteggio con Corman: \"Quando ancora non c'erano le e-mail le sue notizie arrivavano per posta, aerogrammi scritti a macchina in modo fitto per sfruttare ogni centimetro di spazio, o cartoline postali con la sua elegante calligrafia. Essi erano di incoraggiamento, pettegoli e sempre di sfida; si aspettava che tutti uguagliassero il suo impegno per la poesia come modo di vivere. Ma erano anche divagazioni in altri entusiasmi condivisi: nel mio caso la sua passione per il baseball e il sumo, e spesso la difficolt\u00e0 di risiedere nel costoso Giappone\".\nFu un poeta prolifico fino all'epilogo della malattia, pubblicando pi\u00f9 di 100 libri e opuscoli. Nel 1990 pubblic\u00f2 i primi due volumi di \"OF\" con una selezione di circa 1500 sue poesie. Il terzo volume, con ulteriori 750 poesie, apparve nel 1998 e ne erano previsti altri due. Pubblic\u00f2 anche diverse raccolte di saggi di ampio respiro. Le sue traduzioni (o co-traduzioni) includono \"Back Roads to Far Towns\" di Matsuo Bash\u014d, \"Things\" di Francis Ponge, poesie di Paul Celan e raccolte di haiku.\nCuriosamente Cid Corman non parlava, leggeva o scriveva in giapponese, anche se la sua traduzione, in collaborazione con Susumu Kamaike, di \"Oku No Hosomichi\" di Bash\u014d (vedi sopra) \u00e8 considerata stilisticamente una delle pi\u00f9 accurate in lingua inglese. Corman inoltre si sentiva in grado di tradurre dal cinese classico senza nemmeno una conoscenza minima della lingua.\nUna delle ultime apparizioni di Corman negli Stati Uniti fu nel 2003, nel sud del Wisconsin, al simposio e celebrazione del centenario in onore dell'amica e collega, la poetessa Lorine Niedecker. In quell'occasione, Corman parl\u00f2 calorosamente del suo legame con la poetessa di Fort Atkinson (Wisconsin) (facendo ascoltare l'unico nastro audio noto del \"reading\" da opere della Niedecker). La Niedecker mor\u00ec nel 1970, poco dopo che Corman era andato a trovarla. Come disse ad amici e ammiratori durante l'incontro nel 2003, Corman non era tornato ai rifugi di \"Black Hawk Island\" dal momento della sua prima (e unica) visita.\nMor\u00ec a Kyoto il 12 marzo 2004 dopo essere stato ricoverato per una patologia cardiaca dal gennaio 2004."}
{"id": "3066410", "revid": "1543377", "url": "https://it.wikipedia.org/wiki?curid=3066410", "title": "Alford (Massachusetts)", "text": "Alford \u00e8 un comune degli Stati Uniti d'America facente parte della contea di Berkshire nello stato del Massachusetts."}
{"id": "3066412", "revid": "297059", "url": "https://it.wikipedia.org/wiki?curid=3066412", "title": "Villa Buri, Avanzi", "text": "Villa Buri, Avanzi \u00e8 una villa veneta che si trova alla periferia di San Pietro in Cariano, verso la valle di Fumane, nella provincia di Verona.\nL'edificio ha origini molto antiche, se ne trova riferimento in due pergamene del 1218 e 1225. L'edificio nei secoli, passato di propriet\u00e0 di una ricca famiglia veronese con possedimenti in Valpolicella, sub\u00ec numerose modifiche e ampliamenti, come la costruzione della loggia e della colombara.\nAll'interno sono conservati degli affreschi del XIV secolo."}
{"id": "3066413", "revid": "1543377", "url": "https://it.wikipedia.org/wiki?curid=3066413", "title": "Benton (Arkansas)", "text": "Benton \u00e8 un centro abitato (\"city\") degli Stati Uniti d'America, capoluogo della contea di Saline, nello Stato dell'Arkansas. Nel 2009 la popolazione era di 29.882 abitanti.\nGeografia fisica.\nSecondo i rilevamenti dello United States Census Bureau, Benton si estende su una superficie di 18,44 km\u00b2.\nStoria.\nNel 1833 fu stabilito un primo insediamento nella zona; successivamente fu ingrandito e assunse il nome di Benton in onore di Thomas Hart Benton, senatore del Missouri."}
{"id": "3066414", "revid": "1793900", "url": "https://it.wikipedia.org/wiki?curid=3066414", "title": "Becket (Massachusetts)", "text": "Becket \u00e8 un comune degli Stati Uniti d'America facente parte della contea di Berkshire nello stato del Massachusetts."}
{"id": "3066415", "revid": "33983180", "url": "https://it.wikipedia.org/wiki?curid=3066415", "title": "Conflitto d'interesse", "text": ""}
{"id": "3066416", "revid": "889336", "url": "https://it.wikipedia.org/wiki?curid=3066416", "title": "Tomaso Volpi", "text": ""}
{"id": "3066417", "revid": "1718925", "url": "https://it.wikipedia.org/wiki?curid=3066417", "title": "Push (Enrique Iglesias)", "text": "Push, \u00e8 un brano musicale del cantante spagnolo Enrique Iglesias, estratto come secondo singolo dall'album \"Insomniac\" del 2008. Il singolo figura la partecipazione del rapper Lil Wayne.\nIl brano \u00e8 stato utilizzato nella colonna sonora del film \"Step Up 2 - La strada per il successo\", il cui cast compare al fianco di Iglesias e Lil Wayne nel video prodotto per \"Push\" e diretto da Billy Woodruff\nNote.\nEnrique Iglesias Official Website"}
{"id": "3066418", "revid": "1793900", "url": "https://it.wikipedia.org/wiki?curid=3066418", "title": "Cheshire (Massachusetts)", "text": "Cheshire \u00e8 un comune degli Stati Uniti d'America facente parte della contea di Berkshire nello stato del Massachusetts."}
{"id": "3066425", "revid": "76963", "url": "https://it.wikipedia.org/wiki?curid=3066425", "title": "Joe Tracini", "text": "\u00c8 conosciuto soprattutto per aver recitato il ruolo di Spike Bannon nella sit-com My Spy Family. Figlio dell'attore Joe Pasquale, \u00e8 di origini italiane."}
{"id": "3066426", "revid": "1793900", "url": "https://it.wikipedia.org/wiki?curid=3066426", "title": "Clarksburg (Massachusetts)", "text": "Clarksburg \u00e8 un comune degli Stati Uniti d'America facente parte della contea di Berkshire nello stato del Massachusetts."}
{"id": "3066429", "revid": "3535", "url": "https://it.wikipedia.org/wiki?curid=3066429", "title": "ANEI", "text": ""}
{"id": "3066431", "revid": "1161486", "url": "https://it.wikipedia.org/wiki?curid=3066431", "title": "Paolo Anesi", "text": "Biografia e opere.\nPaolo Anesi nacque probabilmente a Roma, anche se taluni lo vogliono nato a Firenze dove i primi anni tenne bottega . Ma la maggior parte della vita visse a Roma dove lavor\u00f2 come pittore vedutista, il maggior pittore romano di questo stile settecentesco.\nStudi\u00f2 con Giuseppe Bartolomeo Chiari e, in seguito, nella bottega di Bernardino Fergioni. Meno credibili le frequentazioni delle botteghe di Andrea Locatelli, anche se questo potrebbe spiegare la sua opera di \"ruinista\" e \"vedutista\", e Sebastiano Conca. Influenzato dai bamboccianti declin\u00f2 lo stile bizzarro di questi pittori del Seicento ad una visione pi\u00f9 arcadica e settecentesca.\nMolti suoi paesaggi furono comprati da stranieri, per la maggior parte inglesi, che amarono questa tipologia di stile dal Canaletto a Zuccarelli. Tuttavia, suoi quadri sono anche presenti in collezioni italiane: ad esempio, la collezione Pedriali, attualmente nella Pinacoteca civica di Forl\u00ec, comprende un suo \"Paesaggio con lago\" e una sua \"Veduta laziale con fiume\".\nMolti pittori italiani, in effetti, trovarono fortuna presso i collezionisti stranieri, in particolare coloro che dipingevano quadri di piccole dimensioni facilmente trasportabili. \nI suoi \"Capricci\" con rovine del Foro anticipano Marco Ricci e ricordano i medesimi soggetti di Giovanni Paolo Pannini.\nNel 1757 divenne membro della Congregazione dei Virtuosi al Pantheon. Celebri e celebrati i suoi affreschi di paesaggi di Villa Albani del 1761.\nFamosi anche quelli di Palazzo Sergardi a Siena. e quelli della Villa Doria Pamphilj e Villa Chigi sempre a Roma.\nSuoi dipinti di paesaggio sono presenti nelle Galleria Doria Pamphilj, Galleria Corsini e Galleria Pallavicini a Roma; mentre una serie di quattro paesaggi romani si trovano nella collezione del Museo diocesano di Milano, nonch\u00e9 un gruppo di otto quadri inviati a Torino tra il 1731 - 1732, acquistati dal marchese D'Ormea tramite l'ambasciatore di Sardegna a Roma.\nNel 1769 sua figlia Teresa spos\u00f2 il pittore Domenico De Angelis, poi accademico di San Luca e direttore dello Studio del mosaico della Fabbrica di San Pietro.\nGiudizi dei contemporanei.\nIl suo allievo pi\u00f9 celebre fu Francesco Zuccarelli, anche se va citato Paolo Monaldi che erediter\u00e0 il titolo di migliori vedutista romano della generazione successiva, ed \u00e8 per merito di Zuccarelli se Anesi, ormai dimenticato dopo l'affermazione del neoclassico, viene benignamente liquidato con poche righe nella \"Storia pittorica\" dell'Abate Lanzi.\nE il Rosini nella sua \"Storia della pittura italiana esposta coi monumenti\" (1839) non esita a definirlo: \"pittor mediocre\".\nAnesi fu famoso anche come incisore infatti pubblic\u00f2 il tomo \"Varie vedute inventate ed intagliate da Paolo Anesi Rom. Dedicate all'E.Mo e R.mo Signor Cardinale Giuseppe Renato Imperiali, anno 1725\"..\nMor\u00ec a Roma nel 1773 in condizioni di estrema povert\u00e0."}
{"id": "3066432", "revid": "1543377", "url": "https://it.wikipedia.org/wiki?curid=3066432", "title": "Dalton (Massachusetts)", "text": "Dalton \u00e8 un comune degli Stati Uniti d'America facente parte della contea di Berkshire nello stato del Massachusetts."}
{"id": "3066435", "revid": "1543377", "url": "https://it.wikipedia.org/wiki?curid=3066435", "title": "Egremont (Massachusetts)", "text": "Egremont \u00e8 un comune degli Stati Uniti d'America facente parte della contea di Berkshire nello stato del Massachusetts."}
{"id": "3066436", "revid": "599013", "url": "https://it.wikipedia.org/wiki?curid=3066436", "title": "Giulio Costantini", "text": "Giocatore della Sportivi Ghiaccio Cortina ha preso parte a otto campionati mondiali di hockey su ghiaccio.\nPaolo \u00e8 stato sei volte campione d'Italia: 1968, 1970, 1971, 1972, 1974 e 1975\nHa inoltre vinto due volte la Coppa Italia (1973 e 1974) ed una volta la Coppa delle Alpi (1970)"}
{"id": "3066438", "revid": "1354930", "url": "https://it.wikipedia.org/wiki?curid=3066438", "title": "Rik Van Linden", "text": "Velocista, \u00ecsoprannominato Rik III (Rik I e Rik II erano rispettivamente Rik Van Steenbergen e Rik Van Looy), in carriera vinse nove tappe al Giro d'Italia e quattro al Tour de France, nonch\u00e9, nel 1975, la maglia verde della classifica a punti nella corsa francese. Nel suo palmar\u00e8s rientrano anche due Parigi-Tours, una Milano-Torino, tre Milano-Vignola e, su pista, una Sei giorni di Milano in coppia con Felice Gimondi.\nAnche il fratello Alex fu ciclista professionista, e per sette anni suo compagno di squadra.\nCarriera.\nNelle categorie juniores e dilettanti ottenne centinaia di vittorie: tra esse un titolo nazionale su strada, un Giro delle Fiandre e due Gand-Wevelgem per amatori. Pass\u00f2 professionista quasi ventiduenne, il 26 luglio 1971, con la Hertekamp-Magniflex, squadra diretta da Carlo Menicagli: gi\u00e0 il 3 ottobre seguente ottenne un prestigioso successo imponendosi nella 71\u00aa Parigi-Tours davanti a Marino Basso e Gerben Karstens.\nDopo il successo nella tappa di La Baule al Tour de France 1972, apr\u00ec il 1973 con 10 vittorie \u2013 in Vuelta a Andaluc\u00eda, Giro di Sardegna e Parigi-Nizza \u2013 tra febbraio e marzo. In maggio prese parte al Giro d'Italia: la corsa partiva dal Belgio, i belgi fecero loro ben tredici tappe e lo stesso Van Linden si impose in due frazioni, al Lido delle Nazioni e a Verona; in settembre vinse per la seconda volta la Parigi-Tours. Nel 1974, in forza alla Ijsboerke-Colner, si aggiudic\u00f2 quindi due tappe della 29\u00aa Vuelta a Espa\u00f1a.\nPer la stagione 1975 venne messo sotto contratto dalla Bianchi-Campagnolo, la squadra diretta da Giancarlo Ferretti e capitanata da Felice Gimondi: il sodalizio tra il belga e la Celeste dur\u00f2 fino a tutto il 1979. Il 1975 vide la partecipazione del velocista sia al Giro d'Italia che al Tour de France: nella Corsa Rosa vinse la tappa di Bari battendo Patrick Sercu, mentre nella \"Grande Boucle\" consegu\u00ec il successo di tre tappe e della maglia verde della classifica a punti. L'anno dopo, ancora al via del Giro d'Italia, vinse in due frazioni, quelle di Palermo e di Ozegna.\nNel 1977 si impose nella tappa del Giro d'Italia tra Avellino e Foggia, mentre nel 1978, dopo aver centrato il terzo successo nella Milano-Vignola (eguagliato il record di Adriano Durante e Marino Basso), torn\u00f2 al Giro d'Italia riuscendo ad aggiudicarsi tre frazioni e vestendo la maglia rosa per i primi due giorni di corsa. Concluse la carriera tra i professionisti nel 1982.\nFu molto attivo anche su pista. Partecip\u00f2 per undici volte alla Sei giorni di Anversa, in Belgio, classificandosi secondo in tre occasioni. Nel 1977, con il compagno di squadra Gimondi, si aggiudic\u00f2 la prestigiosa Sei giorni di Milano (l'anno prima peraltro la coppia aveva chiuso in seconda posizione). Vinse infine numerose gare di ciclocross, soprattutto nelle Fiandre belghe."}
{"id": "3066439", "revid": "767487", "url": "https://it.wikipedia.org/wiki?curid=3066439", "title": "Corneliu Robe", "text": "Carriera.\nIn carriera, Robe gioc\u00f2 per l'Olimpia Bucarest e l'Unirea Tricolor Bucarest, due club della sua citt\u00e0 natale.\nFu anche convocato nella per giocare il Mondiale 1930 nel quale disput\u00f2 il match contro i futuri campioni del mondo dell'."}
{"id": "3066440", "revid": "463126", "url": "https://it.wikipedia.org/wiki?curid=3066440", "title": "Acetoacetato", "text": ""}
{"id": "3066441", "revid": "1305772", "url": "https://it.wikipedia.org/wiki?curid=3066441", "title": "Fulgor Libertas Forl\u00ec 2010-2011", "text": "La Fulgor Libertas Forl\u00ec 2010-2011, sponsorizzata \"MarcoPoloShop.it\", ha preso parte al campionato professionistico italiano di Legadue.\nPer la societ\u00e0 si tratta della prima partecipazione al campionato di Legadue, ma gi\u00e0 in precedenza la vecchia Libertas Forl\u00ec aveva militato in seconda serie prima della scomparsa del club.\nRoster.\nNel corso della stagione sono stati apportati numerosi cambiamenti al roster. Il primo ad essere tagliato \u00e8 stato il ceco Li\u010dartovsk\u00fd. Sono poi arrivati il play americano Goldwire e il comunitario Toppert, quest'ultimo a gettone. Intanto arriva in prova il tiratore lituano Serapinas, non tesserato a causa delle sue condizioni fisiche non convincenti. Pochi giorni dopo Piazza e Foiera si trasferiscono a Rimini, l'esterno bianco Wittman \u00e8 tagliato, mentre arrivano la guardia Borsato e l'italo-americano Mike Nardi che va sostituire il capitano oriundo Forray nel ruolo di unico giocatore italianizzato schierato secondo regolamento. Dopo il derby perso a Rimini viene esonerato coach Di Lorenzo a favore di Nenad Vu\u010dini\u0107, coach della Nuova Zelanda. I cambiamenti proseguono anche a febbraio, con la separazione da Lestini e l'inserimento del finlandese Shawn Huff.\nL'ultima sostituzione \u00e8 datata 3 marzo 2011: per motivi tecnico/disciplinari viene tagliato Lorenzo Gordon, e al suo posto arriva Bobby Jones da Montegranaro.\nCampionato.\nClassifica.\n\"Aggiornata al 6 maggio 2011.\""}
{"id": "3066442", "revid": "1543377", "url": "https://it.wikipedia.org/wiki?curid=3066442", "title": "Florida (Massachusetts)", "text": "Florida \u00e8 un comune degli Stati Uniti d'America facente parte della contea di Berkshire nello stato del Massachusetts."}
{"id": "3066446", "revid": "1431409", "url": "https://it.wikipedia.org/wiki?curid=3066446", "title": "Boris Kodjoe", "text": "Biografia.\nNato a Vienna, Austria, figlio di Ursula, psicologa tedesca, e Eric Kodjoe, medico ghanese. Ha un fratello, Patrick, e una sorella, Nadja. Il suo nome di nascita gli \u00e8 stato dato in onore del poeta e scrittore Boris Pasternak. Perci\u00f2 ha la cittadinanza tedesca e ghanese. Kodjoe \u00e8 nato ebreo da parte della madre e della nonna materna, anche se successivamente \u00e8 diventato membro della Cascade United Methodist Church, una chiesa metodista di Atlanta, in Georgia. Dopo il divorzio dei genitori, quando aveva sei anni, \u00e8 cresciuto nelle vicinanze di Friburgo in Brisgovia, in Germania.\nAll'et\u00e0 di diciannove anni si trasferisce negli Stati Uniti, grazie a una borsa di studio per giocare a tennis presso la Virginia Commonwealth University di Richmond. Aspirava a diventare un tennista professionista, ma a causa di un infortunio alla schiena, dovette rinunciare. Poco dopo la laurea, conseguita in marketing nel 1996, viene messo sotto contratto dall'agenzia Ford Models di New York. Come modello ha sfilato per stilisti come Versace, Ralph Lauren e Tommy Hilfiger ed \u00e8 apparso su numerose copertine di rivista di moda come \"Esquire\" e \"Vogue\", venendo fotografato da celebri fotografi come Bruce Weber e Herb Ritts.\nMentre lavorava come modello, viene notato da un direttore del casting, che gli permette di esordire al cinema nel 2000 con il film \"Love &amp; Basketball\". Nel 2002 ottiene una parte nel film \"Brown Sugar\", al fianco di Taye Diggs e Sanaa Lathan. Dopo varie e piccole apparizioni televisive, nel 2000 diviene noto per il ruolo di Damon Carter nella serie televisiva del network Showtime \"Soul Food\". Kodjoe lavora nella serie dal 2000 al 2004, per tutte e cinque le stagioni. La sua avvenenza non passa inosservata, tanto che nel 2002 la rivista \"People\" lo inserisce nella lista della \"50 persone pi\u00f9 belle del mondo\".\nDopo \"Soul Food\", lavora nella serie televisiva per UPN \"Second Time Around\", cancellata dopo solo 13 episodi. Negli anni successivi recita nei film, \"The Gospel\" e \"Riunione di famiglia con pallottole\" ed \u00e8 stato guest star nelle serie \"Crossing Jordan\", \"Women's Murder Club\" e \"Nip/Tuck\".\nNel 2008 interpreta il ruolo del Generale Dix Hauser nel film \"Starship Troopers 3 - L'arma segreta\", l'anno seguente fa parte del cast del film fantascientifico con Bruce Willis \"Il mondo dei replicanti\", mentre nel 2010 recita al fianco di Milla Jovovich in \"\".\nSempre nel 2010 ottiene la parte da protagonista, al fianco di Gugu Mbatha-Raw, nella serie \"Undercovers\", creata da J.J. Abrams per la NBC, ma dopo la messa in onda di sette dei tredici episodi ordinati, \u00e8 stata cancellata a causa dei bassi ascolti.\nVita privata.\nIl 21 maggio 2005 ha sposato a Gundelfingen l'attrice Nicole Ari Parker, co-protagonista della serie \"Soul Food\". La coppia ha avuto due figli, Sophie Tei Naaki Lee (nata il 5 marzo 2005) e Nicolas Neruda Kodjoe (nato il 31 ottobre 2006). Alla nascita a Sophie \u00e8 stata diagnostica la spina bifida.\nDopo aver vissuto ad Atlanta, la famiglia Kodjoe vive a Los Angeles. Parla correntemente tedesco, francese, inglese, spagnolo e italiano.\nDoppiatori italiani.\nNelle versioni in italiano dei suoi film, Boris Kodjoe \u00e8 stato Doppiato da:"}
{"id": "3066447", "revid": "181699", "url": "https://it.wikipedia.org/wiki?curid=3066447", "title": "Her\u013eany", "text": "Her\u013eany (in ungherese \"R\u00e1nkf\u00fcred\" o \"Herl\u00e1ny\", in tedesco \"Herlein\", \"Rank-Herlein\" o \"Bad Rank\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice. \u00c8 famoso per il suo geyser, che periodicamente emette getti alti 7 \u2013 15\u00a0m. \nIl geyser.\nIl geyser \u00e8 attivo ininterrottamente dal 1872. Dal 1957 al 2006 \u00e8 stato l'unico geyser freddo dell'Europa continentale, ma dal 2006 \u00e8 attivo anche il geyser di Andernach in Germania. Altri geyser di questo tipo si trovano in Islanda. Dal 2002 il geyser \u00e8 stato candidato come patrimonio mondiale dell'umanit\u00e0.\nLe eruzioni del geyser liberano anidride carbonica, che fuoriesce dal terreno lungo le faglie. Il geyser emette getti alti 7\u00a0\u2013 15\u00a0m ogni 32-40 ore e la durata di un'eruzione \u00e8 di circa 25 minuti. La temperatura dell'acqua \u00e8 di 14 - 18 \u00b0C e l'acqua \u00e8 molto mineralizzata. La portata \u00e8 di circa 25 - 30 litri al secondo.\nPosizione geografica.\nHer\u013eany si trova a 28\u00a0km a nord-est di Ko\u0161ice sulle colline di Slanec.\nStoria.\nIl primo documento scritto che menziona Her\u013eany risale al 1487, e presenta \"Haryan\" come parte dei possedimenti della nobilt\u00e0 di Svinica. Sulla base di antichi documenti si ritiene che il villaggio fu fondato tra il 1431 e il 1487. Nel 1384 e nel 1397 Her\u013eany non era ancora menzionata fra i possedimenti della nobilt\u00e0 di Svinica, che comprendevano i villaggi di \u017d\u00edrovce e Rankovce.\nNel 1601 Her\u013eany apparteneva alla nobilt\u00e0 di Trebi\u0161ov. Gi\u00e0 nel XVII secolo era rinomato come localit\u00e0 termale, con visitatori da Ko\u0161\u00edce e dallo Zempl\u00edn. A cavallo tra il XVII e il XVIII secolo il villaggio visse un periodo di decadenza e gli abitanti si trasferirono nei villaggi vicini. Nei documenti del 1715 e del 1720 di Her\u013eany non viene fatta menzione. Non si trova neppure nel registro delle chiese e dei parroci del 1746, n\u00e9 nel registro dei paesi del 1773. Ci\u00f2 nonostante alcuni testi scrivono che nel XVIII secolo Her\u013eany era una localit\u00e0 termale molto rinomata, visitata anche da stranieri. Nel 1808 un documento attesta la presenza delle terme. \nNel 1851 F\u00e9nyes cita Her\u013eany come villaggio tedesco, in conseguenza dell'insediamento di tedeschi che era avvenuto sotto il regno di Giuseppe II."}
{"id": "3066450", "revid": "1978420", "url": "https://it.wikipedia.org/wiki?curid=3066450", "title": "L'invitto", "text": "L'invitto"}
{"id": "3066452", "revid": "77628", "url": "https://it.wikipedia.org/wiki?curid=3066452", "title": "OS 9", "text": ""}
{"id": "3066453", "revid": "1543377", "url": "https://it.wikipedia.org/wiki?curid=3066453", "title": "Hancock (Massachusetts)", "text": "Hancock \u00e8 un comune degli Stati Uniti d'America facente parte della contea di Berkshire nello stato del Massachusetts."}
{"id": "3066455", "revid": "1504506", "url": "https://it.wikipedia.org/wiki?curid=3066455", "title": "Francesco Maria Gianni", "text": "Biografia.\nSenatore del granducato, alto funzionario dell'amministrazione toscana, Francesco Maria Gianni \u00e8 stato uno dei pi\u00f9 importanti collaboratori del granduca Pietro Leopoldo nella realizzazione delle sue riforme liberali. Fu consigliere di stato e di finanze del granduca Pietro Leopoldo nel 1789, ministro delle Finanze del Regno di Etruria.\nCi ha lasciato importanti opere di carattere economico, sociale e storico."}
{"id": "3066456", "revid": "124123", "url": "https://it.wikipedia.org/wiki?curid=3066456", "title": "Massimo Costantini (hockeista su ghiaccio)", "text": "Giocatore della Sportivi Ghiaccio Cortina ha preso parte al campionato europeo junior di hockey su ghiaccio nel 1980 nei Paesi Bassi ed al campionato mondiale di hockey su ghiaccio del 1981 a Barcellona, in Spagna."}
{"id": "3066457", "revid": "1573940", "url": "https://it.wikipedia.org/wiki?curid=3066457", "title": "Rasen (serie televisiva)", "text": ", conosciuto anche come Spiral, \u00e8 un dorama giapponese trasmesso nel 1999, e basata sull'omonimo romanzo di K\u014dji Suzuki. La serie consta di tredici episodi, ed \u00e8 il sequel di \"\"."}
{"id": "3066458", "revid": "124123", "url": "https://it.wikipedia.org/wiki?curid=3066458", "title": "Jo\u00e3o Tamagnini Barbosa", "text": " Fu Ministro degli Interni, delle Colonie e delle Finanze nel periodo conosciuto come \"Nuova Repubblica\" cio\u00e8 dopo il colpo di Stato del Partito Repubblicano e la semi-dittatura di Sid\u00f3nio Pais. Prese parte al governo presieduto da Jo\u00e3o do Canto e Castro dopo l'assassinio di Pais.\nFu per un breve periodo Primo ministro del Portogallo, dal 23 dicembre 1918 al 27 gennaio 1919.\nDopo la rivoluzione del 28 maggio 1926 che instaur\u00f2 la dittatura di Ant\u00f3nio de Oliveira Salazar, Tamagnini Barbosa divenne presidente dell'Assemblea Generale del Benfica dal 1946 al 1947."}
{"id": "3066459", "revid": "339392", "url": "https://it.wikipedia.org/wiki?curid=3066459", "title": "Lituania-Bielorussia", "text": ""}
{"id": "3066467", "revid": "1934238", "url": "https://it.wikipedia.org/wiki?curid=3066467", "title": "Istruzione in Germania", "text": "Il sistema scolastico in Germania \u00e8 controllato dai \"L\u00e4nder\" (Stati federati della Germania), mentre il governo federale non ha proprie competenze in materia di istruzione.\nL'istruzione comincia con il \"Kindergarten\" (scuola dell'infanzia), facoltativo per tutti i bambini dai tre ai sei anni, mentre la scuola primaria e secondaria \u00e8 obbligatoria per la fascia di et\u00e0 tra i sei ed i sedici anni.\nIl percorso formativo presenta diverse sfumature da uno Stato all'altro, dal momento che ogni \"Land\" decide le proprie politiche per l'istruzione, come le ore di lezione o le tessere gratuite per trasporti e biblioteche. La maggior parte dei ragazzi frequenta comunque la \"Grundschule\" (scuola primaria) da sei a dieci anni (o dodici, ma solo nel Brandeburgo e nella citt\u00e0-Stato di Berlino).\nL'istruzione secondaria comprende tre tipi di scuola: il \"Gymnasium\", in parte simile al liceo italiano e concepito anch'esso come preparazione all'universit\u00e0, che si conclude con un esame che permette di conseguire l'\"Abitur\" (licenza media superiore) dopo la dodicesima o tredicesima classe (dipendente dallo Stato federale); la \"Realschule\", con una preparazione pi\u00f9 specifica e che si conclude con l'esame del \"Realschulabschluss\", dopo la decima classe; l'\"Hauptschule\", basata sugli studi tecnici e che permette di conseguire uno tra due titoli a scelta e votazioni, l'\"Hauptschulabschluss\" o il \"Realschulabschluss\", entrambi dopo la decima classe. In alcuni stati questi due tipi di scuole sono stati combinati nella \"Oberschule\".\nAnche in Germania esistono scuole comprensive, che prendono il nome di \"Gesamtschule\", portando fino al \"Hauptschulabschluss\", il \"Realschulabschluss\" o la maturit\u00e0, e \"scuole speciali\" con indirizzi professionali o tecnici. Per accedere all'universit\u00e0 \u00e8 necessario avere l'\"Abitur\" (diploma di \"Gymnasium\" o quello pi\u00f9 alto della \"Gesamtschule\"), restrizione per\u00f2 caduta in parte nel 2009.\nRecenti ricerche dell'istituto PISA hanno rivelato alcune gravi debolezze del sistema scolastico tedesco. Su 43 Paesi testati nel 2000, la Germania era solo ventunesima in lettura e ventesima in matematica ed in scienze naturali, cosa che ha spinto il Paese ad alcune riforme scolastiche. Nel 2006 gli studenti tedeschi erano leggermente migliorati, piazzandosi tredicesimi in scienze naturali e diciottesimi in lettura, ma ancora ventesimi in matematica.\nSono state rilevate alcune differenze da una scuola all'altra. Secondo Jan-Martin-Wiadra: \"Alcuni politici conservatori hanno privilegiato il Gymnasium, da loro considerato la forma pi\u00f9 alta di scuola secondaria \u2013 come si evince dai risultati PISA \u2013 ma hanno trascurato scuole pi\u00f9 professionalizzanti come l'Hauptschule\".\nObbligo scolastico.\nL'et\u00e0 a cui inizia l'obbligo scolastico in Germania \u00e8 determinata dagli Stati federali, i \"Land\", e varia dai 5 ai 7 anni. In genere, ogni bambino che abbia compiuto sei anni entro una certa data di riferimento deve iniziare la scuola all'inizio del successivo anno scolastico.\nIn Germania anche le date delle ferie scolastiche sono diverse a seconda degli Stati federali e l'anno scolastico pu\u00f2 cominciare fra agosto e settembre. Le date di riferimento entro le quali i bambini devono aver compiuto i sei anni sono, nella maggioranza degli Stati, estive, fra il 30 giugno ed il 30 settembre. In alcuni Stati e non in tutte le scuole, \u00e8 possibile l'ingresso nella \"Grundschule\" di bambini di cinque anni compiuti. In tal caso, la prima classe \u00e8 suddivisa in due anni, dei quali il primo ha funzione propedeutica e di scolarizzazione di base."}
{"id": "3066469", "revid": "118503081", "url": "https://it.wikipedia.org/wiki?curid=3066469", "title": "Sindaci di Cianciana", "text": "Segue la cronotassi dei sindaci di Cianciana, dal 1825 ad oggi."}
{"id": "3066472", "revid": "767487", "url": "https://it.wikipedia.org/wiki?curid=3066472", "title": "Quando si diventa grandi", "text": "Quando si diventa grandi \u00e8 un film italiano del 2010 diretto da Massimo Bonetti, all'esordio come regista.\nProduzione.\nLe riprese del film sono iniziate il 14 dicembre 2009, proseguendo per sei settimane."}
{"id": "3066478", "revid": "416175", "url": "https://it.wikipedia.org/wiki?curid=3066478", "title": "Tribolet", "text": "La rubrica della canzone veniva letta come \"t'bolet\" da Giulio Bertoni, il quale identificava il suo compositore in Tremoleta, ma Alfred Jeanroy suggerisce la lettura, ampiamente accettata, di \"Tribolet\". E ancora propone che la composizione attribuita a lui sia una parodia di un brano adesso perduto. La canzone si conserva in un canzoniere (\"G\", folio 128) databile all'ultimo terzo del XIII secolo, lo stesso periodo in cui la canzone potrebbe essere stata scritta.\nLa frase \"quello che ama\" (\"le qui ama\") trovata nei versi nono e diciottesimo ha causato una qualche confusione, poich\u00e9 \"le\" sembra maschile: \"colui [l'uomo] che lui ama\". In base a questa lettura, sembra che il compositore sia un omosessuale frustrato, il quale esagera nel copulare con le donne, ma manca di farlo con l'uomo che desidera. Francesco Carapezza ha argomentato, tuttavia, che proprio come \"celes\" (\"ogni donna\") \u00e8 una forma anomala dell'usuale \"celas\", cos\u00ec \"le\" \u00e8 proprio una forma insolita del femminile \"la\", nel cui caso la poesia \u00e8 un'esagerazione comica della brama eterosessuale. Secondo C. H. Grandgent, la forma \"le\" come maschile potrebbe indicare un'influenza dall'antico francese, e Fran\u00e7ois Zufferey ha elencato altri esempi del normale maschile \"lo\" sostituito da \"le\" nell'antico occitano. "}
{"id": "3066480", "revid": "352448", "url": "https://it.wikipedia.org/wiki?curid=3066480", "title": "U fotaires que no fo amoros", "text": ""}
{"id": "3066482", "revid": "287204", "url": "https://it.wikipedia.org/wiki?curid=3066482", "title": "Giardino zoologico di Ko\u0161ice", "text": "Il giardino zoologico di Ko\u0161ice si trova sulle colline vicine a Ko\u0161ice, nella frazione di Kave\u010dany. Con una superficie totale di 288 ettari \u00e8 il maggiore giardino zoologico della Slovacchia, e non solo per la superficie espositiva. La costruzione dello zoo fu incominciata nel 1979. Ospita prevalentemente animali della fauna euro-asiatica. La prima parte dello zoo fu aperta al pubblico nel 1985."}
{"id": "3066483", "revid": "119807614", "url": "https://it.wikipedia.org/wiki?curid=3066483", "title": "Comunit\u00e0 montana del Piambello", "text": "La Comunit\u00e0 montana del Piambello (nata nel 2009 per aggregazione della Comunit\u00e0 montana della Valceresio e della Comunit\u00e0 montana della Valganna e Valmarchirolo) si trova in provincia di Varese e include anche l\u2019estremo occidente della provincia di como (Lombardia). Il capoluogo \u00e8 Arcisate.\nLa comunit\u00e0 \u00e8 costituita da 20 comuni varesini:\nDa aggiungere ai 4 comuni comaschi facenti parte della Valmorea, che sono inclusi nella comunit\u00e0 montana solo geograficamente ma non burocraticamente:"}
{"id": "3066484", "revid": "110157", "url": "https://it.wikipedia.org/wiki?curid=3066484", "title": "Labradford (album)", "text": "Labradford \u00e8 il terzo disco dei Labradford, gruppo statunitense post-rock. L'album \u00e8 considerato tra i pi\u00f9 rappresentativi del genere post-rock con ascendenze krautrock."}
{"id": "3066491", "revid": "1821847", "url": "https://it.wikipedia.org/wiki?curid=3066491", "title": "Giovanni Baldasseroni", "text": "Biografia.\nAbbandonati gli studi giuridici entr\u00f2 come semplice commesso alla prefettura di Livorno. Chiamato a Firenze nel 1824 per lavorare al Ministero delle Finanze, fece rapidamente carriera e nel 1833 fu nominato soprintendente generale all'Ufficio delle revisioni e dei sindacati. \nSeguirono altri incarichi, e nel 1847 fu nominato Ministro delle Finanze. Ritiratosi a vita privata, a Unit\u00e0 d'Italia avvenuta, scrisse un interessante ritratto del granduca Leopoldo II intitolato \"Leopoldo II, granduca di Toscana, e i suoi tempi\".\nMor\u00ec il 19 novembre del 1876 nella sua casa a Firenze e venne tumulato nel loggiato destro del cimitero monumentale della Ven. Arciconfraternita di Firenze, il Camposanto dei Pinti.\nOnorificenze.\n (Ducato di Lucca)"}
{"id": "3066492", "revid": "92723", "url": "https://it.wikipedia.org/wiki?curid=3066492", "title": "Zoo di Ko\u0161ice", "text": ""}
{"id": "3066493", "revid": "15756", "url": "https://it.wikipedia.org/wiki?curid=3066493", "title": "Bieiris de Romans", "text": "Il suo luogo di nascita fu Romans nei pressi di Mont\u00e9limar. Ci ha lasciato una \"canso\", \"Na Maria, pretz e fina valors\" (\"Signora Maria, pregio e fin valore\"), indirizzata a un'altra donna chiamata Maria. La poesia \u00e8 scritta nel tipico stile trobadorico dell'amor cortese ed \u00e8 stata di conseguenza analizzata come una poesia lesbica. Bieiris avrebbe potuto, tuttavia, scriverla semplicemente dal punto di vista maschile, immergendosi pienamente nella \"mascolinit\u00e0\" del genere. Ci\u00f2 nonostante, l'attribuzione certa del componimento poetico a una donna la rende inverosimile dato che si tentato in tutti i modi di \"plagiare\" l'uditorio: la poesia risulterebbe di conseguenza \"effeminata\".\nFran\u00e7ois Zufferey ha argomentato che la composizion di Bieiris sia in effetti un lavoro di Gui d'Ussel. Insieme a lui, nell'ascrivere la poesia di Bieiris a un uomo, ci sono Oskar Schultz-Gora, Gianfranco Folena ed Elizabeth W. Poe. Il primo medievalista francese Jean-Baptiste de Lacurne de Sainte-Palaye crede che sia stata scritta a favore di un uomo. Il lesbismo di Bieiris, inoltre, ha i suoi difensori: Pierre Bec, Magda Bogin, Ren\u00e9 Nelli e John Boswell. Angelica Rieger, d'altra parte, ha tenacemente difeso il suo punto di vista negando il suo lesbismo, cercando di mostrare che Bieiris stia in effetti impiegando il linguaggio di estrazione popolare tra le nobildonne del periodo. La \"Na Maria\" della poesia \u00e8 anche stata intesa come la Vergine Maria e la sincerit\u00e0 e l'innocenza del testo non esclude questa possibilit\u00e0.\nL'ultima stanza della sua \"canso\" \u00e8 questa:"}
{"id": "3066498", "revid": "767487", "url": "https://it.wikipedia.org/wiki?curid=3066498", "title": "Fudai daimy\u014d", "text": " la classe dei daimy\u014d giapponesi che erano gi\u00e0 vassalli ereditari dei Tokugawa durante il Periodo Edo e prima che questi conquistassero lo shogunato. Erano tratti dalla classe dei Fudai la gran parte dei funzionari dell'amministrazione Tokugawa.\nOrigini.\nMolte delle famiglie che formarono i ranghi dei fudai daimyo avevano servito il clan Tokugawa da molto tempo prima della sua ascesa alla preminenza nazionale, tra queste i clan Honda, Sakai, Sakakibara, Ii, Itakura, Abe e Mizuno.\nPeriodo Edo.\nCon l'ascesa al potere di Tokugawa Ieyasu nel XVI secolo i suoi domini si estesero cosicch\u00e9 anche alcuni dei suoi vassalli poterono ascendere al rango di \"daimy\u014d\". Fu questa la nascita dei fudai come chiaramente distinta classe sociale.\nCon il tempo ed occasionalmente altre famiglie di vassalli dei Tokugawa poterono ottenere lo status di fudai. Anche un hatamoto che avesse incrementato il suo livello di reddito oltre i 10.000 koku veniva riconosciuto come un fudai daimy\u014d.\nBakumatsu e Restaurazione Meiji.\nLa maggior parte dei fudai accettarono pacificamente la Restaurazione Meiji e continuarono a governare i loro feudi fino alla loro dissoluzione nel 1871, dopodich\u00e9 vennero assorbiti nel nuovo sistema della nobilt\u00e0 giapponese denominato \"Kazoku\"."}
{"id": "3066500", "revid": "1543377", "url": "https://it.wikipedia.org/wiki?curid=3066500", "title": "Grus americana", "text": "La gru americana (Grus americana ()) \u00e8 un uccello della famiglia dei Gruidi, originaria del Nordamerica; per il grido sonoro che emette viene chiamata anche gru urlatrice. In natura pu\u00f2 vivere fino a 22 - 24 anni. Si stima che in libert\u00e0 ne esistano meno di 400 esemplari.\nDescrizione.\nGli adulti di gru americana sono completamente bianchi, con la sommit\u00e0 del capo rossa e il lungo becco appuntito di colore scuro. Gli esemplari immaturi sono marrone chiaro. Quando \u00e8 in volo, il lungo collo viene tenuto disteso in avanti, mentre le lunghe zampe scure sono tenute stese all'indietro; quello del volo \u00e8 anche l'unico momento in cui sono visibili le estremit\u00e0 nere delle ali.\nLa specie misura quasi 1,5 m d'altezza e 2,3 m di apertura alare. I maschi pesano in media 7\u00a0kg, mentre le femmine, pi\u00f9 piccole, non superano i 6. Gli unici altri uccelli di grandi dimensioni bianchi e dalle zampe lunghe del Nordamerica sono: l'airone bianco maggiore, pi\u00f9 basso di 30 centimetri e pesante un settimo della gru americana; l'airone bianco, una forma particolare dell'airone azzurro maggiore endemica della Florida; e la cicogna americana. Tutti e tre questi uccelli, per\u00f2, sono pi\u00f9 piccoli della gru americana del 30%.\nDistribuzione e habitat.\nLe aree utilizzate dalla gru americana per riprodursi sono le torbiere della taiga; l'unica localit\u00e0 di nidificazione conosciuta \u00e8 il cosiddetto \u00abTerritorio Estivo della Gru Americana\u00bb, un'apposita zona situata nel Parco Nazionale di Wood Buffalo dell'Alberta (Canada), e le zone circostanti. Grazie al recente progetto di reintroduzione condotto dalla Whooping Crane Eastern Partnership questo uccello \u00e8 tornato a nidificare per la prima volta dopo 100 anni nel Rifugio Naturale Nazionale di Necedah, nel Wisconsin centrale (USA). La gru americana nidifica al suolo, solitamente in aree sopraelevate della palude. La femmina depone una o due uova tra la fine d'aprile e met\u00e0 maggio. Queste, chiazzate e di color verde oliva, misurano 60 x 100\u00a0mm e pesano 190 g. Il periodo di incubazione dura 29\u201335 giorni. Della cova si occupano entrambi i genitori, anche se \u00e8 la femmina a trascorrere pi\u00f9 tempo nelle vicinanze del nido. Quasi sempre, per\u00f2, ogni stagione sopravvive un unico pulcino. Dopo la nascita i genitori nutrono il piccolo per 6-8 mesi, ma quest'ultimo rimarr\u00e0 con loro fino a quando non avr\u00e0 circa un anno di et\u00e0.\nLe gru americane svernano lungo la costa texana del Golfo del Messico (USA), in un'area nei pressi di Corpus Christi, il Rifugio Naturale Nazionale di Aransas, lungo il Lago Sunset a Portland, sulle isole di Matagorda e San Jos\u00e9, in alcune zone della Penisola di Lamar e a Welder Point, situato sul lato orientale della Baia di San Antonio.\nIl Rifugio Naturale Nazionale di Salt Plains, in Oklahoma, costituisce un'importante area di sosta per le gru durante la migrazione e ogni anno vi fa visita il 75% di questi volatili.\nL'attuale rarit\u00e0 della gru americana \u00e8 una conseguenza della distruzione del suo habitat. Un tempo l'areale di questa specie si estendeva su tutto il Nordamerica centro-occidentale. Nel 1941 ne rimanevano solamente 21. Da allora la popolazione \u00e8 aumentata, grazie soprattutto agli interventi di conservazione. Nell'aprile del 2007 ve ne erano 340 in natura ed altre 145 in cattivit\u00e0. Ciononostante continua ad essere ancora uno degli uccelli pi\u00f9 rari del Nordamerica. Il Servizio della pesca e della fauna selvatica degli Stati Uniti conferm\u00f2 che nel 2007 presso il Rifugio Naturale Nazionale di Aransas vi erano 266 esemplari.\nBiologia.\nAlimentazione.\nLa gru americana si nutre camminando in acque basse o nei campi e tastando il suolo con il becco. \u00c8 onnivora e pi\u00f9 leggermente incline a nutrirsi di animali rispetto alle altre gru. Nel suo territorio di svernamento in Texas mangia varie specie di crostacei, molluschi, pesci (come le anguille), bacche, piccoli rettili e piante acquatiche. Tra i potenziali cibi di cui si nutre d'estate vi sono rane, piccoli roditori, piccoli uccelli, pesci, insetti acquatici, gamberi di fiume, bivalvi, chiocciole, tuberi acquatici e bacche. Un'altra fonte di cibo per gli uccelli in migrazione \u00e8 fornita dai cereali, come frumento e orzo.\nPredatori.\nTra gli animali che pi\u00f9 minacciano le uova e i pulcini ricordiamo l'orso nero americano (\"Ursus americanus\"), il ghiottone (\"Gulo gulo luscus\"), il lupo grigio (\"Canis lupus\"), la volpe rossa (\"Vulpes vulpes\"), la lince (\"Lynx canadensis\"), l'aquila calva (\"Haliaeetus leucocephalus\") e il corvo imperiale comune (\"Corvus corax\"). Gli adulti invece hanno pochi predatori e perfino le aquile non sono in grado di abbatterli. L'unico predatore naturale abbastanza potente e rapido che pu\u00f2 uccidere un adulto mentre nidifica \u00e8 la lince rossa.\nConservazione.\nLa gru americana \u00e8 un relitto del Pleistocene: in quest'epoca geologica infatti aveva un'ampia distribuzione in tutta l'America Settentrionale (eccetto Canada orientale e Nuova Inghilterra). Resti fossili antecedenti all'ultima glaciazione sono stati trovati in California, Idaho e Florida. In tempi preistorici probabilmente l'areale della specie si ridusse notevolmente, ma un vero e proprio collasso si \u00e8 avuto in tempi storici, soprattutto negli ultimi 100 anni. Questo maestoso uccello viveva in tutta la parte centrale del Nordamerica, da Cape May nel New Jersey al Gran Lago Salato nello Utah, e nidificava in Canada fino al Grande Lago degli Schiavi e alla Baia di Hudson, e negli stati americani di Illinois, Minnesota, Iowa, Nord e Sud Dakota, e probabilmente Nebraska e Montana. Migrava d'inverno principalmente verso la costa del golfo del Messico (Louisiana, Texas e Messico). Lo scienziato Robert Porter Allen stimava che gi\u00e0 fra 1860 e 1870 la popolazione di gru americane doveva essere di non pi\u00f9 di 1300 - 1400 individui. Ma la diminuzione pi\u00f9 drammatica si ebbe fra il 1890 e il 1910, e anche dopo il 1910 il declino continu\u00f2, a causa della caccia e soprattutto della crescente difficolt\u00e0 per le gru di trovare spazi aperti e solitari. Nel 1933 l'intera popolazione di gru americane era ridotta a 30 esemplari, che nel 1937 erano scesi a un drammatico minimo di 14. Risalite a 29 nel 1938, 35 nel 1939, le gru diminuirono nuovamente; nel 1940 erano 31, e nel 1941 solo 23. Fu allora che il Servizio della pesca e della fauna selvatica degli Stati Uniti, il Servizio della natura selvatica del Canada e la National Audubon Society finalmente si misero d'accordo per un ultimo drammatico tentativo di salvare la specie. Circa 20.000 ettari di terreno lungo la costa del Texas, dove le gru americane superstiti svernavano, furono acquistati e protetti. Era nato il Rifugio Naturale Nazionale di Aransas. La protezione della zona di nidificazione non era possibile perch\u00e9 allora la sua dislocazione non era nota. Fu iniziata inoltre una campagna pubblicitaria (che continua tuttora), a seguito della quale la gru americana divenne il simbolo nazionale della conservazione. Gi\u00e0 nel 1942 il numero delle gru americane era risalito a 28, e da quell'anno praticamente tutte hanno sempre svernato nel Rifugio di Aransas. Da allora la consistenza della popolazione ha continuato a salire, anche se irregolarmente, e con preoccupanti fluttuazioni: intorno a 30 dal 1943 al 1951, poco pi\u00f9 di 20 dal 1952 al 1957, e di nuovo sulla trentina dal 1958 al 1963. Per\u00f2, malgrado gli intensi studi sulla biologia della gru americana, non si riusciva a scoprire dove andava a nidificare. Fu soltanto nel 1964 che il terreno di nidificazione fu scoperto nell'inaccessibile angolo nord-occidentale del Parco Nazionale di Wood Buffalo nei Territori del Nord-Ovest in Canada. Un'altra piccola popolazione, stanziale, era stata scoperta in Louisiana negli anni trenta, e probabilmente nidificava anche nel Texas orientale. Le nidificazioni in Louisiana continuarono fino al 1939, ma dal 1940 questa popolazione \u00e8 scomparsa. Una femmina di questo gruppo fu accoppiata con un maschio nello zoo di New Orleans, e nel 1957 cov\u00f2 e allev\u00f2 i primi due piccoli in cattivit\u00e0, e un altro nel 1958. Per tornare al nucleo principale, nel 1964, finalmente per la prima volta, tutte le gru, che avevano lasciato Aransas in primavera, ritornarono in autunno. Nel 1971 le gru erano aumentate 59 e, dopo una diminuzione a 49 nel 1974, risalivano a 70 nel 1977. Nel 2007, il censimento dello stormo tradizionale che nidifica a Wood Buffalo e sverna ad Aransas ha contato 73 coppie riproduttive.\nReintroduzioni in natura.\nNel 1967 furono compiuti i primi sforzi per creare uno stormo di gru americane in cattivit\u00e0, nell'eventualit\u00e0 che la specie venisse estirpata in natura. L'obiettivo del piano di recupero della gru americana era quello di creare due popolazioni libere di almeno venticinque coppie riproduttive in aggiunta alla popolazione esistente, cos\u00ec che la specie potesse essere trasferita dall'elenco a rischio di estinzione a quello delle specie semplicemente minacciate. Oggi ci sono due popolazioni riproduttive in cattivit\u00e0: una al Patuxent Wildlife Research Centre nel Maryland e una all'International Crane Foundation (ICF) a Baraboo, Wisconsin.\nDal 1992 a oggi diciotto gru americane sono state trasferite in una struttura a Calgary, in Canada, per crearvi un terzo gruppo di gru in cattivit\u00e0. Attualmente i biologi stanno valutando siti in Canada per reintrodurvi uno stormo migratorio di gru americane verso la fine del primo decennio del Duemila. Grazie a questi sforzi, la popolazione delle gru americane \u00e8 sopravvissuta e continua a crescere. Il programma di recupero di questa specie di gru a opera del Servizio della Pesca e della Fauna Selvatica degli Stati Uniti ha avuto un successo tale che altri Paesi hanno adottato metodi simili per proteggere altre specie di gru anch'esse minacciate."}
{"id": "3066501", "revid": "352448", "url": "https://it.wikipedia.org/wiki?curid=3066501", "title": "Beatriz de Romans", "text": ""}
{"id": "3066502", "revid": "352448", "url": "https://it.wikipedia.org/wiki?curid=3066502", "title": "Beatritz de Romans", "text": ""}
{"id": "3066503", "revid": "122575912", "url": "https://it.wikipedia.org/wiki?curid=3066503", "title": "Ioduro d'argento", "text": "Lo ioduro d'argento (AgI) \u00e8 un composto a reticolo covalente dell'argento e dello iodio. \u00c8 un composto giallo, fotosensibile, utilizzato in fotografia e nella pratica medica per le propriet\u00e0 disinfettanti e nel \"cloud seeding\" per la produzione di nuvole artificiali.\nCaratteristiche.\n\u00c8 altamente insolubile in acqua ed \u00e8 il meno solubile tra gli alogenuri di argento; la sua costante di solubilit\u00e0 in acqua \u00e8 Ks\u00a0=\u00a08,52\u00a0\u00d7\u00a010\u221217, da confrontarsi con 5,4\u00a0\u00d7 10\u221213 per AgBr e 1,77\u00d710\u221210 per AgCl, mentre AgF, tipicamente ionico, \u00e8 solubilissimo (\u2248\u00a01790\u00a0g/L (25 \u00b0C)).\nLa struttura cristallina adottata dallo ioduro d'argento si modifica al variare della temperatura:\nUsi.\nLo ioduro d'argento ha trovato applicazione sin dalla fine degli anni sessanta in meteorologia e agricoltura, attraverso l'uso nell'ambito della lotta antigrandine attraverso i razzi antigrandine, in quanto sostanza nucleante.\nIl principio \u00e8 semplice: lo ioduro d'argento fornisce ulteriori nuclei di condensazione per l'umidit\u00e0 o cristalli di ghiaccio, in aggiunta al naturale pulviscolo atmosferico, e rende la dimensione delle gocce e dei chicchi di grandine pi\u00f9 piccola.\nIn agricoltura i razzi antigrandine, come i cannoni ad onde d'urto \"che usano potenti onde sonore per impedire la formazione dei chicchi di grandine\", rientrano nella cosiddetta lotta antigrandine \"attiva\", la quale d\u00e0 risultati molto spesso contrastanti da zona a zona, poich\u00e9 molto dipende dall'efficienza del servizio meteorologico, nell'individuare le formazioni nuvolose grandinigene, e nella tempestivit\u00e0 dell'informare le aziende. \u00c8 comunque una tecnica di prevenzione tuttora in uso, con diverse aziende impegnate nel settore."}
{"id": "3066509", "revid": "177744", "url": "https://it.wikipedia.org/wiki?curid=3066509", "title": "Quale signora", "text": "Quale signora \u00e8 un brano musicale, scritto da Maurizio Monti e Giovanni Ullu e arrangiato da Giovanni Ullu, interpretato da Patty Pravo, pubblicato nell'aprile 1974 dalla casa discografica RCA come brano d'apertura dell'album \"Mai una signora\".\nLa canzone \u00e8 stata proposta nei concerti della cantante, del tour \"Patty Pravo Live 1976\".\nIl brano.\nVenne bandito dalle radio perch\u00e9 metteva in discussione tematiche delicate quali la maternit\u00e0 e la pillola anticoncezionale, tematiche di estrema attualit\u00e0 in quegli anni, ma alquanto insolite per la discografia dell'epoca:\nL'idea di partenza era di utilizzare il brano come promozionale per il disco \"Mai una signora\", ma venne subito scartata a priori e per ovvi motivi, e in sostituzione fu utilizzato il brano \"La valigia blu\" (retro del 45 giri \"Come un Pierrot/La valigia blu\").\n\"Quale signora\" venne comunque inserito nei juke-box (lato A del 45 giri promo \"Quale signora/Addormentata\", de I Panda).\nCover ed altre versioni.\nNel 1978 lo stesso autore e arrangiatore, Giovanni Ullu, ne incise una reinterpretazione intitolata \"Ragazzina\" che utilizz\u00f2, anch'esso, come brano d'apertura del suo album, intitolato \"Ullu\".\nTracce.\nLato A\nLato B"}
{"id": "3066512", "revid": "307923", "url": "https://it.wikipedia.org/wiki?curid=3066512", "title": "Episodi de La complicata vita di Christine (quinta stagione)", "text": "La quinta stagione della serie televisiva La complicata vita di Christine \u00e8 stata trasmessa negli Stati Uniti dal 23 settembre 2009 al 12 maggio 2010 su CBS.\nIn Italia la stagione \u00e8 andata in onda dal 27 luglio 2011 al 24 agosto 2011, in prima visione su Mya, dal luned\u00ec al venerd\u00ec alle ore 19:00 circa. La serie \u00e8 in onda per la prima volta in chiaro su Rai 2 dal 9 luglio 2012 sino al 27, per poi riprendere la programmazione regolare dei restanti episodi dal 13 agosto 2012. "}
{"id": "3066516", "revid": "33985043", "url": "https://it.wikipedia.org/wiki?curid=3066516", "title": "Clinofobico", "text": ""}
{"id": "3066522", "revid": "2176804", "url": "https://it.wikipedia.org/wiki?curid=3066522", "title": "Rifugio naturale nazionale di Aransas", "text": "Il rifugio naturale nazionale di Aransas \u00e8 un'area protetta di 464\u00a0km\u00b2 situata sul lato sud-occidentale della baia di San Antonio, in Texas. Si estende sulle contee di Aransas, Refugio e Calhoun.\nVenne istituito secondo l'ordine esecutivo 7784 il 31 dicembre 1937 dal presidente Franklin D. Roosevelt, con il nome di \"Rifugio per gli uccelli migratori di Aransas\", costituendo rifugio e terreno di nidificazione per uccelli migratori e altri animali. Il nome venne cambiato nel 1939.\nTra gli uccelli della riserva ricordiamo anatre, aironi, garzette, ibis, spatole rosate e le rarissime gru americane, il cui numero \u00e8 aumentato notevolmente rispetto agli anni '40.\nTra gli altri animali che abitano le distese erbose e le paludi salmastre vi sono alligatori del Mississippi, pecari dal collare, serpenti e linci rosse."}
{"id": "3066525", "revid": "287204", "url": "https://it.wikipedia.org/wiki?curid=3066525", "title": "Fudai daimyo", "text": ""}
{"id": "3066528", "revid": "767487", "url": "https://it.wikipedia.org/wiki?curid=3066528", "title": "Amore a mille... miglia", "text": "Amore a mille... miglia (\"Going the Distance\") \u00e8 un film del 2010 diretto da Nanette Burstein, con Drew Barrymore e Justin Long.\nTrama.\nErin e Garrett stanno trascorrendo le vacanze estive a New York, quando si incontrano, si innamorano e vivono una breve ma intensa relazione. Terminate le vacanze, i due credono che tutto sia finito poich\u00e9 mentre lui resta a New York lei ritorna nella sua citt\u00e0: San Francisco. Nonostante la distanza che li separa non riusciranno per\u00f2 a fare a meno l'uno dell'altra e decidono, nonostante i pareri contrari degli amici, di continuare la loro relazione a distanza.\nProduzione.\nLa New Line Cinema approv\u00f2 la sceneggiatura scritta da Geoff LaTulippe nei primi mesi del 2009 e affid\u00f2 la regia del film a Nanette Burstein. La fase di casting si svolse principalmente nel mese di marzo e gli attori Justin Long e Drew Barrymore furono tra i primi attori ad entrare nel cast. Nei mesi seguenti iniziarono le riprese, svolte interamente a New York.\nDistribuzione.\nIl film \u00e8 stato distribuito nelle sale cinematografiche statunitensi il 13 agosto 2010, dalla New Line Cinema. La Warner Bros. si \u00e8 occupata del resto del mondo, compresa l'Italia, dove il film \u00e8 uscito poco meno di un mese dopo la distribuzione americana, il 3 settembre.\nAccoglienza.\nIncassi.\nComplessivamente il film ha incassato oltre 40 milioni di dollari.\nCritica.\nIl \"Chicago Tribune\" ha espresso un giudizio positivo sul film, apprezzando in particolar modo la fotografia di Eric Steelberg e l'interpretazione di Drew Barrymore. \"Digital Spy\" ha spiegato che si tratta di un film simpatico e divertente, poich\u00e9 molto realistico, mentre \"The Reel Critic\" ha apprezzato la chimica tra Drew Barrymore e Justin Long, definendoli perfetti per il ruolo che hanno interpretato. Commenti positivi per il film e l'interpretazione di Drew Barrymore sono arrivati anche dal \"San Francisco Chronicle\"."}
{"id": "3066533", "revid": "1504506", "url": "https://it.wikipedia.org/wiki?curid=3066533", "title": "Francesco Cempini", "text": "Biografia.\nNato a Terricciola, in provincia di Pisa, fu Avvocato Regio, ministro delle finanze sotto il granduca Leopoldo II, primo ministro del Granducato di Toscana dal 1845 al 1848, senatore, presidente del senato, Cavaliere di Gran Croce dell'Ordine di San Giuseppe, e di quello Imperiale Austriaco della Corona di Ferro . Durante il dominio napoleonico, ricopr\u00ec l'importante carica di procuratore imperiale alla Corte criminale di prima istanza di Pisa."}
{"id": "3066545", "revid": "599013", "url": "https://it.wikipedia.org/wiki?curid=3066545", "title": "Franco Gramenzi", "text": "Carriera.\nFranco Gramenzi \u00e8 nato a Teramo il 13 settembre del 1963 ed \u00e8 un brillante allenatore di pallacanestro, che vanta 10 campionati vinti nel corso della sua carriera. Inizia la sua carriera nel mondo della palla a spicchi nel 1982 allenando il settore giovanile della Teramo Basket, impegno che porter\u00e0 avanti fino al 1987. Ed \u00e8 sempre con i colori della societ\u00e0 della sua citt\u00e0 natia che Gramenzi inizia la sua vera ascesa: nella stagione 1987-88 conduce la formazione biancorossa alla promozione dalla serie D alla serie C e nell'anno successivo (1988-89) continuer\u00e0 a guidare la formazione teramana nel campionato di serie C, concludendo il percorso in 6\u00aa posizione in classifica. Nelle due seguenti stagioni (1989-90 e 1990-91) coach Gramenzi si trasferisce alla San Benedettese Basket dove torna a occuparsi di settore giovanile, ma nel secondo anno della sua permanenza a San Benedetto fa il suo esordio nel campionato di Serie B2 in qualit\u00e0 di vice allenatore. Ed \u00e8 proprio questa esperienza a consentirgli, nelle tre stagioni successive (1991-92, 1992-93 e 1993-94) di sedere sulla panchina di Campli come capo allenatore in Serie B2 e di conquistare la sua prima promozione in Serie B1 (1993-94). Gramenzi torna nella sua Teramo dove resta per ulteriori tre stagioni (1994-95, 1995-96 e 1996-97) guidando la squadra nel campionato di serie B2 arrivando a giocare lo spareggio promozione nel primo anno, conquistando la promozione in serie B1 nel secondo anno (dopo un percorso netto che ha visto Teramo arrivare in 1\u00aa posizione sia nella regular season, che nella pull promozione) e disputando il suo primo campionato in serie B1 nel terzo anno. La stagione successiva (1997-1998) lo vede nuovamente protagonista, questa volta alla guida della compagine della Scafati Basket con la quale conquista un'ulteriore promozione dalla B2 alla B1 (anche in questa occasione mantenendo la vetta della classifica sia in regular season, che nella pull promozione). Nei due anni seguenti (1998-99 e 1999-00) vive la realt\u00e0 della Virtus Rieti in serie B d'Eccellenza, con cui nella prima stagione (1998-99) arriva in 1\u00aa posizione nella regular season e partecipa ai quarti di finale play-off promozione, e nella seconda (1999-00) dopo essersi qualificata in 2\u00aa posizione nella stagione regolare, arriva a disputare un'indimenticabile finale play-off promozione. La stagione successiva (2000-01) coach Gramenzi arriva in corsa (dicembre 2000) sulla panchina dell'Orlandina Basket con la quale ottiene la sua prima promozione in Legadue. Nelle tre stagioni successive (2001-02, 2002-03 e 2003-04) il tecnico torna a Teramo alla guida della squadra militante in serie B d'Eccellenza, dove nel primo anno partecipa alla finale di Coppa Italia e conquista la promozione in Legadue (dopo essere arrivata in 2\u00aa posizione in regular season), nel secondo anno domina il campionato di Legadue arrivando in 1\u00aa posizione e conquistando la promozione in serie A, e nel terzo anno disputa il campionato della massima serie nazionale concludendo la stagione in 14\u00aa posizione in classifica. Dopo aver conquistato la permanenza nella prima serie nazionale con la Teramo Basket, Gramenzi scende di categoria (Legadue) tornando in terra campana alla guida della Scafati Basket in A2 (2004-05) con cui arriva in 3\u00aa posizione nella regular season, partecipa alle semifinali play-off promozione e alla finale di Coppa Italia. Anche l\u2019anno seguente (2005-06) resta in A2 arrivando in corsa (dicembre 2005) sulla panchina della Junior Casale Monferrato che al termine della stagione retrocede in serie B d'Eccellenza, per poi essere ripescata. Nella stagione 2006-07 \u00e8 l\u2019head coach del Veroli Basket con cui vince il campionato di B d'Eccellenza portando la formazione ciociara in Legadue e partecipa alle semifinali di Coppa Italia. Nella stagione seguente (2007-08) viene prima confermato e poi esonerato (novembre 2008) dal club verolano. Nella stagione 2008-09 torna, ancora una volta, a Scafati che milita in Legadue, dove per\u00f2 viene esonerato a febbraio del 2009. A seguire (2009-10) Gramenzi approda in terra siciliana alla guida del Barcellona Basket con cui partecipa alle semifinali di Coppa Italia e vince il campionato di serie A Dilettanti dopo essersi qualificato in 1\u00aa posizione nella stagione regolare e aver vinto i play-off promozione. L'allenatore teramano si trasferisce a Ferentino,subentrando a dicembre 2010, per le cinque successive stagioni (2010-11, 2011-12, 2012-13, 2013-14 e 2014-15). Nel 2010-11 arriva in 5\u00aa posizione nel campionato di Serie A Dilettanti, nel 2011-12 dopo essere arrivato in 2\u00aa posizione in classifica nel campionato di Serie A Dilettanti, conquista il campionato portando la FMC in A2. Nel 2012-13 partecipa ai quarti di finale di Coppa Italia e conclude il campionato di Legadue in 10\u00aa posizione in classifica, nel 2013-14 conclude il campionato in 9\u00aa posizione nel campionato di Divisione Nazionale A Gold (A2), nel 2014-15 arriva in 6\u00aa posizione del girone Gold di A2, prende parte ai quarti di finale play-off promozione e alla finale di Coppa Italia di categoria. Il 5 giugno del 2015 Franco Gramenzi lascia la panchina della Fmc Ferentino per approdare alla corte della compagine nerazzurra della Benacquista Assicurazioni Latina Basket militante in Serie A2 con la quale nella stagione 2015-16, a seguito della modifica dei campionati e della creazione di una sola Serie A2 suddivisa in Girone Est e Girone Ovest, ha preso parte alla conference Ovest conquistando meritatamente la permanenza nella categoria chiudendo in 12\u00aa posizione. Il tecnico viene confermato dalla Benacquista per ulteriori tre annate: nella stagione 2016-17 arriva in 9\u00aa posizione conquistando la permanenza nella categoria con 6 giornate di anticipo e sfiorando l'accesso alla post season, cos\u00ec come nella stagione 2017-18 in cui si qualifica sempre in 9\u00aa posizione e solo per un discorso di differenza canestri non accede alla griglia play-off. Nella stagione 2018-19 coach Gramenzi porta Latina alla qualificazione alla Final Eight di Coppa Italia in cui ha affrontato la blasonata Treviso Basket e, nonostante le vicissitudini legate alla classifica del girone Ovest del campionato di Serie A2 per via dell'esclusione di Siena dalla competizione (con conseguente decurtazione di 4 punti in classifica per i nerazzurri che avevano vinto entrambi gli incontri), riesce a partecipare agli ottavi di finale play-off promozione qualificandosi in 8\u00aa posizione (la prima classificata in questa stagione \u00e8 stata automaticamente promossa in serie A, quindi la griglia play-off ammetteva le squadre dalla 2\u00aa alla 9\u00aa posizione) e tenendo testa alla corazzata Montegranaro (2^ del girone Est) fino a un'avvincente ed equilibrata Gara 5."}
{"id": "3066549", "revid": "5585", "url": "https://it.wikipedia.org/wiki?curid=3066549", "title": "Come un Pierrot/La valigia blu", "text": "Come un Pierrot/La valigia blu \u00e8 il 19\u00b0 45 giri di Patty Pravo, pubblicato nel 1974 dalla casa discografica RCA.\nIl disco.\nIl singolo ebbe un discreto successo, raggiunse l'ottava posizione della hit-parade e risult\u00f2 il 72\u00b0 pi\u00f9 venduto del 1974.\nCome un Pierrot.\n\"Come un Pierrot\" \u00e8 una canzone scritta da Maurizio Monti e Giovanni Ullu e arrangiata da Luis Bacalov.\nAlla Pravo non piacque pi\u00f9 di tanto; infatti, per la promozione dell'album, scelse il brano \"La valigia blu\", appartenente al lato B del 45 giri:\nScartando a priori, e per ovvi motivi, l'idea di partenza, ovvero \"Quale signora\".\nIl brano fu incluso nell'album \"Mai una signora\".\nCover.\nNel 1974 il cantante Ivan Graziani, ne incise una cover solo strumentale (in cui suona la chitarra), che incluse nel suo terzo album \"Tato Tomaso's Guitars\".\nLa valigia blu.\n\"La valigia blu\" \u00e8 stata scritta da Maurizio Monti e Giovanni Ullu.\nIl brano fu incluso nell'album \"Mai una signora\" e utilizzato come promozionale per lo stesso. Nel mese di maggio del 1974 fu anche la sigla finale della trasmissione radiofonica \"Gran variet\u00e0\", dove era ospite fissa.\nTracce.\nLato A\nLato B"}
{"id": "3066556", "revid": "169529", "url": "https://it.wikipedia.org/wiki?curid=3066556", "title": "Shenshi", "text": " \nShenshi () \u00e8 un termine che indica genericamente la classe sociale dei notabili nella Cina imperiale, di solito i titolari di un diploma, gli ex funzionari non pi\u00f9 in servizio, i grandi proprietari terrieri. \nIn pratica, anche se non formalmente, ricadevano nella stessa classe sociale anche tutti i funzionari in servizio e comunque tutti i titolari di un diploma di primo, di secondo e di terzo grado nonch\u00e9 gli studiosi dell'Accademia imperiale. La condizione degli \"shenshi\" si rifletteva anche sui familiari, conferendo loro uno status superiore al resto della popolazione e creando legami di reciproca solidariet\u00e0, che si traducevano in una fortissima coscienza di classe. Gli storici ed orientalisti europei ed americani usano tradizionalmente definire questa speciale e composita classe sociale, nel suo insieme, con il termine anglosassone di \"gentry\" (o pi\u00f9 precisamente e specificamente come \"gentry\" cinese).\nStoria.\nA partire dall'istituzione del sistema degli esami imperiali nel 605 d.C., che rimpiazzava il precedente sistema dei nove ranghi, e poi pi\u00f9 decisamente nel secondo millennio d.C. e fino alla costituzione della Repubblica popolare cinese, \u00e8 stata quella degli \"shenshi\" la classe dominante della societ\u00e0 cinese confuciana. Sotto la dinastia Song il loro potere e la loro influenza eclissarono quelle degli aristocratici ereditari e in gran parte militari.\nPrivilegi di classe.\nGli \"shenshi\" godevano di tutta una serie di privilegi. Erano esentati da certe imposte e da certi servizi. Di fatto, riuscivano ad allargare la sfera di tali esenzioni ed immunit\u00e0 avvalendosi della loro posizione dominante, titolo e rango li proteggevano inoltre da tutta quella serie di forme di spoliazione ed estorsione a cui la gente comune era esposta nei suoi rapporti con i funzionari (Mandarini) e gli impiegati dell'amministrazione pubblica e che per essi costituiva un gravame persino maggiore della tassazione ufficiale. \nLa legge penale concedeva loro particolari riguardi. Non solo erano soggetti per uguali reati a pene minori e a punizioni meno infamanti, ma non potevano essere processati e condannati senza l'autorizzazione a procedere imperiale n\u00e9 assoggettati a punizioni corporali senza il permesso delle autorit\u00e0 preposte all'educazione ed in ogni caso sempre alla presenza del magistrato.\nPortavano distintivi di rango come bottoni sul berretto, vesti speciali, avevano diritto ad un particolare cerimoniale nel caso di matrimoni, funerali; erano autorizzati a esibire il proprio titolo su una tavoletta posta sulla porta d'ingresso.\nI titolari dei diplomi di grado pi\u00f9 elevato avevano libero accesso allo yamen del Magistrato distrettuale e trattavano con lui da pari a pari se non da superiore ad inferiore. Anche i titolari dei diplomi inferiori erano trattati con riguardo.\nSebbene non godessero, come invece l'aristocrazia feudale in Europa e Giappone, di un diritto eminente sulla terra, gli \"shenshi\" monopolizzavano in pratica quasi ovunque la propriet\u00e0 terriera, il che era spesso un modo per conservare la propria ricchezza. Il prestigio sociale e politico che li circondava, le occasioni offerte dagli uffici pubblici ricoperti, consentivano la rapida accumulazione di ricchezza che veniva poi di regola investita in terra. Direttamente o indirettamente, attraverso qualche membro della famiglia, gestivano in molti casi anche il commercio locale ed esercitavano l'usura.\nFunzioni politiche ed amministrative.\nAnche se in Cina non esistevano forme di autogoverno locale e l'amministrazione era per definizione autoritaria e verticistica, rigidamente accentrata in teoria, la posizione privilegiata degli shenshi e le oggettive difficolt\u00e0 in cui veniva a trovarsi la burocrazia imperiale nell'amministrare realmente e direttamente l'immenso territorio cinese conferivano alla classe dei notabili un notevole potere politico in sede locale.\nFormalmente l'amministrazione locale era nelle mani del Magistrato inviato dal governo imperiale a reggere il capoluogo ed il distretto. Non esistevano forme di autogoverno locale istituzionalizzato ma, di fatto, a livello locale il potere era gestito in collaborazione dal Magistrato distrettuale e dai notabili. Il governo imperiale lasci\u00f2 a fini pratici gran parte dei compiti amministrativi nelle mani della piccola nobilt\u00e0 locale o (\"gentry\").\nPer diminuire il rischio di collusione tra il Magistrato (funzionario-letterato) e le popolazioni locali era antica norma in Cina che il funzionario non ricoprisse uffici nella sua provincia di nascita e fosse spostato da una sede all'altra dopo un periodo relativamente breve, in genere 3 anni. Trovando scarso aiuto nei suoi segretari, che come lui erano degli stranieri, e negli impiegati subalterni dello yamen, reclutati localmente ma corrotti ed infidi, e sempre insufficienti di numero rispetto anche a compiti minimi, il Magistrato, che comunque proveniva generalmente sempre dalla stessa classe sociale dei notabili, non era in grado di esercitare la sua autorit\u00e0 su tutto il territorio del distretto affidatogli senza la collaborazione degli shenshi. Questi venivano cos\u00ec ad assumere la figura di intermediari tra l'autorit\u00e0 imperiale ed il popolo ed esercitavano una serie di funzioni pubbliche sussidiarie. Fungevano da arbitri nelle controversie private, fornivano i quadri della milizia locale, contribuivano al mantenimento di orfanotrofi, case per vedove ed altri istituti caritativi e sopperivano alla scarsit\u00e0 di fondi a disposizione del Magistrato; organizzavano gli aiuti in tempi di calamit\u00e0 (piogge e inondazioni) e carestia. Provvedevano alle necessit\u00e0 del culto nel tempio locale ed alla fondazione ed al mantenimento degli istituti educativi come accademie e scuole private.\nA loro era affidato il compito di diffondere in pubbliche conferenze i principi dell'etica confuciana tra le masse incolte del popolo comune. Gli shenshi collaboravano al funzionamento del sistema di controllo poliziesco della popolazione (\"baojia\"), da cui comunque restavano individualmente esclusi, ed al suo completamento finanziario il \"lijia\", che applicava lo stesso sistema di responsabilit\u00e0 collettiva alla riscossione delle imposte."}
{"id": "3066557", "revid": "124123", "url": "https://it.wikipedia.org/wiki?curid=3066557", "title": "Samuel Wyatt", "text": " Era figlio dell'architetto Benjamin Wyatt (1709\u20131772) e fratello dell'architetto James Wyatt (1746\u20131813), quest'ultimo noto per le opere in stile neoclassico e neogotico."}
{"id": "3066558", "revid": "339392", "url": "https://it.wikipedia.org/wiki?curid=3066558", "title": "Shen-shih", "text": ""}
{"id": "3066559", "revid": "1452073", "url": "https://it.wikipedia.org/wiki?curid=3066559", "title": "Polypteridae", "text": "I Polipteridi (Polypteridae) sono l'unica famiglia di pesci dell'ordine dei Polipteriformi (Polypteriformes). I membri appartenenti a questa famiglia vivono nelle acque interne del continente africano. Di essi, il pi\u00f9 noto esemplare venne scoperto nelle acque del Nilo da Etienne Geoffroy de Saint-Hilaire, uno dei naturalisti che accompagnarono Napoleone nella sua campagna d'Egitto.\nDescrizione.\nI Polipteriformi hanno corpo allungato e talvolta assai slanciato, di forma quasi anguina e completamente rivestito, eccezione fatta per il capo, di spesse scaglie ganoidi e romboidali, articolate fra loro e disposte a formare file oblique, costituenti nell'insieme una solida armatura. La testa, piccola e appiattita, \u00e8 rivestita di placche ossee, che vengono a costituire una sorta di casco. Il carattere pi\u00f9 saliente di questi pesci e quello da cui anzi essi traggono il nome, \u00e8 da ricercarsi nella conformazione della pinna dorsale, che non \u00e8 continua, ma suddivisa in numerose brevi pinnule, ciascuna delle quali \u00e8 sostenuta da un raggio duro e da un certo numero di raggi molli. Non meno peculiari sono le pinne pettorali, di forma lobata e dallo scheletro composto da pezzi ossei omologabili, bench\u00e9 molto lontanamente, all'omero, al radio, al cubito e alle ossa del carpo e delle dita dei Vertebrati terrestri. Le pinne ventrali, qualora presenti, hanno posizione addominale; la pinna anale ha modeste dimensioni e la coda \u00e8 di tipo dificerco. I Polipteriformi possono raggiungere la lunghezza totale di 1\u00a0m, sono provvisti di spiracoli funzionali e di vertebre di tipo olospondilo-anficelico ognuna delle quali possiede due paia di costole, una dorsale e una ventrale. Lo scheletro del cranio ha una struttura assai primitiva, restando in parte cartilagineo e mostrando nell'et\u00e0 adulta un numero limitato di ossificazioni. Interessante \u00e8 la struttura delle arcate branchiali, alle ultime quattro di queste corrispondono altrettante fessure branchiali, aprentisi posteriormente all'arcata ioidea. I Polipteriformi possiedono una vescica natatoria, che ha grande importanza nella respirazione e si presenta sotto forma di duplice sacco asimmetrico posto al disotto dell'intestino, con il lobo destro esteso fino all'ano e quello sinistro fino allo stomaco. Questi due lobi confluiscono insieme all'estremit\u00e0 anteriore, ove quello destro si apre nell'esofago a mezzo di una glottide, in una fenditura longitudinale. La vescica natatoria, che viene considerata come una specie di polmone e cui giunge sangue ossigenato, non presenta alcuna struttura alveolare, ma le pareti interne sono leggermente pieghettate in senso longitudinale e il fondo inoltre rivestito di cellule pavimentose ciliate. Il cuore si compone di un atrio, di un ventricolo, di un cono arterioso allungato, muscoloso e munito di valvole disposte su sei raggi longitudinali, il cui numero totale pu\u00f2 anche essere quello di 54.\nDistribuzione.\nI Polipteriformi, comparsi sulla Terra nel Cretaceo (ad es. con il gigantesco \"Bawitius\"), sono propri delle acque dolci equatoriali e subequatoriali del continente africano. Diffusione maggiore presentano i componenti del genere \"Polypterus\", di cui si ricorda oltre il biscir tipico (\"Polypterus bichir\") diffuso nel Nilo e nei laghi Rodolfo e Ciad, anche il biscir del Congo (\"Polypterus ornatipinnis\") e il biscir di Endlicher (\"Polypterus endlicheri\"), abitanti la zona occidentale del continente africano. Propria della parte occidentale dello stesso continente \u00e8 pure la calamittide del Calabar (\"Erpetoichthys calabaricus\"), che, oltre che nel Calabar, vive nelle acque del basso Niger e del Camerun.\nBiologia.\nI biscir abitano laghi e fiumi a breve distanza dalle rive, l\u00e0 dove le acque siano poco profonde e i fondali fangosi o sabbiosi. Si intrattengono di preferenza nelle anse pi\u00f9 quiete e, mentre stanno di giorno generalmente nascosti sul fondo di buche o sotto i ciottoli sommersi, si mostrano di notte particolarmente attivi, spostandosi alla ricerca di prede, sia nuotando con movimenti serpentini del lungo corpo, sia trascinandosi sul fondo a mezzo delle pinne pettorali e ventrali peraltro usate a mo' di vere e proprie zampe. Voracissimi predatori essi si nutrono di anfibi e loro larve, di piccoli pesci, molluschi e vermi limicoli. Durante la stagione secca, i Polipteriformi si vedono spesso costretti a vivere in anguste pozze con scarsissima acqua fangosa, e non di rado anche accade che finiscano per restare pressoch\u00e9 completamente all'asciutto; casi estremi, in cui peraltro essi non muoiono, infossandosi invece nel fango, dove restano in uno stato di vita latente, per ritornare poi alla normalit\u00e0 allorquando, con le nuove piogge, le acque tornino a colmare ancora gli alvei ormai inariditi. In tale periodo di vita latente, essi si avvalgono, per respirare, della vescica natatoria, che permette di utilizzare l'ossigeno atmosferico e quindi di sopravvivere in condizioni cos\u00ec disagiate e fuori del comune per un pesce. Poco noti sono i modi di vita della calamittide del Calabar, che nondimeno si ritiene non debbano differire da quelli dei Polipteri.\nRiproduzione.\nAncora poco conosciuti sono i dati riguardanti il ciclo riproduttivo dei Polipteriformi, il cui periodo degli amori cade in genere nei mesi pi\u00f9 piovosi (luglio e settembre), salvo per le forme nilotiche per le quali cade sul finire del periodo delle piene. In tale epoca, gli adulti abbandonano i corsi d'acqua da essi frequentati durante la stagione secca, per portarsi nelle zone inondate. Le uova sono assai piccole (presentano dimensioni di 1,3 x 0,9\u00a0mm), fortemente adesive e pigmentate; le larve che da esse hanno vita differiscono dagli individui adulti per avere la pinna dorsale continua e per la presenza di branchie esterne munite di doppio ordine di filamenti e vagamente ricordanti quelle di alcuni Anfibi Urodeli. Le larve stesse sono peraltro caratterizzate da una colorazione di fondo dorata, segnata da nere strisce longitudinali, e raggiungono la forma dell'adulto dopo una lenta metamorfosi."}
{"id": "3066565", "revid": "767487", "url": "https://it.wikipedia.org/wiki?curid=3066565", "title": "La profezia di Celestino (film)", "text": "La profezia di Celestino (\"The Celestine Prophecy\") \u00e8 un film del 2006 diretto da Armand Mastroianni, basato sull'omonimo best seller di James Redfield.\nTrama.\nIn Per\u00f9 viene ritrovato un antico manoscritto noto come la Profezia di Celestino, contenente al suo interno nove importanti chiavi della conoscenza. Grazie a queste chiavi, si pu\u00f2 intraprendere un percorso spirituale, percorso che inizier\u00e0 il protagonista, ma anche percorso che pu\u00f2 intraprendere l'umanit\u00e0 per migliorare."}
{"id": "3066566", "revid": "446353", "url": "https://it.wikipedia.org/wiki?curid=3066566", "title": "Classe Regele Ferdinand", "text": "La classe Regele Ferdinand di cacciatorpediniere della Marina della Romania era costituita da due unit\u00e0, ma inizialmente ne erano state programmate quattro. Le altre due vennero disdette per mancanza di fondi. Costruite nei cantieri Pattison di Napoli, queste unit\u00e0 servirono la marina romena fino alla resa della Romania, poi vennero incorporate come preda bellica nella \"Rabo\u010de-Krest'janskij Krasnyj Flot\" (la flotta sovietica del Mar Nero) e infine restituite alla Romania comunista che le reimpieg\u00f2 fino alla radiazione.\nCaratteristiche.\nLe unit\u00e0, il cui progetto era basato sui caccia conduttori della classe Shakespeare, erano dotate di propulsione a vapore con caldaie a tubi d'acqua alimentate a nafta e turbine che scaricavano su 2 eliche 52.000 hp di potenza. L'apparato propulsore permetteva di raggiungere la velocit\u00e0 massima di 37 nodi con un'autonomia di 3000 miglia a 15 nodi.\nL'armamento era di 5 cannoni singoli Bofors da 120mm e 4 cannoni antiaerei singoli da 76/40mm, 2 mitragliere da 40mm e 2 da 13mm, 4 tubi lanciasiluri da 450mm in 2 impianti binati. Il controllo del tiro era costruito dalla Siemens. Altre mitragliere antiaeree vennero aggiunte durante la guerra. Essendo unit\u00e0 antisommergibili, portavano anche 40 cariche di profondit\u00e0 o 50 mine. Nel 1943, ad entrambe venne installato il rilevatore sonar tedesco S-Ger\u00e4t.\nServizio.\nLe unit\u00e0 vennero ordinate dalla Romania ai cantieri italiani Patterson e battezzate e . Vennero impiegate come scorta ai convogli e poi per l'evacuazione della Crimea da parte delle truppe dell'Asse. Il \"Regele Ferdinand\" affond\u00f2 almeno un sottomarino sovietico, l'M-58. All'atto della resa, le due navi non erano pi\u00f9 in grado di condurre operazioni d'altura a causa dell'usura e dei danni.\nCessione all'Unione Sovietica.\nNell'agosto 1944 un colpo di stato condotto dal re Mihai, con il supporto degli oppositori politici e dell'esercito, depose Antonescu e mise l'esercito della Romania a fianco agli Alleati. Il colpo di stato per\u00f2 ebbe l'effetto di una capitolazione in quanto acceler\u00f2 l'avanzata dell'Armata Rossa all'interno della Romania e l'armistizio del successivo 12 settembre 1944, venne firmato alle condizioni imposte dai sovietici.\nDopo la resa dell'agosto 1944, le unit\u00e0 vennero prese come bottino di guerra dai sovietici e incorporate nella Marina Sovietica, rinominate \"Lihoj\" (\u041b\u0438\u0445\u043e\u0439, ex \"Ferdinand\") e \"Letu\u010dij\" (\u041b\u0435\u0442\u0443\u0447\u0438\u0439, ex \"Maria\"), ed incorporate nella Flotta del Mar Nero.\nRitorno alla Romania.\nLe due unit\u00e0 vennero restituite alla Romania nel 1951 ed entrarono a far parte della Marina della nuova Romania Socialista coi nuovi nomi D.21 e D.22 rimanendo in servizio fino alla fine degli anni cinquanta."}
