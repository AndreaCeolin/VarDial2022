{"id": "3058293", "revid": "15756", "url": "https://it.wikipedia.org/wiki?curid=3058293", "title": "Personaggi de La Ruota del Tempo", "text": "Elenco alfabetico, ordinato per nome e cognome, di tutti i personaggi della saga de La Ruota del Tempo di Robert Jordan.\nA.\nAbelle Pendar.\nLord Abelle: sfuggente capo della Casata Pendar, aveva appoggiato Morgase nella sua ascesa al trono; si oppone all'occupazione di Andor da parte di Rand al'Thor pur riconoscendolo come Drago Rinato; \u00e8 tra i sei grandi Lord che incontrano Egwene al'Vere e le Aes Sedai ribelli in Murandy; Lord Abelle \u00e8 inizialmente riluttante ad appoggiare Elayne, in seguito per\u00f2 viene convinto dal comportamento corretto assunto da Elayne in Andor, e si proclama per lei, assicurandole il trono.\nAdeleas Namelle.\nAdeleas Namelle Aes Sedai dell'Ajah Marrone e gemella di Vandene Namelle. Molto anziana (con pi\u00f9 di 250 anni), \u00e8 amica di Moiraine, che nel secondo libro va a trovarla nel suo ritiro nell'Arafel, per chiederle consiglio sulle Profezie del Drago; Adeleas inoltre ha una sorella gemella che vive con lei: Vandene, dell'Ajah Verde. In seguito le due gemelle aderiscono alla ribellione di Salidar ed accompagnano Elayne Trakand e Nynaeve al'Meara ad Ebou Dar, per la ricerca della Coppa dei Venti; sulla via del ritorno le due gemelle prendono in custodia la nera Ispan e la interrogano, ma poco prima di arrivare a Caemlyn, Adeleas e la prigioniera vengono assassinate, da qualcuno appartenente sicuramente all'Ajah Nera.\nAdelorna Bastine.\nAdelorna Bastine: Aes Sedai e Primo Capitano dell'Ajah Verde. \u00c8 una Saldeana, bassa e magra, ma dal portamento maestoso; ha certamente pi\u00f9 di cento anni e manteneva ben tre Gaidin. \u00c8 uno dei principali personaggio di contorno, con anche alcuni capitoli che vengono narrati o descritti dal suo punto di vista. Dopo che la deposizione dell'Amyrlin Siuan Sanche e la sua sostituzione con Elaida, hanno provocato un grave scisma tra le Aes Sedai, con oltre trecento sorelle che si ribellano e si rifugiano a Salidar, Adelorna rimane a ricoprire il suo ruolo di capo dell'Ajah Verde, nella Torre Bianca; subito dopo, visto che l'Adunante Faiselle ha aderito alla ribellione, e la sua prima sostituta, Joline, \u00e8 stata poco tempo dopo rimossa ed esiliata da Elaida, Adelorna, venendo meno alle procedure, sceglie personalmente Rina Hafden come nuova Adunante, sebbene Rina non avesse al momento i requisiti di una et\u00e0 adeguata, il che perci\u00f2 suscita dei sospetti in Siuan, quando viene a scoprirlo. In seguito, a causa dei ricatti di Alviarin, Elaida viene costretta a far punire severamente proprio Adelorna, perch\u00e9 ha trattenuto con s\u00e9 un \"angreal\", premiando ed elogiando al contrario alcune sorelle di altre Ajah, come se queste avessero fatto la spia su Adelorna: tutto ci\u00f2 provoca l'insorgere di un forte astio tra la Verde e le altre Ajah e segna l'inizio di continue divisioni all'interno della Torre, sempre provocate da Alviarin ricattando Elaida. Adelorna successivamente si mostra molto favorevole ai colloqui di pace con le ribelli ed ordina all'Adunante Rubinde di appoggiarli di fronte ad Elaida; quando Egwene viene catturata dalle fedeli di Elaida e ridotta nuovamente al rango di Novizia, Adelorna, nel Libro XI, decide di farle lezione per conoscerla meglio, ma nonostante l'incontro risulti piuttosto burrascoso ed Egwene venga punita severamente, alla fine Adelorna ne rimane favorevolmente impressionata, commentando che le sarebbe piaciuto vedere un confronto tra Egwene e Cadsuane. Nel Libro XII, durante l'attacco Seanchan contro la Torre, Adelorna cerca di respingere gli invasori con alcune altre sorelle Verdi, ma viene facilmente sconfitta dalle \"Damane\", una Verde muore ed un'altra viene catturata con l\"'a'dam\" davanti ai suoi occhi. Inoltre Adelorna sente morire uno dei suoi tre Gaidin, mentre un altro rimane gravemente ferito; come se non bastasse, dopo un angosciante inseguimento, anche lei viene catturata con un \"a'dam\"; per sua fortuna per\u00f2, viene immediatamente liberata da Egwene, quindi Adelorna aiuta quest'ultima nel contrattacco, spiegando l'uso dei \"ter'angreal ed angreal\" presenti nei sotterranei della Torre. Sempre nel corso del Libro XII si viene a scoprire che i capi delle Ajah che si sono divise (ad eccezione quindi della Rossa e della Azzurra), dopo essere rimaste sorprese dalla deposizione di Siuan, dall'elezione di Elaida e poi dallo scoppio della ribellione, hanno deciso di intervenire a proprio favore, elaborando un piano per cercare di riunificare e controllare la Torre Bianca; questo piano viene attuato attraverso l'elezione di Adunanti sostitutive troppo giovani e controllabili ed inviando alcune delle Adunanti anziane tra le ribelli, per cercare di riappacificarle e ricondurle alla Torre; alle fine del libro per\u00f2, in un incontro con gli altri capi, una volta preso atto del fallimento dei loro piani, Adelorna \u00e8 la prima a proporre l'idea di far rieleggere Egwene come nuova Amyrlin Seat della Torre riunificata. Nel corso del Libro XIV Adelorna accompagna Egwene ai combattimenti nell'Arafel, sottolineando che tutta l'Ajah Verde l'appoggia e facendole anche capire implicitamente di essere la Capitana Generale dell'Ajah.\nAeldene Stonebridge.\nAeldene Stonebridge: Aes Sedai dell'Ajah Azzurra, \u00e8 l'attuale capo degli occhi-e-orecchie dell'Ajah Azzurra, nominata dopo l'elezione di Siuan ad Amyrlin; Aeldene raggiunge Salidar in ritardo e l\u00ec trova che Siuan ha gi\u00e0 svelato la sua identit\u00e0 e sta usando gli agenti a favore delle ribelli; in seguito Aeldene si scontra pi\u00f9 volte sempre con Siuan a proposito del controllo degli occhi-e-orecchie dell'Amyrlin Seat.\nAeldra Najaf.\nAeldra Najaf: Aes Sedai dell'Ajah Azzurra, venne descritta in \"Nuova Primavera\" ed era molto anziana, infatti aveva gi\u00e0 i capelli completamente bianchi; venne scelta dall'Amyrlin Tamra Ospenya come sua nuova Custode degli Annali quando Gitara mor\u00ec.\nAemlyn.\nLady Aemlyn: potente capo della Casata Carand, \u00e8 tra i sei grandi Lord che avevano incontrato Egwene al'Vere e le Aes Sedai ribelli in Murandy; dopo la battaglia alle porte di Caemlyn ed un incontro chiarificatore con Elayne, Lady Aemlyn decide infine di appoggiarla su insistenza di Dyelin.\nAgelmar Jagad.\nAgelmar Jagad: \u00e8 uno dei Cinque Grandi Capitani e guida gli eserciti dello Shienar. Agelmar Jagad \u00e8 il Lord di Fal Dara nello Shienar. Nel primo libro accoglie con tutti gli onori i protagonisti diretti all'Occhio del Mondo, mentre lui stesso si prepara a scendere in una battaglia disperata contro una vasta orda di Progenie dell'Ombra, che sta per calare dal Passo Tarwin. Nel libro seguente ospita nuovamente i protagonisti vittoriosi ed accoglie con tutti gli onori l'Amyrlin Seat, Siuan Sanche, ma durante questi eventi il Corno di Valere viene rubato, e proprio nella sua stessa fortezza. Su ordine dell'Amyrlin organizza perci\u00f2 la spedizione di soldati Shienaresi che dovranno recuperare il prezioso oggetto. Successivamente si accompagna al suo re, che assieme agli altri sovrani delle Terre di Confine, si muove verso sud con un poderoso esercito, alla ricerca del Drago Rinato. Nel corso del Libro XIV Lord Agelmar viene posto alla guida degli eserciti coalizzati che combattono nel teatro del Passo Tarwin e dello Shienar. Gli eserciti coalizzati non riescono per\u00f2 a resistere alla pressione del nemico, soprattutto quando si aggiungono i Signori del Terrore guidati da M'Hael. Si ritirano perci\u00f2 progressivamente, lasciando terra bruciata alle loro spalle. Le manovre di ritiro, subiscono per\u00f2 una serie di strani rovesci, finch\u00e9 si scopre che proprio Lord Agelmar \u00e8 stato indotto ad attirare in trappola le sue armate, attraverso la compulsione di Hessalam. Ci\u00f2 che resta degli eserciti viene salvato giusto in tempo ed evacuato attraverso dei portali.\nAginor.\nAginor: \u00e8 uno dei Reietti. Nell'Epoca Leggendaria Ishar Morrad Chuain, questo il nome originale di Aginor, era un Aes Sedai biologo di grande fama, che per\u00f2 decise di volgersi all'Ombra per la sua sete di gloria e di fasto. Egli fu il responsabile della nascita dell'aberrazione dei Trolloc, generati combinando materiale genetico umano con quello di animali. Egli fu inoltre responsabile della nascita di quasi tutto il resto della cosiddetta mostruosa Progenie dell'Ombra. Al termine della Guerra dell'Ombra, Aginor rest\u00f2 imprigionato a Shayol Ghul assieme agli altri Reietti e dorm\u00ec un sonno inquieto per tremila anni. Aginor \u00e8 tra i primi Reietti a risvegliarsi, si trova gi\u00e0 alla fine del primo volume della saga, comparendo assieme a Balthamel all'Occhio del Mondo. Essendo rimasto in stasi, per tremila anni, molto vicino ai sigilli di imprigionamento, il tempo in qualche modo era comunque riuscito a toccarlo e perci\u00f2 il suo corpo si \u00e8 ridotto a quello di un orribile vecchio decadente, ridotto quasi ad uno scheletro con la pelle cascante. Durante l'episodio Aginor ha presto ragione di Moiraine e degli altri compagni, quindi inizia ad assorbire il saidin puro, contenuto nell'Occhio del Mondo e con questo processo inizia progressivamente a ringiovanire il suo corpo. Preso per\u00f2 dalla vertigine e dalla rapacit\u00e0 del potere, assorbe pi\u00f9 saidin di quanto potrebbe sopportarne e perci\u00f2 si autodistrugge, permettendo a Rand al'Thor di salvarsi e di intervenire in aiuto degli Shienaresi al passo Tarwin. All'inizio del libro sesto si scopre che il Tenebroso lo ha reincarnato in Osan'gar, in un corpo piuttosto comune (la qual cosa dispiace al Reietto) e al termine dello stesso libro lo ritroviamo che ha assunto l'identit\u00e0 dell'Asha'man Dashiva.\nAilil Riatin.\nLady Ailil Riatin, sorella di Toram, diventa il capo della casata dopo la morte del fratello e alla fine decide di appoggiare le pretese al trono di Elayne, ricevendo in cambio delle terre in Andor. \u00c8 una nobildonna di incerta fedelt\u00e0 e perci\u00f2 viene tenuta sotto stretto controllo dal Drago e le sue truppe mandate a combattere contro i Seanchan in Altara. In seguito ha un relazione clandestina con la Cercavento Shalon din Togara e rimane involontariamente coinvolta nell'attentato di alcuni Asha'man rinnegati contro il Drago, perci\u00f2 viene \"presa in custodia\" per un certo periodo da Cadsuane che la vuole interrogare.\nAisha Raveneos.\nAisha Raveneos: Aes Sedai dell'Ajah Grigia, compare brevemente nel prequel \"Nuova Primavera\" dove \u00e8 una rispettata e potente sorella; nel corso del libro Siuan le porta un messaggio da parte dell'Amyrlin Tamra Ospenya, dalla quale Aisha viene segretamente incaricata di ritrovare il piccolo Drago Rinato; per\u00f2, durante la sua ricerca, Aisha viene eliminata dall'Ajah Nera assieme al suo custode, anche se la loro morte viene presentata come accidentale.\nAisling Noon.\nAisling Noon: Aes Sedai dell'Ajah Verde, ambasciatrice nello Shienar e poi catturata alla Torre Nera. \u00c8 una delle poche Aes Sedai nate tra i Calderai, che divenne Ammessa lo stesso anno di Moiraine e Siuan, dopo aver studiato cinque anni come Novizia; in seguito, dopo aver ottenuto anche lo scialle, fu la consigliera personale di Re Easar Togita dello Shienar. Aisling per\u00f2 se ne and\u00f2 da Fal Moran senza dare spiegazioni, quando arrivarono le prime notizie a proposito dello scisma tra Aes Sedai della Torre Bianca e ribelli. In seguito \u00e8 entrata a far parte del gruppo delle cinquanta sorelle al seguito di Toveine Gazal, mandate da Elaida contro la Torre Nera, e perci\u00f2 Aisling venne legata come Custode dall'Asha'man Arel Malevin. I due poi, al seguito di Logain, hanno raggiunto il Drago Rinato a Tear ed hanno partecipato alla battaglia contro le orde Trolloc alla tenuta di Lord Algarin Pendaloan.\nAlanna Mosvani.\nAlanna Mosvani: Aes Sedai dell'Ajah Verde, ha legato il Drago come Gaidin. Proviene dall'Arafel, ha circa 45 anni ed \u00e8 considerata molto bella ma dal carattere ostinato e troppo passionale. Nei primi libri della saga Alanna mantiene al suo servizio due Gaidin: Ihvon e Owein. Alanna \u00e8 una Aes Sedai che si trova nella fascia medio-alta della gerarchia, con una potenza in \"Saidar\" sufficiente ad aprire Portali per Viaggiare. \u00c8 uno dei principali personaggi di contorno, con anche alcuni capitoli che vengono narrati o descritti dal suo punto di vista. Alanna compare per la prima volta nel secondo libro, quando la troviamo a far parte del seguito dell'Amyrlin Siuan Sanche che si reca a Fal Dara; durante il ritorno a Tar Valon le sorelle portano con loro Egwene e Nynaeve alle quali Alanna presta alcune prime lezioni; nei libri seguenti Alanna assiste al test di Egwene per diventare una Ammessa e si ritiene responsabile per ci\u00f2 che capita di sbagliato durante la prova, anche se in realt\u00e0 i guai vengono provocati dal \"ter'angreal\" dei sogni, che Egwene teneva nascosto tra i suoi vestiti. Alanna successivamente si reca nei Fiumi Gemelli con Verin, dove i Manti Bianchi le uccidono Owein, uno dei suoi Custodi, procurandole cos\u00ec un grosso trauma; sempre laggi\u00f9, assieme a Verin aiuta Perrin Aybara a difendere Emond's Field dai Trolloc e infine, sempre assieme a Verin, raccoglie un cospicuo gruppo di giovani e forti incanalatrici da portare a studiare alla Torre come Novizie. A Caemlyn Alanna e Verin si incontrano con il Drago Rinato, venuto a visitare loro e le ragazze dei Fiumi Gemelli, che si trovano in una locanda; Alanna a sorpresa (forse sotto l'influenza di Verin o di quella da \"ta'veren\" di Rand), lo lega come Custode, ma contro la sua volont\u00e0, provocando perci\u00f2 una sua furiosa reazione. Poco tempo dopo, quando in citt\u00e0 arriva la delegazione guidata da Merana Ambrey e poi arrivano anche Bera e Kiruna, Alanna e Verin si aggregano a questo gruppo di Aes Sedai, portando cos\u00ec il loro numero pericolosamente a 13 elementi (che \u00e8 quanto necessario per sottomettere un incanalatore come Rand); il Drago perci\u00f2, allarmato dal loro numero e per la loro reazione ad un attentato subito da parte di falsi Aiel, fugge dalla citt\u00e0, per cadere vittima della trappola preparatagli a Cairhien; in seguito la maggior parte di queste sorelle seguono il Drago fino a Cairhien, proprio sotto la guida di Alanna, che lo pu\u00f2 ritrovare grazie al loro legame; perci\u00f2 Alanna percepisce quando lui viene rapito e poi picchiato dalle sorelle fedeli ad Elaida. Alanna dunque partecipa alla liberazione del Drago durante la Battaglia dei Pozzi di Dumai e quindi assieme alle altre sorelle gli giura fedelt\u00e0, subito dopo averlo guarito dalle ferite. A Cairhien, a causa del suo legame con Rand, viene trattata inizialmente con un certo riguardo dalle Sapienti Aiel, e Alanna con il suo caratteraccio ne approfitta, finch\u00e9 Cadsuane rivela alle Sapienti che se la puniranno per il suo comportamento, Rand non subir\u00e0 comunque alcun danno. Dopo essere svenuta quando Elayne, Min ed Aviendha legano Rand a loro volta, Alanna raggiunge il Drago a Far Madding, assieme a Cadsuane ed a un folto gruppo di altre persone; in citt\u00e0 lei e Rand si confrontano di nuovo e quindi, dopo essersi chiariti, Alanna accetta di servirlo, facendo per lui da mediatrice con i ribelli di Tear; la sua mediazione, assieme a quella di altre sorelle, ha successo e Rand la ritrova brevemente nel Libro XI dentro alla Pietra di Tear. Nel Libro XIII si scopre che Alanna \u00e8 fuggita frettolosamente ed in segreto dalla Pietra di Tear, destando allarme in Cadsuane. Rand dice di non preoccuparsene e di averla percepita verso nord, probabilmente nel suo paese d'origine, l'Arafel. Nel corso del Libro XIV si scopre invece che Alanna \u00e8 stata catturata con qualche inganno da Moridin e portata a Shayol Ghul, dove, durante Tarmon Gai'don viene pugnalata a morte, per provocare un grave danno a Rand, attraverso il legame da Custode. Nynaeve cerca inutilmente di soccorrerla, ma almeno Alanna fa in tempo a rilasciare il legame con Rand, prima di spirare.\nAledrin.\nAledrin: adunante dell'Ajah Bianca, \u00e8 una Tarabonese e pur essendo una Bianca ha un carattere eccitabile, \u00e8 molto paffuta e tutt'altro che bella, ha gli occhi castani e tiene raccolti i suoi capelli dorati in una retina, anzich\u00e9 acconciarli nella tipica maniera tarabonese a treccine; viene eletta Adunante a Salidar, ed \u00e8 la pi\u00f9 giovane delle Adunanti dopo Kwamesa, quindi non ha i requisiti dell'et\u00e0; entra poi a far parte della delegazione inviata alla Torre Nera per legare alcuni Asha'man; effettivamente nel corso del Libro XIV, dopo che la Torre Nera \u00e8 stata liberata dall'Ombra, Aledrin lega almeno un incanalatore come suo Custode.\nAlgarin Pendaloan.\nAlgarin Pendaloan: \u00e8 un anziano Lord Tairenese minore, con la potenzialit\u00e0 di diventare un Asha'man che si reca alla Torre Nera. \u00c8 il fratello di Emarin Pendaloan, che fu un incanalatore con la scintilla innata, il quale venne trovato da Cadsuane e portato da lei alla Torre Bianca per essere \"domato\", dopo la \"domatura\" egli riusc\u00ec a sopravvivere per altri dieci anni, grazie alle cure che Cadsuane stessa gli dedic\u00f2; Lord Algarin nei Libri X e XI ospita nella sua tenuta nell'est di Tear Rand al'Thor, Cadsuane, Nynaeve e molti altri, giunti da lui per riposarsi dopo la \"pulitura di Saidin\"; egli lo fa proprio perch\u00e9 si sente in debito con Cadsuane per aver fatto sopravvivere suo fratello ancora per molti anni; inoltre si viene a sapere che in seguito, poich\u00e9 Algarin ha mostrato il potenziale per imparare ad incanalare, chiede a Rand di andare alla Torre Nera, cosa che gli viene concessa. Alla Torre Nera prende il nome di suo fratello Emarin, mostra un buon potenziale e diventa amico di Androl, tessendo anche gli elogi di Rand; come gli altri del gruppo, si preoccupa molto della brutta situazione che si sta venendo a creare e collabora con Androl per cercare di porvi rimedio. Nel Prologo del Libro XIV Emarin ed Androl discutono della possibilit\u00e0 di fuga o di scatenare piuttosto una ribellione contro Taim. Androl dice ad Emarin di avere capito che lui \u00e8 in realt\u00e0 Lord Algarin, inoltre sempre Androl confida a Pevara che Emarin sta diventando molto potente in \"Saidin\", probabilmente il secondo pi\u00f9 potente dei suoi amici dopo Nalaam; poco dopo Emarin aiuta Androl e Pevara ad estorcere ad uno sgherro di Taim la posizione dove viene tenuto imprigionato Logain; assieme cercano di liberarlo, ma vengono catturati ed Emarin resiste ad un primo tentativo di conversione forzata all'ombra; poco dopo per\u00f2, grazie ad Androl e Canler, viene salvato; dopo essere riusciti a liberare anche il resto della Torre Nera, Emarin segue le sorti di Androl e Pevara, in tutti gli eventi successivi; Pevara afferma che Emarin preferisce la compagnia degli uomini a quella delle donne.\nAlise Tenjile.\nAlise Tenjile: \u00e8 un membro dirigente della Famiglia. Viene descritta come di almeno duecento anni pi\u00f9 giovane di Sumeko, ci\u00f2 significa che ha una et\u00e0 di circa 160 anni, ma sembra pi\u00f9 anziana di lei ed ha gi\u00e0 alcuni capelli grigi; infatti \u00e8 cos\u00ec debole nell'Unico Potere da essere stata presto scartata ed allontanata dalla Torre Bianca, perch\u00e9 non avrebbe mai potuto diventare non solo una Aes Sedai, ma neppure una Ammessa. Alise \u00e8 una donna molto pratica come ha mostrato nel gestire esemplarmente la Fattoria della Famiglia, nella campagna vicino ad Ebou Dar; non \u00e8 cos\u00ec deferente nei confronti delle Aes Sedai come le altre Donne della Famiglia, che lei continua a gestire con pugno di ferro, da quando si sono trasferite nel palazzo reale di Caemlyn. Nynaeve ed Elayne riconoscono che \u00e8 una donna molto valida e anche le altre Aes Sedai presenti a palazzo la trattano con un certo rispetto. Dopo la morte di Reanne, Alise ha conteso a Sumeko la leadership della Famiglia. Pur essendo cos\u00ec debole, Alise, legandosi in cerchio con altre tre \"donne della Famiglia\" deboli quanto lei, ha mostrato di essere comunque capace di aprire un portale sufficiente per poter \"viaggiare\". Nel corso del Libro XIII, mentre Sumeko ribadisce il suo proposito di voler tornare alla Torre Bianca, per tentare di nuovo il test per lo scialle, Alise prende una serie di accordi con Elayne, per far rimanere in Andor tutte quelle della Famiglia, che invece la pensano come lei: Caemlyn perci\u00f2 diverr\u00e0 la nuova sede di quelle che sceglieranno questa opzione, visto che Ebou Dar \u00e8 ormai saldamente in mano ai Seanchan; queste \"Donne\" avranno la protezione e l'aiuto della regina ed accoglieranno tra di loro le Aes Sedai che si ritireranno per anzianit\u00e0; in cambio le \"donne della Famiglia\" apriranno \"portali per viaggiare\" per il commercio, ricevendo anche un guadagno dal trasporto delle merci, mentre invece presteranno la \"guarigione\" gratuitamente, verso tutti i feriti ed i malati. Successivamente Alise ed alcune altre \"Donne della Famiglia\", fanno da scorta ad Elayne, quando la regina si reca a Cairhien per prendere possesso del Trono del Sole, ed usano alcune \"tessiture di protezione\" per salvaguardarla dagli attentati.\nAlivia.\nAlivia \u00e8 una ex \"damane\" Seanchan e attualmente \u00e8 anche la pi\u00f9 potente incanalatrice vivente conosciuta. Viene fatta prigioniera dagli Asha'man in Altara, durante la guerra di Rand al'Thor per fermare l'avanzata Seanchan verso Illian; subito dopo viene consegnata da Mazrim Taim ad Elayne Trakand a Caemlyn. Le \"Donne della Famiglia\", dopo un certo periodo, riescono a convincerla a farsi togliere il collare del suo \"a'dam\", che le era stato messo quando aveva circa quattordici anni; Alivia \u00e8 rimasta \"damane\" per circa quattrocento anni, ed \u00e8 quindi una delle pi\u00f9 anziane incanalatrici viventi; ma pur essendo cos\u00ec anziana, ha per\u00f2, almeno in parte, la personalit\u00e0 di una ragazzina, probabilmente per il fatto che le venne posto l\"'a'dam\" quando era cos\u00ec giovane; inoltre Alivia \u00e8 anche una delle pi\u00f9 potenti incanalatrici esistenti, molto pi\u00f9 forte di Nynaeve, forse al livello di Lanfear. Alivia conosce tutti i modi possibili per usare l'Unico Potere come arma, ma ben poco d'altro, perci\u00f2 successivamente si prodiga ad osservare di nascosto prima Nynaeve, e poi Cadsuane o altre Aes Sedai, mentre esse incanalano, cos\u00ec da imparare nuove tessiture (data la sua grande potenza, Alivia ha il talento di imparare nuove tessiture, osservandole anche solo una volta). Quando Nynaeve al'Meara lascia Caemlyn (assieme a Rand al'Thor, Min Farshaw e Lan Mandragoran) per andare a Far Madding, porta con s\u00e9 Alivia. Min predice che la donna \"aiuter\u00e0 Rand a morire\" ma non si sa bene che cosa questo possa comportare, perch\u00e9 \"aiutare a morire\" non significa \"uccidere\"; comunque Alivia viene presa sotto l'ala protettiva da Rand che la incoraggia ad istruirsi e lei in cambio prende in simpatia tutto il gruppo e lo segue fedelmente nelle sue vicende. Dopo Far Madding Alivia partecipa alla battaglia durante la pulitura di Saidin, indossando il set di gioielli angreal/ter'angreal di Nynaeve; si imbatte perci\u00f2 in Cyndane e dopo un terribile duello con l'Unico Potere, riesce a scacciarla, ma resta seriamente ferita alle gambe e ad un braccio. Dopo essere stata guarita, Alivia continua a seguire fedelmente le vicende del gruppo capeggiato da Rand. Nel corso del Libro XIV Alivia \u00e8 nel gruppo di incanalatori guidati da Cadsuane, che lottano attorno a Shayol Ghul per proteggere il Drago Rinato. Dopo l'Ultima Battaglia Alivia aiuta Rand a fuggire di nascosto, dopo che lui ha scambiato il suo corpo morente con quello di Moridin: in questo modo conferma la profezia di Min, aiutando Rand a far credere alla maggior parte delle persone di essere morto veramente.\nAlliandre Maritha Kigarin.\nAlliandre Maritha Kigarin: \u00e8 la regina di Ghealdan.\nAlviarin Freidhen.\nAlviarin Freidhen: Aes Sedai dell'Ajah Bianca, ex Custode degli Annali per Elaida, rivelata come Capo dell'Ajah Nera. Alta, magra e dal collo da cigno, \u00e8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista.\nAlviarin compare gi\u00e0 nel secondo libro, quando accompagna l'Amyrlin Seat Siuan Sanche a Fal Dara, ma inizia ad assumere una certa rilevanza solo a partire dal quarto libro, quando, trascinando la sua Ajah Bianca, appoggia in maniera determinante la deposizione di Siuan Sanche in favore di Elaida; perci\u00f2 quest'ultima, dopo essere stata eletta Amyrlin Seat, come ringraziamento, sceglie proprio Alviarin quale propria Custode degli Annali. In seguito si viene per\u00f2 a sapere che Alviarin \u00e8 in realt\u00e0 a capo del Consiglio Supremo dell'Ajah Nera e che perci\u00f2 Elaida \u00e8 stata inconsapevolmente complice delle sorelle Nere ed ha ottenuto la sua carica anche e soprattutto con il loro appoggio. Dopo una serie di gravi errori da parte di Elaida, Alviarin ha il potere di ricattare l'Amyrlin, che quindi viene trattata da lei come un fantoccio e spesso costretta a subire severe punizioni corporali da parte della Maestra delle Novizie. Da questa sua posizione di controllo, Alviarin fa emettere ad Elaida degli ordini che aizzano le Ajah le une contro le altre e che fomentano un clima di forte odio ed ostilit\u00e0 all'interno della Torre Bianca. Inoltre fa emettere un proclama che proibisce a chiunque di avvicinarsi al Drago Rinato se non tramite l'Amyrlin, il che non pu\u00f2 provocare altro che un ulteriore allontanamento di Rand ed altre divisioni. Inoltre Alviarin ha spedito personalmente a Rand una sua lettera segreta, in cui affermava di volerlo appoggiare di nascosto, il che ha destato non poche perplessit\u00e0 in Egwene e Moiraine. Tutta l'Ajah Nera dovrebbe essere al servizio del Tenebroso e di tutti i Reietti, ma in seguito si scopre che dentro la Torre Bianca si \u00e8 installata segretamente la Reietta Mesaana ed \u00e8 proprio quest'ultima, attraverso Alviarin, ad indirizzare la politica della Torre. \u00c8 infatti stata proprio Mesaana a dare l'ordine alla Custode Alviarin di costringere Elaida a portare le Ajah fin sul punto di rottura, tanto che l'inimicizia tra le varie sorelle scatena delle vere e proprie aggressioni reciproche. Alviarin serve fedelmente Mesaana, ma al contempo inizia anche a tramare contro di lei, anzitutto per scoprire sotto quale identit\u00e0 la donna si nasconda, e poi per assicurarsi di non rimanere travolta dalla rivalit\u00e0 tra i Reietti. Comunque, obbedendo agli ordini di Mesaana, Alviarin si allontana troppo a lungo dalla Torre ed al suo ritorno trova Tar Valon sotto assedio da parte delle ribelli ed Elaida che in qualche modo ha ripreso il controllo della situazione. Inoltre Elaida ha fatto rimuovere Alviarin quale Custode degli Annali (sostituendola con Tarna Feir) ed ora la costringe a sottoporsi essa stessa a delle punizioni, in attesa di imprigionarla come traditrice. Come se non bastasse Elaida ha incaricano l'Adunante Seaine di indagare sui traditori che la minacciano, il che porta indirettamente alla caccia dell'Ajah Nera. Allarmata da questi eventi, Alviarin convoca Mesaana, che per\u00f2 non la giustifica e sta anzi per iniziare a torturarla come punizione per il suo fallimento; ma la Reietta viene fermata ed a sua volta punita da Shaidar Haran, il super Myrddraal, per non essersi presentata alla Battaglia per la Pulitura di Saidin. Ma prima Shaidar Haran marchia Alviarin sulla fronte, come una fedele seguace del Tenebroso e le ordina di proteggere l'Ajah Nera da chi la minaccia. Perci\u00f2 lei ordina alle Nere di tenere sotto stretta osservazione le Adunanti Doesine e Yukiri, che hanno suscitato i suoi sospetti. Nel libro undicesimo ritroviamo Alviarin che \u00e8 sempre costretta da Elaida a farsi punire da Silviana, la severa Maestra delle Novizie, dove incontra spesso anche Egwene, presa prigioniera e ridotta di nuovo a fare la novizia. In una occasione inoltre Alviarin propone la fuga ad Egwene, ma la ragazza non si fida di lei e perci\u00f2 rifiuta ogni aiuto da parte sua. Nel corso del libro XII viene resa pubblica la sua reale affiliazione, ma Alviarin, assieme a molte altre Nere, riesce a fuggire in tempo dalla Torre Bianca, prima di venire arrestata. Durante il Libro XIII Alviarin spia Egwene in \"Tel'Aran'Rhiod\" e una volta scoperta, cerca di ucciderla, eliminando per\u00f2 al suo posto un'altra Nera. Successivamente Alviarin, assieme ad altre 18 Nere, guidate da Mesaana, si scontra in Tel'Aran'Rhiod con Egwene, Nynaeve, Siuan, Leane, Amys, Melaine e Bair. Durante la lotta un colpo di Alviarin con il Fuoco Malefico viene fermato da Perrin e subito dopo Alviarin viene ferita da Egwene, ma non muore. Infatti la ritroviamo alla fine dello scontro quando Mesaana, convinta di aver vinto con la cattura di Egwene, ordina ad Alviarin di ritirarsi assieme alle altre che sono sopravvissute, promettendo anche feroci punizioni per la loro incompetenza. Nel corso del Libro XIV Alviarin ed altri Signori del Terrore, da lei comandati, partecipano a Merrilor all'Ultima Battaglia; il loro compito principale \u00e8 di distruggere i \"dragons\" di Aludra, ma grazie ad un trucco escogitato da Androl e Pevara, essi vengono attirati ed imprigionati dentro ad uno Stedding.\nAmathera.\nAmathera: \u00e8 la ex Panarca di Tarabon ed amante e poi moglie di Juilin Sandar\nAmico Nagoyin.\nAmico Nagoyin: Aes Sedai dell'Ajah Gialla, rivelata come appartenente all'Ajah Nera nel gruppo di Liandrin. Era la pi\u00f9 giovane nel gruppo di Liadrin. Descritta come una Aes Sedai ancora priva dell'aspetto senza et\u00e0, di una quindicina d'anni pi\u00f9 vecchia di Elayne, sottile e carina, di carnagione pallida con occhi neri e un lungo collo. Amico era responsabile della guardia alla cella dove Egwene, Elayne e Nynaeve erano tenute nella Pietra di Tear. \u00c8 rimasta quietata poco prima di venire catturata e mentre viene interrogata pi\u00f9 volte, rivela che il prossimo obiettivo di Liandrin \u00e8 Tanchico; infine viene uccisa dall\"'Assassino\" (Lord Luc/Isam) durante l'attacco Trolloc alla Pietra, per il suo tradimento.\nAmira Moselle.\nAmira Moselle: Aes Sedai ed ex Adunante dell'Ajah Rossa, era una sorella tarchiata e che portava i suoi capelli in lunghe treccine alla moda Tarabonese; Amira venne nominata Maestra delle Novizie dall'Amyrlin Sierin Vayu, che pur provenendo dall'Ajah Grigia, scelse due sorelle rosse quali pi\u00f9 strette collaboratrici. In seguito Amira venne eletta Adunante ma si ritir\u00f2 da questo ruolo per l'intervento dell'Altissima Galina; il suo posto nel Consiglio della Torre venne occupato da Elaida. Amira successivamente partecip\u00f2 alla spedizione che tent\u00f2 di rapire il Drago Rinato ma fu una delle sorelle che persero la vita nel corso della Battaglia dei Pozzi di Dumai\nAmys.\nAmys: \u00e8 una Sapiente Aiel della setta delle Nove Valli degli Aiel Taardad, dei quali ha sposato il Capoclan, Rhuarc (Lian \u00e8 la sua sorella-moglie), in giovent\u00f9 era stata anche una \"Fanciulla della Lancia\", prima di venire istruita come Sapiente. Viene descritta come una donna all'apparenza di quaranta anni, con i capelli cos\u00ec chiari da sembrare quasi bianchi. \u00c8 uno dei principali personaggi di contorno, con anche alcuni capitoli che vengono narrati o descritti dal suo punto di vista.\nAmys compare a partire dal libro quarto, \"L'ascesa dell'Ombra\", ha una notevole forza nell'incanalare \"Saidin\" ed \u00e8 anche una esperta come \"Camminatrice dei Sogni\", perci\u00f2 assieme a Melanie e Bair accetta di istruire Egwene sul Mondo dei Sogni. Infatti Amys incontra Egwene per caso, mentre la ragazza vaga in \"Tel\u2019aran\u2019rhiod\" e perci\u00f2 la Sapiente la avverte dei pericoli di quel mondo e la invita caldamente a raggiungerla, affinch\u00e9 possa essere da lei istruita. Egwene perci\u00f2 si accoda al gruppo di Rand che deve recarsi nel Rhuidean. Preavvertite da sogni profetici, Amys, Bair e Melaine, accolgono dunque sul Chaendaer il Drago Rinato e gli altri, inviando Rand, Moiraine, Aviendha e Mat nel Rhuidean. Dopo quegli eventi, assieme a Rhuarc e alle altre Sapienti, guida poi tutto il gruppo alla fortezza di Rocce Fredde e quindi ad Alcair Dale, dove Rand viene riconosciuto come \"Car'a'carn\" dai Capoclan. Al seguito del Drago Rinato, Amys giunge quindi nelle Terre Bagnate per scacciare gli Shaido che assaltano Cairhien. Nel frattempo, assieme alle altre Sapienti, impone ad Aviendha di stare sempre al fianco di Rand, perch\u00e9 impari gli usi e costumi Aiel e si interessi del suo popolo. A Cairhien Amys termina infine la sua istruzione ad Egwene; quando quest'ultima viene convocata a Salidar, Amys assieme alle altre Sapienti, accetta il suo \"toh\", per aver raccontato di essere gi\u00e0 una vera Aes Sedai. Dopo che Rand viene rapito dalle sorelle al seguito di Galina, Sorilea ed Amys, in qualit\u00e0 di Sapienti pi\u00f9 autorevoli, si mettono alla guida di un gruppo di Aiel e di Sapienti e si avviano decise al suo salvataggio, partecipando infine alla battaglia dei pozzi di Dumai. Nel prologo del Libro IX Amys appare nel corso della cerimonia di sorellanza Aiel tra Aviendha ed Elayne, durante la quale si presta quale loro madre. Nel Libro XII, mentre si trovano in Arad Doman, Amys, assieme a Bair e Melaine, assilla Aviendha con continue domande e compiti, per poi punirla in maniera apparentemente ingiustificata, finch\u00e9 la giovane donna non accetta pi\u00f9 di subire, dichiarando finalmente di essere anche lei una Sapiente. Perci\u00f2 le tre Sapienti la inviano nel Rhuidean fra le colonne di vetro per completare la sua prova. Nel corso del Libro XIII Amys, Bair e Melaine si incontrano una prima volta con Egwene in \"Tel\u2019aran\u2019rhiod\" accordandosi su alcune misure da prendere, a proposito dell'intenzione di Rand di rompere gli ultimi tre, dei \"Sette sigilli di cuendillar\". In un secondo incontro nel Mondo dei Sogni, le tre Sapienti si impegnano con Egwene e le Cercavento per scambiarsi reciprocamente alcune giovani incanalatrici, affinch\u00e9 vengano ad istruirsi tra i vari gruppi. Subito dopo le tre Sapienti aiutano Egwene e le sue amiche a sbaragliare Mesaana e le sorelle Nere che hanno attaccato la Torre in \"Tel\u2019aran\u2019rhiod\".\nAnaiya.\nAnaiya: \u00e8 una Aes Sedai dell'Ajah Azzurra, una dei capi delle ribelli di Salidar, probabile Capo dell'intera Ajah Azzurra. Ha un'et\u00e0 compresa tra i 115 e 120 anni; era molto amica di Moiraine, di Kairen Stang e Cabriana Mecandes, ma tra lei e Siuan c'\u00e8 sempre stata una spiccata antipatia; viene spesso descritta come simile ad una brava ed affabile donna di casa, dal sorriso radioso e dal comportamento materno. Il suo Custode \u00e8 Setagana, un giovane uomo, dalla carnagione scura, descritto come molto bello. Anaiya fa cronologicamente la sua comparsa nel \"prequel Nuova Primavera\" dove appare in un ruolo di rilievo tra le Azzurre, quando accoglie Moiraine e Siuan che hanno appena ottenuto lo scialle. Nella saga vera e propria Anaiya compare per la prima volta nel II Libro, nell'entourage dell'Amyrlin Seat Siuan, che si \u00e8 recata a Fal Dara per incontrarsi con Moiraine e, in segreto, con il giovane Drago Rinato. Gi\u00e0 da questi episodi si pu\u00f2 notare che Anaiya si trova molto in alto nella gerarchia e tra le Azzurre sembra che occupi anche un ruolo dirigente. Al ritorno verso Tar Valon si presta quindi a dare alcune lezioni ad Egwene e Nynaeve ed in particolare prende a cuore l'ipotesi che Egwene possa essere una \"sognatrice\". A partire dal Libro VI Anaiya \u00e8 tra le sei Aes Sedai che prendono la guida delle sorelle che si sono ribellate all'elezione di Elaida ad Amyrlin, dopo la deposizione di Siuan; queste sei leader organizzano una Torre Bianca in esilio a Salidar e tra le ribelli sono proprio le Azzurre ad avere il ruolo pi\u00f9 rilevante, in quanto l'intera Ajah si \u00e8 rifugiata laggi\u00f9; nel villaggio di Salidar, Anaiya accoglie, assieme alle sue cinque colleghe, prima Siuan, Leane, Min e Logain, che sono riusciti a sfuggire ad Elaida, ed in seguito accoglie Nynaeve ed Elayne con i loro amici, sfuggiti a Moghedien e all'Ajah Nera, che tutti assieme portano novit\u00e0 e nuovi talenti; nel frattempo, durante la bolla di male che colpisce Salidar, \u00e8 Anaiya a guidare il cerchio a cui si legano Nynaeve ed Elayne per affrontare la minaccia. Gli arrivi di queste persone comportano inoltre un nuovo slancio per le ribelli, finch\u00e9 Anaiya e le altre cinque leader, a causa dei maneggi di Siuan, ordinano ad Egwene, attraverso il Tel'Aran'Rhiod, di presentarsi al pi\u00f9 presto da loro. Inaspettatamente Egwene, dopo essere stata da loro accolta a Salidar, viene fatta eleggere dalle sei leader ribelli come nuova Amyrlin Seat. Le sei leader intanto si organizzano a formare un consiglio personale permanente per guidare la giovane Amyrlin. Poco tempo dopo per\u00f2, Egwene dimostra di non essere affatto un fantoccio nelle loro mani ed Anaiya \u00e8 addirittura costretta a giurare fedelt\u00e0 alla giovane Amyrlin, perch\u00e9 assieme alle altre cinque, ha spedito alcune sorelle a seminare dissenso dentro la Torre Bianca, ma all'insaputa del Consiglio. Un voto simile, a causa del potere della Verga dei Giuramenti, la costringe perci\u00f2 ad obbedire sempre a qualsiasi richiesta di Egwene. Di conseguenza Anaiya deve piegarsi ad appoggiare incondizionatamente le mosse di Egwene, aiutandola pi\u00f9 o meno volentieri in pi\u00f9 di una occasione (ad esempio recandosi personalmente a preparare l'incontro con la nobilt\u00e0 Andorana, al confine con il Murandy). Nel corso del Libro X Anaiya ed il suo Custode Setagana, vengono infine assassinati da Aran'gar/Halima attraverso un atroce soffocamento, perch\u00e9 molto probabilmente Anaya si era interessata troppo della morte di Cabriana Mecandes, una sorella azzurra a lei molto cara e che era stata rapita e torturata dall'Ombra, mentre Halima aveva detto che era morta per un incidente.\nAndaya Forae.\nAndaya Forae: Aes Sedai che diviene Adunante dell'Ajah Grigia nella Torre, dopo lo scisma con le ribelli; mantiene la posizione di Adunante anche dopo la riunificazione di tutte le Aes Sedai. \u00c8 una sorella Tarabonese, piccola e sottile, solo apparentemente fragile e timida, ha capelli lunghi, fluenti e molto lucidi, di colore marrone chiaro. Andaya viene considerata una delle migliori mediatrici dell'Ajah Grigia, perci\u00f2 Yukiri e la maggior parte delle altre Grigie, si aspettavano che venisse eletta come Adunante nel giro di quaranta o cinquanta anni, grazie alla sua forza ed alle sue capacit\u00e0. Per\u00f2 la carriera di Andaya ha una forte accelerazione a causa dello scisma che divide la Torre. Infatti Andaya, assieme ad altre sorelle, appoggia il colpo di Stato e poi partecipa alla presa in custodia di Siuan Sanche dopo la sua deposizione; in questo modo Andaya entra nell'entourage della nuova Amyrlin Elaida, che le assegna alcuni compiti. Inoltre, sempre a causa della spaccatura della Torre, il capo dell'Ajah, Serancha, sceglie personalmente Andaya come sostituta di Varilin, l'Adunante che ha aderito alla ribellione, rifugiandosi a Salidar; e Serancha fa questo non rispettando la normale procedura di elezione tra le Grigie e nonostante Andaya non abbia neppure i requisiti di una et\u00e0 adeguata a quel ruolo, cio\u00e8 aver indossato lo scialle per almeno una settantina di anni. Quando per\u00f2 le ribelli arrivano ad assediare Tar Valon, Andaya dimostra la sua indipendenza e si scontra con Elaida, per ottenere di iniziare i colloqui di pace a Darein e cos\u00ec evitare che le Aes Sedai arrivino a combattersi direttamente tra di loro. Inoltre Andaya si propone di voler guidare lei stessa i negoziati, cosa che effettivamente ottiene. Alla fine del libro XII Andaya si presenta assieme ad altre Adunanti ad Egwene ed essendo l'Adunante pi\u00f9 giovane, secondo le procedure \u00e8 lei ad invitarla a tornare a Tar Valon per essere eletta come Amyrlin Seat della Torre Bianca riunificata; di conseguenza Andaya si trova anche nel gruppo di Adunanti che rielegge Egwene. Nel Libro XIII, tra le Adunanti considerate troppo giovani (e che sono presenti in quasi tutte le Ajah), Andaya \u00e8 l'unica che riesce ad essere riconfermata nel proprio seggio nel Consiglio della Torre riunificata. In questo ruolo vota a favore delle riforme sulla convocazione del Consiglio, ma si oppone inutilmente al voto per concedere ad Egwene il potere di trattare direttamente con i sovrani.\nAndrol Genhald.\nAndrol Genhald: \u00e8 un Dedicato e poi un pieno Asha'man della fazione di Logain Ablar. Proviene da Tarabon e viene descritto come un tipo dalla corporatura robusta e squadrata, con folte sopracciglia. Pur comparendo solo a partire dal Libro XIII, Androl \u00e8 un personaggio con diversi capitoli narrati dal suo punto di vista, in special modo nel Libro XIV. Androl viene descritto come piuttosto debole in \"saidin\" ma con un talento incredibile nell'aprire le \"Tessiture per Viaggiare\" per questa sua capacit\u00e0 ottiene l'appoggio di Logain per essere eletto come Dedicato, nonostante l'opposizione di Mazrim Taim. Androl viene nominato per la prima volta nel gruppo di amici di Logain durante il Prologo del Libro X e poi di nuovo, brevemente, durante il Libro XII, quando Damer Flinn elogia il suo talento con i portali. Nel corso del Libro XIII lo ritroviamo alla Torre Nera, mentre si incontra con alcuni amici, viene schernito dai seguaci di Taim e si mostra sempre pi\u00f9 preoccupato per la situazione che si sta venendo a creare. Successivamente si mostra allarmato per il fatto di non riuscire pi\u00f9 ad aprire i portali (a causa di una \"Dreamspike\") ed inoltre per ci\u00f2 che deve essere capitato a Mezar Kurin, la cui personalit\u00e0 \u00e8 stata totalmente stravolta; infine quando non ha pi\u00f9 il permesso di uscire dal perimetro delle mura, controllate dagli uomini di Taim, Androl decide di andare a parlare con Pevara Sedai per cercare una alleanza. Durante questi incontri viene rivelato che Androl ha viaggiato molto nella sua vita, facendo esperienze diverse in numerosi paesi e che lui, pur cos\u00ec debole, viene considerato il leader naturale da parte dei suoi amici. Nel Prologo del Libro XIV Androl si incontra con Pevara Sedai, con Emarin e con altri, pianificando una fuga da tentare nel corso della prossima tempesta. Conversando con Pevara, viene svelato che l'Aes Sedai \u00e8 molto incuriosita da lui, inoltre che gli ha rivelato la maniera in cui i loro amici possono essere stati convertiti forzatamente all'Ombra, attraverso cerchi misti di 13 incanalatori e 13 Fade. Pevara inoltre offre di insegnare come legarsi in circolo con lei e le altre Aes Sedai, cos\u00ec da avere un'arma in pi\u00f9 contro i seguaci di Taim. Infine svela che probabilmente i Portali per Viaggiare non funzionano a causa di un qualche \"ter'angreal\" sconosciuto (difatti si tratta di un Chiodo Onirico) che bisogna localizzare e disattivare. Subito dopo, conversando con Emarin, Androl svela di non essere affatto convinto del tentativo di fuga, perch\u00e9 lui non vuole abbandonare cos\u00ec tanti amici e le loro famiglie, nelle mani degli sgherri di Taim. Lui vorrebbe piuttosto tentare una rivolta, nonostante all'apparenza i numeri dei nemici siano soverchianti. Perci\u00f2 spiega all'amico di una rivolta a cui aveva partecipato nel Murandy, che aveva avuto successo nonostante inizialmente i numeri fossero a sfavore dei rivoltosi. Inoltre Androl gli rivela di aver capito che lui in realt\u00e0 \u00e8 Lord Algarin Pendaloan e che ha preso il nome di suo fratello Emarin. Nel secondo capitolo del libro Androl e Pevara approfondiscono la loro conoscenza e poi l'Aes Sedai si lega in circolo con lui. Sopraffatta per\u00f2 dal terrore di non riuscire pi\u00f9 ad avere il controllo, subito dopo il rilascio del circolo, Pevara lo lega come un Gaidin ma senza il suo consenso. Androl reagisce inaspettatamente, legandola a sua volta. Questo comporta che il legame creato sia cos\u00ec forte, da risultare quasi telepatico, con uno scambio continuo di pensieri da mente a mente ed in certi casi con una difficolt\u00e0 nel mantenere la proprio individualit\u00e0. Subito dopo Evin arriva ad annunciare che anche Welyn e probabilmente anche Jenare Sedai, sono stati convertiti forzatamente all'ombra e che presto Logain torner\u00e0, ma probabilmente subir\u00e0 la stessa sorte. Perci\u00f2 Androl intuisce che Logain deve essere tenuto prigioniero da Taim nella Torre Nera e sta per essere convertito forzatamente all'Ombra. Pevara perci\u00f2 lo aiuta a catturare alcuni seguaci del M'hael, cos\u00ec da scoprire dove Logain viene custodito; una volta scoperta la prigione, tentano di liberare Logain, ma il tentativo fallisce ed entrambi vengono catturati, assieme ad altri amici. Androl per\u00f2 non si arrende e riesce a liberarsi, approfittando anche dell'intervento di Perrin Aybara, che chiude il Chiodo Onirico sulla Torre. In questi drammatici frangenti Androl mostra il suo incredibile talento nel creare le Tessiture per Viaggiare. Subito dopo la liberazione della Torre Nera, alle altre Aes Sedai appare ormai evidente che il legame tra Pevara ed Androl \u00e8 diventato ormai di tipo sentimentale. Poco tempo dopo la liberazione della Torre Nera, Logain, Androl e numerosi Asha'man intervengono in aiuto della regina Elayne, le cui truppe stanno per essere travolte nei pressi di Cairhien. Ancora una volta il talento di Androl dell'aprire portali si rivela fondamentale: formando un cerchio misto di oltre trenta incanalatori, egli riesce ad aprire un portale enorme, direttamente dentro alla caldera del vulcano di Montedrago, rovesciando un fiume di lava contro gli eserciti nemici. Durante l'Ultima Battaglia a Merrilor, Pevara, Androl, Emarin, Jonneth e Theodrin Sedai, formano un affiatato ed efficace gruppo di combattimento. In particolare dapprima si infiltrano nell'accampamento Sharano per scoprire la posizione di Taim, poi si occupano con successo di recuperare i Sigilli trafugati dallo stesso Taim, grazie ad un camuffamento ed al coraggio proprio di Androl. Poi di mettere fuori combattimento un gruppo di Signori del Terrore, che minacciano di distruggere i \"Dragons\" di Aludra, attirandoli con uno stratagemma dentro ad uno Stedding. Infine si occupano di difendere un gruppo di profughi di Caemlyn, che vengono assaltati dai Trolloc.\nAndrol viene descritto come un uomo dal volto aperto e sincero e come una persona molto leale, risoluta e difficile da innervosire, questo lo aiuta ad essere un leader capace e popolare fra gli altri Asha'man seguaci di Logain. Lord Algarin Pendaloan, Asha'man conosciuto alla Torre Nera come Emarin, afferma che per la sua intelligenza e perspicacia Androl sarebbe bravissimo nel Daes Dae'mar. Nonostante le iniziali diffidenze verso Pevara, dovute anche alla sua Ajah di appartenenza, stringe con lei un forte legame. Nel corso dei libri XIII e XIV viene rivelato parte del suo vasto e variegato passato: figlio di un ricercatore di giacimenti minerari, che si uccise per non mettere in pericolo la sua famiglia dopo aver scoperto che il suo talento nel lavoro dipendeva dalla sua capacit\u00e0 di incanalare, Androl nella vita ha praticato e appreso i pi\u00f9 svariati lavori (tra cui il conciatore, il pescatore di lucci, il medico e l'esploratore), si \u00e8 gettato da diverse scogliere molto alte come fanno gli Atha'an Miere per dimostrare coraggio, ha partecipato a numerose rivolte (tra cui una molto famosa a Knoks nel Murandy contro un signore locale di nome Desartin) ed ha navigato per due mari, sempre spinto da una insaziabile curiosit\u00e0 che lo ha infine portato a diventare un Asha'man. Afferma di essere sempre stato consapevole di poter incanalare ma di esserne diventato capace di farlo solo dopo essersi recato alla Torre Nera. Durante l'Ultima Battaglia Androl dimostra inoltre di essere un esperto di tattiche militari. Androl risulta essere piuttosto debole nel Potere (Elayne nel Libro XIV afferma che per la sua scarsa forza, se fosse stato una donna non sarebbe stato ammesso al test per diventare una Ammessa), ma nonostante questo egli ha il talento unico degli incanalatori pi\u00f9 forti, di riuscire ad \"aprire dei portali di viaggio\" molto grandi; Androl inoltre riesce a farlo con una estrema precisione e senza neppure avere bisogno di studiare od imparare il luogo in cui si trova; in pi\u00f9 la sua precisione nell'aprirli gli permette di creare mini-portali: lo vediamo mentre ne usa per tagliare con estrema cura ed esattezza dei piccoli oggetti (nel Libro XIII viene mostrato mentre usa un piccolo portale per tagliare un manicotto di cuoio per gli arcieri), oppure nel XIV quando da Merrilor apre un mini portale non pi\u00f9 grande di un'unghia, dentro al vaso del miele nella sua casa, per dolcificare il t\u00e8 che porge a Pevara. Nel corso del Libro XIV Androl mostra ulteriormente il suo talento, usando in modo geniale l'apertura dei portali contro i nemici: li crea in orizzontale sotto ai loro piedi, per farli precipitare da grandi altezze; li crea davanti ai loro colpi, per poi riaprirli alle loro spalle, facendoli cos\u00ec colpire dalle stesse tessiture; li apre in cima a delle montagne, facendo cadere addosso ai nemici delle valanghe di neve; ecc.\nAnnoura Larisen.\nAnnoura Larisen: Aes Sedai dell'Ajah Grigia, consigliera personale della Prima di Mayene Berelain. \u00c8 una Aes Sedai Tarabonese, dalla faccia grande, la bocca larga ed un naso a becco; come \u00e8 di moda nel suo paese d'origine, porta i suoi capelli acconciati in treccine con delle perline. Non ha un Gaidin al suo servizio ed \u00e8 la consigliera personale di Berelain, la Prima di Mayene. Ha un discreto talento con le Tessiture di Guarigione. \u00c8 uno dei principali personaggi di supporto ai protagonisti, con anche alcuni paragrafi che vengono narrati o descritti dal suo punto di vista.\nAnnoura compare a partire dal settimo libro della saga, quando si scopre che essa ha seguito in incognito Berelain, dapprima a Tear e poi a Cairhien, presso il Drago Rinato, per continuare a consigliarla ed aiutarla in segreto. Proprio laggi\u00f9, in seguito alla breve ascesa al trono di Colavaere Saigan, come regina di Cairhien, avvenuta durante il rapimento del Drago Rinato, Annoura (assieme a Berelain) apparentemente fa finta di sostenere la nuova sovrana, ma poi invece contribuisce a fornire le prove del tradimento di Colavaere. Poco tempo dopo viene interrogata in modo molto approfondito da Cadsuane a proposito del Drago e di tutte le sorelle presenti nel Palazzo del Sole di Cairhien e che gli hanno giurato fedelt\u00e0. Successivamente Annoura segue Berelain nel sud del continente, al seguito di Perrin Aybara. Berelain ed Annoura vengono quindi inviate da Perrin dalla regina Alliandre di Ghealdan, per sondarne le intenzioni; dopo che Alliandre si presenta a Perrin e si proclama sua vassalla, vinta dal suo essere \"ta'veren\", Annoura aiuta Faile a legare ancor di pi\u00f9 Alliandre a Perrin, con mezzi politici. Dopo il rapimento di Faile da parte degli Shaido, Annoura guarisce Perrin nella tenda di Berelain, visto che il \"ta'veren\" \u00e8 svenuto nella neve, in attesa di ricevere notizie e rischia l'assideramento; il fatto per\u00f2 che lui si sia fermato a dormire nella tenda di Berelain, fa nascere parecchi pettegolezzi nel campo ed Annoura fa la figura della complice della Prima. Rispetto alle altre Aes Sedai nel campo di Perrin, le quali hanno giurato fedelt\u00e0 a Rand, Annoura non \u00e8 tenuta a fare da apprendista alle Sapienti Aiel, ma queste ultime si comporto nei suoi confronti quasi come se lo fosse lo stesso ed in certe occasioni sembra quasi che Annoura alla fine si adegui alla situazione. In seguito Annoura e Masuri Sedai fanno segretamente visita a Masema, un comportamento che risulta sospetto anche a Berelain (che non ne \u00e8 stata informata), ma Perrin non ci bada troppo, perch\u00e9 \u00e8 convinto che le due Sorelle lo abbiano fatto con l'appoggio e l'approvazione delle Sapienti. Ad ogni modo il suo rapporto con Berelain si raffredda molto dopo questo episodio, mettendo apparentemente fine alla loro amicizia. In seguito Annoura, con Perrin ed alcune Sapienti, ispeziona da lontano il campo degli Shaido a Malden, calcolando in circa cinquecento le incanalatrici presenti, quindi, subito dopo, rimane sotto shock percependo l'immenso potere usato durante la \"pulitura di Saidin\", ma Perrin le proibisce di andare ad investigare il fenomeno. A So Habor, lei e Berelain, accompagnano Perrin, per aiutarlo a contrattare l'acquisto delle provviste; successivamente Annoura d\u00e0 il suo contributo alla liberazione di Faile nella Battaglia di Malden, usando il potere contro gli Shaido. Nel Libro XIII Annoura rimane ferita per la Bolla di Male che colpisce il campo di Perrin, ma guarisce in fretta; inoltre si presta spesso a legarsi in cerchio con gli altri incanalatori, per aprire portali di viaggio pi\u00f9 larghi. Nel corso del Libro XIV Annoura, a rischio della propria vita, si reca sul campo di battaglia e riesce a recuperare il corpo di Galad Damodred, ormai morente, dopo il duello con Demandred; Annoura riesce a salvarlo appena in tempo ed a riportarlo a Berelain; nello sforzo per\u00f2 Annoura brucia la sua capacit\u00e0 di incanalare. Berelain riaccoglie commossa l'amica, sia per il suo eroico comportamento, che per l'enorme sacrificio che ha compiuto per lei.\nAntail.\nAntail \u00e8 un Asha'man pratico nelle \"Tessiture di Guarigione\" che nel corso della Battaglia di Maradon cura Ituralde e Dheepe che sono stati feriti pi\u00f9 o meno gravemente; in seguito, mentre gli altri Asha'man vengono impiegati fino all'ultimo sforzo, per mantenere bloccata la breccia aperta nelle mura, Antail viene lasciato da parte, tra i malati, cos\u00ec da assicurarsi almeno un Asha'man ancora forte abbastanza per aprire un \"Portale di Viaggio\" e dunque assicurarsi la ritirata.\nAram.\nAram: giovane uomo Calderai di carnagione ed occhi scuri, molto bello, compare gi\u00e0 nel primo volume quando Perrin ed Egwene trovano rifugio nel suo accampamento. Tra Aram ed Egwene nasce una certa simpatia, ma alla fine egli non riesce a convincere la ragazza a rimanere tra i Calderai e a seguire la Via della Foglia. Aram ricompare quindi nel quarto libro, quando il suo accampamento viene attaccato dalla Progenie dell'Ombra ed i sopravvissuti trovano rifugio ad Emond's Field, posta sotto assedio dai Trolloc. Sconvolto da quanto successo, Aram abbandona la Via della Foglia ed impugna una spada per combattere: inizia cos\u00ec la sua discesa nell'ombra. Viene cacciato dai suoi parenti ed inizia a seguire costantemente Perrin in tutte le sue imprese, diventando uno spadaccino tanto abile, quanto spietato. Alla fine per\u00f2 i suoi contatti con il profeta Masema lo portano alla follia: nell'undicesimo volume, durante la Battaglia di Malden, Aram cerca di uccidere Perrin alle spalle, ma un momento prima viene colpito da una freccia che lo abbatte. Nel corso del Libro XIII Perrin ripensa all'ex Calderaio e capisce che la sua indecisione nel voler prendere la guida di chi gli si affida, ha provocato, tra le altre cose, la perdita di un amico come Aram.\nAran'gar.\nAran'gar: \u00e8 una dei nuovi Reietti. \u00c8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista.\nBalthamel, dopo essere stato ucciso dal Nym all'Occhio del Mondo, al termine del primo libro, venne reincarnato come Aran'gar dall'Oscuro Signore, utilizzando il corpo di una bellissima e sensuale donna delle Lande di Confine (vicende narrate nel prologo del sesto libro), una donna dagli occhi verdi, dai capelli neri e dai seni prorompenti: in questo il suo collega Osan'gar vide uno scherzo dell'Oscuro Signore, in quanto nell'epoca precedente Balthamel era stato celebre per il suo indulgere nei piaceri carnali, nelle perversioni con donne belle e seducenti e per gli stupri perpetrati. Pur essendo stato reincarnato in una donna il nuovo Reietto continua ad incanalare \"saidin\" come un incanalatore maschio. Il nome di Aran'gar, nella Lingua antica, significa \"lama della mano destra\", cio\u00e8 una delle lame usate negli antichi duelli \"sha'je\".\nIn un capitolo successivo dello stesso sesto libro, Aran'gar si presenta a Delana Mosalaine, una Aes Sedai dell'Ajah Nera, che si trova tra le ribelli di Salidar come Adunante per le Grigie. Laggi\u00f9 Aran'gar assume l'identit\u00e0 fittizia di Halima Saranov e si fa passare (senza troppo successo) come nuova segretaria di Delana; inoltre proclama anche di essere una intima amica dell'Azzurra Cabriana Mecandes, che dice essere ormai deceduta, a causa di un incidente (in realt\u00e0, alcuni capitoli prima, si era venuto a sapere che Cabriana era stata catturata e poi torturata da Semirhage, per carpirle informazioni). A Salidar Halima si spende per accentuare la divisione tra le Aes Sedai, ma soprattutto si guadagna la fiducia della giovane Amyrlin Egwene al'Vere: prima le provoca di nascosto dei lancinanti mal di testa, per impedirle di entrare in \"Tel\u2019aran\u2019rhiod\", poi si propone di curarla con dei massaggi solo in apparenza efficaci. Inoltre assassina due delle cameriere personali di Egwene, che evidentemente intralciano i suoi piani. Halima, se da un lato pu\u00f2 incanalare a piacimento \"saidin\" di nascosto, cio\u00e8 senza il timore di poter essere percepita dalle incanalatrici, dall'altro \u00e8 comunque costretta a prendere delle misure per tutelarsi: cerca perci\u00f2 di far domare od uccidere Logain, dopo che \u00e8 stato guarito da Nynaeve al'Meara, perch\u00e9 l'uomo potrebbe percepire il suo incanalare; poi uccide Anaiya e Kairen Stang, poich\u00e9 si interessano troppo della morte della loro amica Cabriana. Successivamente Aran'gar partecipa alla battaglia per la pulitura di \"saidin\" uccidendo Eben Hopwil, ma come tutti gli altri Reietti, non riesce ad impedire l'opera del Drago Rinato. Intanto le indagini sugli assassinii delle due Aes Sedai Azzurre portano infine alla scoperta della vera identit\u00e0 del colpevole: infatti se inizialmente viene sospettato un uomo capace di incanalare, successivamente i sospetti cadono su Halima, quando Jahar Narishma giunto tra le ribelli, percepisce che qualcuno tra le donne l\u00ec attorno sta incanalando \"saidin\" e soprattutto dopo che racconta della battaglia della pulitura e di come sia morto Eben (ucciso da una donna che incanalava \"saidin\" come un maschio); di conseguenza Romanda intuisce finalmente chi si possa nascondere dietro ai delitti ed ordina l'arresto della sospettata e dei suoi complici. Ma Halima e Delana, assieme alla cameriera personale di quest'ultima, riescono a fuggire un momento prima di venire catturate.\nNel prologo del Libro XIII si scopre che Aran'gar e Delana si sono rifugiate nel nascondiglio di Graendal (la fortezza di Natrin's Barrow, sui monti dell'Arad Doman), infatti in precedenza la Reietta aveva stretto una sorta di infida alleanza proprio con Graendal. Per\u00f2 nel frattempo, grazie all'aiuto di Nynaeve, Rand al'Thor ha scoperto quel nascondiglio e con uno stratagemma cerca di assicurarsi che Graendal sia presente nella fortezza; Graendal per\u00f2, temendo una trappola, usa proprio le capacit\u00e0 di Delana e di Aran'gar con la compulsione per cercare di sviarlo. Quando il Drago distrugge la fortezza e tutti i suoi abitanti con il Fuoco Malefico, Graendal riesce a fuggire appena in tempo, ma prima scherma e lega Aran'gar e Delana, che cos\u00ec vengono cancellate dal Disegno.\nArathelle.\nLady Arathelle: autorevole e potente capo della Casata Renshar, aveva appoggiato Morgase nella sua ascesa al trono; \u00e8 tra i sei grandi Lord che incontrano Egwene al'Vere e le Aes Sedai ribelli in Murandy; dopo la scomparsa di Morgase \u00e8 inizialmente riluttante ad appoggiare Elayne, perci\u00f2 cerca inutilmente di convincere Dyelin a prendere il trono; nel libro XI viene infine convinta da Dyelin ad appoggiare l'erede Trakand.\nAravine Carnel.\nAravine Carnel: \u00e8 una nobildonna dell'Amadicia che Faile conosce durante la sua prigionia come \"gai'shain\" degli Shaido e che si rivela essere molto pratica ed efficiente nell'aiutarla e che le giura fedelt\u00e0; Faile perci\u00f2, dopo la loro liberazione, la assume e la nomina come supervisore del suo campo; in seguito per\u00f2 Aravine tradisce Faile cercando di sottrarle il Corno di Valere che dovrebbe essere consegnato a Mat.\nArel Malevin.\nArel Malevin: \u00e8 un Asha'man Cairhienese molto basso, un fedele alla fazione di Logain, che lega come Custode la Verde Aisling Noon. Nel Libro X \u00e8 assieme a Logain quando questi raggiunge il Drago alla Tenuta Pendaloan e perci\u00f2 partecipa alla battaglia che si scatena laggi\u00f9 poco tempo dopo, infatti assieme alla sua Aes Sedai lo ritroviamo a distruggere con il fuoco i corpi dei Trolloc morti in quell'evento; Arel fortunatamente era assente quando Logain torna alla Torre Nera, quindi sfugge alla cattura e alla conversione forzata all'Ombra; lo ritroviamo perci\u00f2 a Merrilor, al fianco di Logain, durante l'ultima battaglia\nArilyn Dhulaine.\nLady Arilyn Dhulaine, \u00e8 una nobildonna di una casata minore e quasi certamente una agente dell'Ajah Grigia. Arilyn non compare mai di persona, ma le sue tenute ed il suo palazzo vengono nominati molto spesso nei libri. L'Aes Sedai consigliera di re Galldrian, la grigia Niande Moorwyn, viene notata mentre si reca molto spesso presso Lady Arilyn. Nel Libro VI l'Ambasciata di Aes Sedai della Torre fedeli ad Elaida, prede residenza nel suo palazzo ed \u00e8 l\u00ec dove il Drago Rinato viene tenuto brevemente in custodia, dopo essere stato rapito. Sempre nel suo palazzo prende in seguito residenza Cadsuane Sedai quando giunge a Cairhien. Nel palazzo Cadsuane tiene in \"custodia\" Caraline Damodred e Darlin Sisnera dopo che l'hanno aiutata a salvare il Drago da una Bolla di Male. In seguito all'attentato che quest'ultimo ha subito da parte di Asha'man rinnegati, Cadsuane tiene di nuovo in \"custodia\" nel palazzo Ailil Riatin e Shalon din Togara, convinta che anche loro siano rimaste coinvolte.\nArlen Nalaam.\nArlen Nalaam: \u00e8 un Dedicato Asha'man di origine Domanese, ha la carnagione bronzea e porta dei grandi baffi, egli ama bonariamente vantarsi; lo si incontra la prima volta nel Libro VII quando, durante la campagna del Drago in Altara, porta a Rand al'Thor una sul'dam catturata e poi torna a combattere. Nel Libero XIII Androl lo incontra mentre si sta allenando con Emarin e Jonneth; Nalaam si arrabbia e vorrebbe venire alle mani con i seguaci di Taim che prendono in giro Androl, ma quest'ultimo lo calma, per evitare il peggio; Androl afferma nel Libro XIV che Nalaam \u00e8 il pi\u00f9 potente tra i suoi amici rimasti nella Torre Nera; nel Libro XIV partecipa al tentativo di liberare Logain, assieme ad Androl, Pevara, Emarin e Jonneth, ma viene ucciso dai nemici.\nArtur Hawkwing.\nArtur Hawkwing: personaggio storico, grande imperatore e \"ta'veren\".\nArymilla Marne.\nArymilla Marne: \u00e8 una grande nobildonna di Andor che vuole conquistare il trono a discapito della legittima erede Elayne. Arymilla \u00e8 una delle pi\u00f9 potenti nobili del regno di Andor; viene descritta come una donna di pi\u00f9 di quaranta anni, di bell'aspetto, paffuta, con occhi marroni. \u00c8 uno dei principali antagonisti dei protagonisti, in particolare di Elayne, con alcuni capitoli che vengono narrati o descritti dal suo punto di vista.\nDurante la precedente guerra di successione Arymilla ed altri nobili si opposero all'ascesa al trono di Morgase Trakand; perci\u00f2, nei successivi vent'anni, lei e gli altri non furono bene accolti alla corte della regina Morgase. Quando Rahvin, assunta l'identit\u00e0 di Lord Gaebril prende il potere in Andor, ponendo Morgase sotto Coercizione, questi nobili (Lady Arymilla, Lord Jarid, Lady Elenia, Lord Nasin, Lady Naean, Lord Lir, Lady Karind) vengono invitati di nuovo molto spesso a palazzo ed alla sua corte (Libro V). Quando Rahvin viene sconfitto e ucciso da Rand che prende il potere a nella capitale Caemlyn, lo stesso gruppo di nobili inizia ad adularlo per guadagnare influenza e potere. Ed in particolare Arymilla sviene quando Mazrim Taim si presenta al Drago. Inoltre Arymilla e gli altri sono presenti quando Rand riceve a corte gli altri grandi nobili, un tempo amici e sostenitori di Morgase, come Lord Pelivar, Lady Ellorien, Lord Luan e Lady Dyelin Taravin (Libro VI). In seguito Dyelin fa arrestare Lady Naean e Lady Elenia e le pone sotto custodia ad Aringill, perch\u00e9 si stanno muovendo per conquistare il trono, a discapito della legittima erede, Elayne Trakand. Intimorita da questa mossa, Arymilla fugge da Caemlyn, per evitare di essere a sua volta arrestata. Dyelin commenta che Arymilla vorrebbe anche lei conquistare il trono, ma per il momento ha ancora troppo scarso appoggio da parte delle altre grandi Casate. Poco tempo dopo Arymilla per\u00f2 guadagna l'appoggio di suo zio, Lord Nasin, per la propria ascesa al trono. Quindi, mentre Elayne fa trasferire Lady Naean e Lady Elenia da Aringill a Caemlyn, Arymilla le fa liberare; per\u00f2 poi le tiene sotto stretta custodia, obbligandole infine a sottoscrivere una dichiarazione in cui si impegnano ad appoggiarla per la corsa al trono (Libro VIII). Con gli eserciti di quattro grandi casate al suo seguito, Arymilla pone dunque sotto assedio la capitale Caemlyn, dentro la quale Elayne appresta le difese, assieme a lady Dyelin. Nel frattempo anche Lord Lir e Lady Karind si alleano ad Arymilla, portando a sei, il numero di grandi casate che la appoggiano. Vista l'impossibilit\u00e0 di conquistare la citt\u00e0 con la forza o per fame, Arymilla si indebita completamente, per corrompere alcuni capitani mercenari, gi\u00e0 al servizio di Elayne, e farsi cos\u00ec aprire una delle porte della citt\u00e0. Mentre Elayne viene rapita da alcune sorelle dell'Ajah Nera, Arymilla attacca con tutte le sue forze la Porta di Far Madding, mentre i mercenari corrotti cercano di prenderne il controllo. Il doppio e rapido intervento di Birgitte, che con le cercavento libera Elayne, e di Dyelin che riprende il controllo della porta con gli eserciti lealisti, rovescia per\u00f2 la situazione. L'esercito di Arimilla viene preso in una tenaglia dalle forze congiunte di Elayne e Dyelin e sconfitto totalmente sotto la porta di Far Madding; Arymilla in persona e gli altri nobili al suo seguito, vengono tutti catturati. Perci\u00f2 in seguito Lady Arymilla, Lady Naean e Lady Elenia vengono tenute prigioniere a palazzo in attesa che venga pagato un riscatto. Nel Libro XIII le casate delle tre nobildonne risultano rovinate a causa dei debiti contratti e perci\u00f2 si rifiutano di pagare alcun riscatto; di conseguenza Elayne spoglia completamente Arymilla di tutti i suoi titoli e beni, che vengono trasferiti a nobili cairhienesi, cos\u00ec da assicurarle una pi\u00f9 salda ascesa anche al trono di Carihien. Non si sa se Arymilla Marne sia anche una Amica delle Tenebre, \u00e8 per\u00f2 accertato che diversi dei suoi alleati o seguaci lo sono; alcuni di essi infatti si incontrano con lady Shiaine, a capo degli Amici delle Tenebre nella capitale, mentre il segretario personale di Arymilla (che ha anche lo spiacevole compito di fare da interrogatore/torturatore dei suoi \"ospiti\"), viene rivelato come tale nel Libro XIII.\nAsmodean.\nAsmodean: \u00e8 uno dei Reietti. \u00c8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista.\nJoar Addam Nesossin fu un uomo attraente, con capelli ed occhi scuri, che fu un acclamato compositore prima della Guerra dell'Ombra. Nacque in una piccola citt\u00e0 portuale chiamata Shorelle e mostr\u00f2 nella giovinezza un eccezionale talento sia nel comporre che nel suonare con una vasta gamma di strumenti; fin dall'et\u00e0 di 15 anni compose opere che furono suonate in tutto il mondo, in molte grandi citt\u00e0; ma successivamente, negli anni maturi, non raggiunse pi\u00f9 la fama che aveva sperato di conseguire in giovent\u00f9 e non fu mai annoverato tra i grandi compositori della sua epoca. Perci\u00f2 si leg\u00f2 al Tenebroso, per via della sua promessa di immortalit\u00e0: avendo ottenuto questo obiettivo, egli credette di poter sicuramente raggiungere, o addirittura superare, le vette a cui aveva sempre aspirato. Asmodean non ebbe mai il comando di un esercito in alcuna battaglia della Guerra dell'Ombra, sebbene vi prese parte in un modo o nell'altro, ma si limit\u00f2 a governare i territori conquistati: il suo modo di governare era noto per non essere terribile, quanto quello degli altri Reietti, nonostante egli non facesse alcunch\u00e9 per evitare che i ragazzi di Mesaana opprimessero la gente a briglia sciolta, e nonostante collaborasse con Aginor permettendo che migliaia di uomini, donne e bambini divenissero cavie di esperimenti, o cibo per Trolloc. L'unica atrocit\u00e0 per cui divenne noto fu la sua persecuzione di artisti di ogni tipo, pittori, musicisti, danzatori (anche se si concentr\u00f2 specialmente sui musicisti ed i compositori che erano stati suoi rivali prima della guerra). Lanfear dice inoltre a Rand nel Rhuidean che Asmodean \"tagli\u00f2 da Saidar\" (cio\u00e8 \"quiet\u00f2\") la sua stessa madre e lasci\u00f2 che un Myrddraal la portasse via urlante.\nAsmodean non compare fino al quarto volume, \"L'ascesa dell'Ombra\", finch\u00e9 Rand e gli Aiel non lasciano Chaendaer e si dirigono a Rocce Fredde, a casa di Rhuarc. Essi incontrano una carovana di mercanti guidata da Hadnan Kadere, in cui si nascondono Lanfear (camuffata come Keille) e Asmodean (che si presenta come il menestrello Jasin Natael). Asmodean viene visto due volte nel Tel'aran'rhiod, una volta da Nynaeve (che viene messa in guardia da Birgitte) e un'altra da Rand (che lo vede discutere con Lanfear); inoltre appare anche come un'ombra tra i frassini. La sua identit\u00e0 non viene rivelata finch\u00e9 Rand non lo insegue Viaggiando. Il piano di Asmodean era di ottenere una delle due chiavi di accesso per i due Choedan Kal: esse sono i due ter'angreal che avrebbero garantito l'utilizzo dei due potentissimi sa'angreal. Rand riesce a fermarlo usando \"saidin\" e recidendo il collegamento tra Asmodean ed il Tenebroso; Lanfear subito dopo poi appare e scherma il Potere dell'altro Reietto, in modo che egli possa utilizzarlo sono in maniera molto limitata, affinch\u00e9 adesso, reso prigioniero, possa insegnare a Rand l'utilizzo di \"saidin\". Ne \"I fuochi del cielo\", Asmodean finge di essere il bardo del lord Drago per avere l'opportunit\u00e0 di stargli vicino ed insegnargli a manipolare l'Unico Potere. Segue Rand al di l\u00e0 della Dorsale del Mondo fino a Cairhien e poi a Caemlyn, dove Rand si \u00e8 recato per uccidere Rahvin (che Rand riteneva avesse ucciso, sotto le spoglie di lord Gaebril, la regina di Andor, Morgase Trakand, madre di Elayne). Nell'attacco a sorpresa a Caemlyn da parte dei Trolloc, Asmodean \u00e8 colpito da un fulmine creato da Rahvin ed \u00e8 ucciso, ma poi viene riportato in vita quando Rand usa il fuoco malefico per uccidere Rahvin. Poco dopo, Asmodean viene ucciso di nuovo nel palazzo reale da un assassino rimasto lungamente ignoto. Ne \"Il signore del caos\", il Tenebroso dice a Demandred che il traditore Asmodean \u00e8 morto \"vittima della propria debolezza\". Le modalit\u00e0 dell'uccisione di Asmodean e l'identit\u00e0 del suo assassino sono stati a lungo dibattuti dai lettori della saga. Finalmente, dopo diciotto anni dalla pubblicazione de \"I fuochi del cielo\" in cui venne narrata la morte del personaggio, nel Libro XIII \u00e8 stato svelato che ad uccidere Asmodean \u00e8 stata Graendal.\nAsne Zeramene.\nAsne Zeramene: Aes Sedai dell'Ajah Verde rivelata come appartenente all'Ajah Nera nel gruppo di Liandrin. Di origine Saldeana, ha occhi scuri e storti ed un naso pronunciato; formalmente \u00e8 una sorella dell'Ajah Verde, che mantiene ben quattro Custodi (di cui solo uno \u00e8 un Amico delle Tenebre); segue le vicende delle altre (Tear, Tanchico, Amadicia) fino a Caemlyn, dove grazie a due \"ter'angreal\" (quello per stordire e quello per produrre il fuoco malefico) di cui si \u00e8 impadronita, guida le altre nella cattura di Elayne e nella fuga dalla citt\u00e0. Viene infine uccisa da un colpo di fulmine delle Cercavento che intervengono per liberare Elayne. Era abbastanza anziana, con un'et\u00e0 di circa 170 anni.\nAtal Mishraile.\nAtal Mishraile: \u00e8 un Asha'man della fazione di Mazrim Taim. Asha'man amico delle tenebre e quindi fedele alla fazione capeggiata da Mazrim Taim; nel prologo del Libro X annuncia a Logain che Taim gli ha concesso di andare a compiere nuovi reclutamenti; nell'epilogo dell'XI Taim lo punisce severamente per la sua avventatezza, quando giunge la missione dell'Ajah Rossa, capeggiata da Pevara Sedai e Atal quasi si lascia sfuggire dell'analoga richiesta delle ribelli; nel Libro XIV combatte ovviamente dalla parte dell'Ombra, ma quando capisce che l'Ultima Battaglia sta volgendo in favore della Luce, Mishraile vorrebbe disertare, uccidendo i suoi colleghi, ma viene intrappolato in uno stedding, grazie ad un trucco escogitato da Androl e Pevara.\nAtuan Larisett.\nAtuan Larisett: Aes Sedai dell'Ajah Gialla senza Custode, rivelata come appartenente all'Ajah Nera. Talene rivela che fa parte del proprio \"cuore\" perci\u00f2 le Adunanti Pevara e Yukiri la catturano e la costringono a rivelare i nomi di altre due sorelle nere: Marris Thornhill (formalmente Marrone) e Karale Sanghir (formalmente Grigia), quest'ultima aveva un Custode che era un Amico delle Tenebre e che perci\u00f2 si uccide quando lei viene scoperta.\nAviendha.\nAviendha: Sapiente Aiel ed in precedenza Fanciulla della Lancia. \u00c8 una giovane donna della setta delle Nove Valli degli Aiel Taardad; ha circa vent'anni, di statura alta, con gli occhi verdi ed i capelli rossi, inizialmente corti con una piccola coda alla base del capo e successivamente lasciati crescere sulle spalle.\nAviendha fa la sua comparsa nel terzo libro della serie, \u00e8 una giovane guerriera Aiel venuta nelle \"Terre Bagnate\" alla ricerca di \"Colui che viene con l'alba\", il Drago Rinato come \u00e8 conosciuto presso il suo popolo. Lungo il suo viaggio incontra Nynaeve, Egwene ed Elayne, tre Ammesse della Torre Bianca alla caccia di alcune esponenti dell'Ajah Nera; Aviendha fa amicizia con loro, soprattutto con Egwene ed Elayne. Dopo una serie di eventi le giovani donne si incontreranno nuovamente tutte e quattro alla Pietra di Tear, quando il Drago Rinato viene riconosciuto pubblicamente. L\u00ec Aviendha approfondisce la sua amicizia con le ragazze e promette ad Elayne di tenere d'occhio Rand che viagger\u00e0 con lei verso il Rhuidean. Aviendha avrebbe preferito accompagnare le amiche nella loro caccia all'Ajah Nera, ma \u00e8 stata convocata dalle Sapienti Aiel perch\u00e9 \u00e8 in grado di incanalare l'Unico Potere e perci\u00f2 deve essere istruita per diventare una di loro. Nel Rhuidean Aviendha entra nei Tre Cerchi \"ter'angreal\" delle Sapienti nel Rhuidean e viene a conoscenza di tutti i suoi possibili destini. Tra questi il fatto che si deve innamorare proprio di Rand, una cosa che la turber\u00e0 parecchio, vista la promessa fatta ad Elayne e la grande importanza del mantenere il proprio onore presso gli Aiel. Di conseguenza la ragazza cercher\u00e0 di evitare il suo destino, diventando ostile nei confronti di Rand e rendendosi invisa alle Sapienti che la costringono invece a stare con lui. L'attrazione tra i due \u00e8 palese ma Aviendha cerca in tutte le maniere di sfuggire alla relazione, finch\u00e9 una sera, sorpresa nuda da Rand e vinta dalla disperazione, la giovane donna apre un portale di viaggio verso la parte opposta del pianeta (l'Impero Seanchan) e fugge nel bel mezzo di una tormenta di neve. Rand la raggiunge e la salva da morte certa e i due fanno l'amore. Ma al ritorno Aviendha riprende il suo atteggiamento ostile verso Rand, atteggiamento che si smusser\u00e0 poco alla volta quando faranno ritorno nelle Terre Bagnate. In seguito collabora con Rand ed Egwene nella battaglia di Cairhien, contro gli Shaido, e sempre assieme ad Egwene, resta lievemente ferita nello scontro dei Moli contro Lanfear. Aviendha comunque \u00e8 sempre pi\u00f9 turbata dal suo senso di colpa nei confronti di Elayne, perci\u00f2 quando Rand manda Mat a Salidar proprio alla ricerca di Elayne, Aviendha si unisce a lui per farsi punire dall'amica, secondo le regole Aiel del \"Ji\u2019\" e \"'Toh\". A Salidar Elayne, dopo una certa sorpresa, anzich\u00e9 punirla, spiega alla amica che sono entrambe destinate a dividersi l'amore di Rand, e tra l'altro con una terza persona, un'altra cara amica di Elayne: Min. Aviendha perci\u00f2 decide di continuare a stare con Elayne per approfondire l'amicizia. Perci\u00f2 l'accompagna ad Ebou Dar alla ricerca della \u201cCoppa dei Venti\u201d, un potente \"ter'angreal\". Dopo numerose avventure le due amiche ritornano alla fine in Andor, dove nel palazzo di Caemlyn compiono, assieme alle Sapienti, una cerimonia Aiel e diventano \u201csorelle prime\u201d con l'intenzione di diventare poi \u201csorelle mogli\u201d di Rand, sempre secondo gli usi degli Aiel. Nel corso di un breve ritorno di Rand in Andor, le tre giovani donne (Elayne, Aviendha e Min) lo legano con un legame da Custode, in maniera da avere sempre un contatto con lui. In seguito Aviendha aiuta Elayne nella sua corsa verso il trono, ma poco prima che la giovane Aes Sedai riesca a conquistarlo, Aviendha viene richiamata dalla Sapienti Aiel, perch\u00e9 deve completare la propria istruzione. Perci\u00f2 le due amiche/sorelle sono costrette a separarsi di nuovo e Aviendha si dirige verso l'Arad Doman. Nel corso del Libro XII Aviendha continua la sua istruzione per diventare Sapiente. Pur trovandosi spesso molto vicino a Rand, lei lo evita perch\u00e9 finch\u00e9 non sar\u00e0 diventata anche lei una Sapiente, si sentir\u00e0 inadeguata nei suoi confronti e non potr\u00e0 chiedergli di sposarla. Le Sapienti nel frattempo, nonostante approvino apparentemente tutto ci\u00f2 che fa, la sottopongono a punizioni sempre pi\u00f9 incomprensibili e che umiliano la sua dignit\u00e0, finch\u00e9 l'intervento di Min fa scattare l'orgoglio in Aviendha, che si oppone ad ogni ulteriore prova. Ma era proprio questa l'ultima prova da superare: affermare di essere anche lei una Sapiente, uguale alle altre, che perci\u00f2 non si sottomette a loro per ci\u00f2 che non ritiene sia giusto. Riconosciuta come una di loro da Amis, Bair e Melaine, viene dunque mandata nel Rhuidean per entrare nelle \"Colonne di Vetro\". Nel corso del Libro XIII, Aviendha, lungo la strada per il Rhuidean una notte incontra una misteriosa donna di nome Nakomi che la fa riflettere sul futuro del popolo Aiel. Successivamente, dopo il primo passaggio tradizionale tra le \"Colonne di Vetro\" del Rhuidean, Aviendha rimane perplessa e torna indietro, iniziando un secondo irrituale passaggio tra le colonne, dopo averne toccata una e forse aver cos\u00ec riprogrammato il \"ter'angreal\". In questo nuovo passaggio, anzich\u00e9 rivivere le vite delle sue antenate, Aviendha ha modo di vivere le vite delle sue discendenti, avendo cos\u00ec modo di vedere che, se le cose non cambieranno, il futuro che aspetta gli Aiel e tutti gli incanalatori, sar\u00e0 terribile. Perci\u00f2, dopo questa tremenda esperienza, la giovane donna decide che dovr\u00e0 fare qualcosa, affinch\u00e9 questo futuro possa cambiare.\nAviendha \u00e8 una delle pi\u00f9 potenti incanalatrici in saidar, la parte femminile dell'Unico Potere, si trova infatti allo stesso livello di Egwene ed Elayne ed \u00e8 superata in potenza unicamente da Nynaeve, dalle Reiette e da pochissime altre donne. Aviendha ha mostrato di essere dotata di alcuni rari talenti nell'uso dell'Unico Potere: \u00e8 tra le poche a riuscire a \u201cleggere i residui\u201d, \u00e8 cio\u00e8 capace di vedere, riconoscere e infine ricostruire una tessitura anche dopo parecchio tempo che essa si \u00e8 dissolta; inoltre \u00e8 in grado di intuire spontaneamente con un semplice tocco, a cosa servano moltissimi \"ter'angreal\" il cui uso fino ad allora, era risultato sconosciuto; infine le Sapienti Aiel le hanno insegnato a \u201cdisfare le tessiture\u201d, proprio per evitare che qualcuno di ostile possa \u201cleggere i residui\u201d.\nAyako Norsoni.\nAyako Norsoni: Aes Sedai dell'Ajah Bianca, \u00e8 l'unica Aes Sedai dell'Ajah Bianca a partecipare alla spedizione contro la Torre Nera guidata da Toveine; viene presa prigioniera e legata come un Custode dall'Asha'man Donalo Sandomere, del gruppo di Logain; i due sviluppano un buon rapporto ed Ayako lo segue a Tear e poi all'incontro/trappola con la presunta \"Figlia delle nove lune\", dove Donalo resta ferito; Ayako scrive alla sua Ajah e la avvisa della situazione in cui si \u00e8 venuta a trovare, con gli Asha'man e Logain guarito dalla \"domatura\"; nel corso del Libro XIV si scopre che Ayako e Donalo sono stati convertiti forzatamente all'ombra; durante l'Ultima Battaglia, Androl e Pevara intrappolano Ayako e Donalo dentro uno stedding, grazie ad un trucco.\nB.\nBael.\nBael: \u00e8 il Capoclan degli Aiel Goshien, la sua setta \u00e8 quella dei Jhirad e la sua societ\u00e0 guerriera \u00e8 quella delle \"Mani del Pugnale\". Le sue due mogli sono la sapiente Melaine e Dorindha. Assieme ad altri Capoclan, Bael riconosce subito Rand come \"Car'a'carn\" ad Alcair Dale e perci\u00f2 lo segue a Cairhien contro gli Shaido; inoltre risolve, sotto l'effetto ta'veren di Rand, anche la plurisecolare faida tra i Goshien e gli Shaarad, guidati da Jheran. In seguito Bael guida gli Aiel che accompagnano Rand contro Rahvin a Caemlyn. Nella citt\u00e0 Bael contribuisce a ristabilire l'ordine e fa anche amicizia con Davram Bashere. Quando Elayne fa ritorno nella capitale, gli Aiel al seguito di Bael si ritirano in un campo fuori da Caemlyn ed alla fine vengono inviati da Rand in Arad Doman, a sedare le ribellioni che sconvolgono quel paese.\nBain e Chiad.\nBain e Chiad: sono due Fanciulle della Lancia Aiel che vengono inviate dalle Sapienti nelle Terre Bagnate alla ricerca di \"Colui che viene con l'Alba\"; sono amiche di Aviendha ed incontrano Egwene, Nynaeve ed Elayne nel loro viaggio verso Tear; partecipano alla conquista della Pietra di Tear e laggi\u00f9 diventano amiche molto intime di Faile; perci\u00f2 la seguono in tutte le sue avventure successive. Chiad e Gaul sono attratti a vicenda tra di loro e lui si spender\u00e0 molto per la liberazione, quando Chiad verr\u00e0 catturata dagli Shaido, assieme a Faile, Bain ed altre.\nBair.\nBair: Sapiente Aiel appartenente alla setta Haido degli Aiel Shaarad. Non pu\u00f2 incanalare ma \u00e8 una esperta Camminatrice dei Sogni ed assieme ad Amys e Melaine accetta di istruire Egwene sul Mondo dei Sogni. Dopo che Egwene \u00e8 ritornata dalle Aes Sedai, Bair \u00e8 tra le Sapienti che spesso comunicano con lei o con Elayne e Nynaeve, attraverso il Mondo dei Sogni. Nel Libro XIV Bair \u00e8 tra le Sapienti che si accordano con Egwene per istruire e scambiarsi giovani apprendiste incanalatrici; subito dopo partecipa alla battaglia nel Mondo dei Sogni contro l'Ajah Nera. Nel Libro XIV Bair si fa inviare da Aviendha nel Rhuidean dove ottiene conferma delle cupe visioni sul futuro, viste tra le colonne di vetro.\nBalladare Arandaille.\nBalladare Arandaille fu la prima Amyrlin Seat proveniente dall'Ajah Marrone eletta dopo l'epoca di Artur Hawkwing, regn\u00f2 dal 115 al 142 della Nuova Era; fu famosa per la sua saggezza ed Egwene nel XII libro cita una sua frase, espressa dopo l'esperienza delle Guerre Kavarthen, per spiegare dettagliatamente all'opinione pubblica le azioni della Torre Bianca, perch\u00e9: \"L'Amyrlin Seat \u00e8 il servitore di tutti, anche dei pi\u00f9 modesti lavoratori\".\nBalthamel.\nBalthamel: \u00e8 uno dei Reietti, \u00e8 cio\u00e8 uno dei campioni dell'Ombra, nemici del Drago Rinato e degli altri campioni della Luce. Eval Ramman, questo il suo vero nome, nell'Epoca Leggendaria fu un Aes Sedai storico, specializzato nello studio di civilt\u00e0 scomparse, che lavorava al centro studi del M'Jinn. Sebbene fosse riconosciuto come un valente accademico, non fece mai molta carriera, n\u00e9 mai ottenne di aggiungere il prestigioso terzo nome, a causa della sua condotta: l'uomo amava infatti intrattenersi con i personaggi pi\u00f9 sordidi, aveva una natura perversa, un carattere violento ed esplosivo; poich\u00e9 spesso molestava le donne venne infine condannato all'uso di una verga dei giuramenti, affinch\u00e9 non compisse pi\u00f9 violenze, ma Eval Ramman evit\u00f2 la condanna volgendosi all'Ombra, anche per la promessa di ottenere l'immortalit\u00e0, diventando cos\u00ec il Reietto Balthamel. Nel corso della Guerra dell'Ombra, Balthamel organizz\u00f2 un servizio spionistico che rivaleggiava in efficienza con quello di Moghedien ed inoltre si segnal\u00f2 per la sua crudelt\u00e0: organizz\u00f2 infatti interi campi di prigionieri, raggruppati unicamente per essere usati come cibo per i Trolloc. Quando venne sigillato in un sonno inquieto, per oltre tremila anni, a Shayol Ghul, Balthamel sub\u00ec un processo simile a quello di Aginor: posto molto vicino ai sigilli, il suo corpo sub\u00ec un lunghissimo processo di invecchiamento, tanto che al risveglio si era ridotto quasi ad uno scheletro ambulante, ricoperto di pelle incartapecorita, la sua faccia completamente sfigurata e con la lingua consumata (perci\u00f2 Balthamel si copr\u00ec il volto con la maschera di un giovane sghignazzante e ricopr\u00ec completamente il corpo di vesti). Balthamel \u00e8 stato tra i primi Reietti a risvegliarsi, proprio perch\u00e9, trovandosi cos\u00ec vicino ai sigilli, quando essi si sono indeboliti, ne ha subito di meno gli effetti. Dal punto di vista della trama, Balthamel fa la sua ricomparsa alla fine del primo libro della saga, quando assieme ad Aginor tende una trappola ai protagonisti, fuori dall'Occhio del Mondo. Preso dalla sua brama cerca di prendere con la forza Nynaeve e maltratta Moiraine, colpendo Lan che cerca di difenderle. Perci\u00f2 viene attaccato ed ucciso dal Nym Someshta che impianta nel suo corpo semi e funghi velenosi dalla crescita rapidissima. Prima di spirare, Balthamel riesce comunque ad uccidere il Nym. Nel prologo del libro sesto della serie, si viene a sapere che Balthamel \u00e8 stato reincarnato dal Tenebroso nel nuovo Reietto Aran'gar.\nBarasine.\nBarasine: Aes Sedai dell'Ajah Rossa eletta Adunante dopo la riunificazione della Torre, viene descritta come una Aes Sedai smilza, alta, dalle lunghe gambe, leggermente meno potente di Katerine Alruddin ma comunque nella fascia pi\u00f9 alta della gerarchia. La prima volta che viene nominata \u00e8 nel Libro VI, quando a Salidar, Logain l'accusa falsamente, su istigazione di Siuan, di essere una di quelle che l'avevano indotto a proclamarsi Falso Drago. Ritroviamo poi Barasine nel prologo del Libro XI tra le sorelle che catturano Egwene al porto sud di Tar Valon e che la scortano alla Torre; in questa occasione l'Aes Sedai si mostra molto dura e si lascia sfuggire che sicuramente Egwene verr\u00e0 fatta \"quietare\" e giustiziare da Elaida. Nel libro XI e XII la ritroviamo poi tra le sorelle che spesso scortano o fanno da guardia ad Egwene. Nel Libro XIII Barasine, dopo aver evidentemente dimostrato sulla Verga dei Giuramenti di non appartenere all'Ajah Nera, viene eletta come Adunante al posto di Duhara che invece \u00e8 stata svelata come Nera. In seguito, in qualit\u00e0 proprio di Adunante, assiste paralizzata al colloquio tra Rand ed Egwene nella Torre; partecipa quindi alle discussioni nel Consiglio sulle nuove regole di convocazione ed elezione delle Adunanti; quindi partecipa anche al test affrontato da Nynaeve per ottenere lo scialle ed alla fine \u00e8 una delle tre che votano contro la sua elevazione ad Aes Sedai, rimanendo per\u00f2 in minoranza\nBarthanes Damodred.\nLord Barthanes Damodred: \u00e8 un nobile d'altissimo rango (parente di Moiraine), aspirante al trono di Cairhien; compare nel Libro II quale capo della sua tristemente famosa casata ed aspirante al trono di Cairhien; possedeva un palazzo vastissimo, fuori dalle mura cittadine, dove ospita brevemente Padan Fain e dove si trova una Porta delle Vie Ogier; viene visitato da Rand e dai suoi amici alla ricerca di Fain ed in seguito viene assassinato, o per le macchinazioni di Thom Merrilin o per aver fallito come Amico delle Tenebre; il suo vastissimo palazzo fuori dalla capitale, viene requisito dal Drago e quindi adibito a sede dell'Accademia di Cairhien\nBasel Gill.\nBasel Gill, fedele suddito di Morgase, \u00e8 un locandiere di Caemlyn; nel primo libro ospita nella sua locanda (\"La benedizione della regina\") Rand al'Thor ed i suoi amici. Quando Morgase fugge da Rahvin, si mette al servizio della regina e la segue nelle sue avventure.\nBayle Domon.\nBayle Domon: \u00e8 un capitano di vascello e contrabbandiere Illianese, amico dei protagonisti. Viene descritto come un abile marinaio e collezionista di oggetti rari, dalla corporatura robusta e muscolosa, con i capelli scuri ed una fitta barba che per\u00f2 viene tagliata per lasciare scoperto il labbro superiore, secondo la moda del suo paese d'origine, il Regno di Illian. \u00c8 uno dei principali personaggi di supporto, con alcuni capitoli che vengono narrati o descritti dal suo punto di vista.\nNel primo libro della serie, Bayle \u00e8 il capitano della Spray, che commercia sul fiume Arinelle. Dopo la loro fuga precipitosa dalla citt\u00e0 maledetta di Shadar Logoth, Rand al'Thor, Matrim Cauthon e Thom Merrilin, inseguiti da un gruppo di Trolloc, trovano rifugio proprio sulla nave di Domon, ormeggiata presso la riva e si fanno trasportare fino a Ponte Bianco. Ripagano una parte del pedaggio di trasporto, intrattenendo l'equipaggio con esercizi da giocolieri e da musici (grazie agli insegnamenti di Thom) e cos\u00ec si guadagnano l'amicizia del capitano e di gran parte dell'equipaggio. Bayle Domon \u00e8 un navigatore esperto ed un collezionista di oggetti rari, questa sua ultima passione per\u00f2 attira contro di lui l'attenzione di alcuni Amici delle Tenebre e della Progenie dell\u2019Ombra, perch\u00e9 egli nasconde sulla sua nave uno dei \"sigilli di cuendillar\" che imprigionano il Tenebroso. Oltre al sigillo Domon possiede un bastone luminoso resto dell'Epoca Leggendaria molto raro che se tenuto in mano manda un bagliore vivido, una statuetta d'avorio scurito dal tempo a forma d'uomo con in pugno la spada che se la si teneva in mano a lungo si sentiva caldo ed il cranio di un gatto grosso quanto un leone e cos\u00ec antico da essersi mutato in pietra. Per via di quel sigillo, una volta rientrato in patria ad Illian, decide di recarsi verso occidente, non fidandosi di un ingaggio molto sospetto verso Tear, ad oriente. Lungo il percorso la sua nave viene per\u00f2 intercettata da una nave da guerra Seanchan, guidata dal capitano Egeanin Sarna, che li costringe ad attraccare a Falme, sulla penisola di Capo Toman. Tutti gli oggetti della sua collezione vengono sequestrati e consegnati all'Alto Signore Turak, un altro collezionista, che incuriosito da Domon, lo invita spesso nella sua dimora a conversare. Nella cittadina Tomana Domon viene anche contattato da Nynaeve ed Elayne, che lo ingaggiano per fuggire, una volta che saranno riuscite a liberare Egwene dalla condizione di \"Damane\". L'intervento di Rand e degli altri \"ta'veren\" fa per\u00f2 precipitare la situazione ed alla fine Domon, dopo aver indugiato a lungo in attesa delle ragazze, decide di lasciare Falme, mentre i Seanchan sono impegnati nei combattimenti. Alcuni libri dopo ritroviamo il capitano Domon a Tanchico, dove si \u00e8 arricchito notevolmente come contrabbandiere, approfittando dei tumulti che sconvolgono la citt\u00e0, preda della guerra civile. Laggi\u00f9 Domon incontra nuovamente Nynaeve ed Elayne (all'inseguimento di alcune sorelle dell'Ajah Nera), ma anche Egeanin (inviata dai Seanchan a spiare la citt\u00e0 ed a recuperare le \"sul'dam\" scampate al disastro di Falme). Bayle Domon aiuta validamente le ragazze nei loro piani, ed infine promette di recarsi in alto mare, assieme ad Egeanin, per gettare in fondo all'Oceano Aryth l\"a\u2019dam\" maschile. Successivamente per\u00f2 si scopre che la loro nave \u00e8 stata bloccata dai Seanchan. Egeanin consegna l\"a'dam\" e perci\u00f2 viene promossa al Sangue dall'Alta Signora Suroth; al contrario Domon, ed il suo equipaggio, ribellatisi agli ordini, vengono resi schiavi. Egeanin per\u00f2 ama Domon, lo compra all'asta e lo fa suo \"so'jin\". I due quindi sbarcano ad Ebou Dar, cercando un modo per sfuggire ai cercatori della verit\u00e0, che sono insospettiti dal comportamento di Suroth ed Egeanin stessa. Approfittano perci\u00f2 dell'occasione, offerta da Mat, di lasciare la citt\u00e0 e contribuiscono molto al suo piano di fuga. Restando assieme al gruppo capeggiato da Mat, i due attraversano l'Altara, prima al seguito del circo di Valan Luca e quindi dell'esercito della Mano Rossa, che si apre una via di fuga verso il Murandy. Durante questi eventi Bayle Domon ed Egeanin si sposano. Dopo aver raggiunto Caemlyn assieme a Mat, Domon ed Egeanin proseguono il loro viaggio verso Tar Valon con Teslyn ed altre Aes Sedai. Laggi\u00f9 sgattaiolano attraverso un Passaggio fino alla Piana di Merrilor dove si fanno portare da Nyaneve che, dopo averli aspramente rimproverati per ci\u00f2 che hanno fatto con l\"'a'dam\" maschile, li porta da Egwene.\nBe'lal.\nBe'lal: \u00e8 uno dei Reietti, \u00e8 cio\u00e8 uno dei campioni dell'Ombra, nemici del Drago Rinato e degli altri campioni della Luce.\nNon si hanno molte notizie riguardo a questo Reietto, il cui vero nome fu Duram Laddel Cham; prima della creazione del Foro, si sa che era uno stimato Aes Sedai, impiegato in una professione legale ed un buon amico di Lews Therin Telamon, con il quale aveva ridato vita all'antica arte della spada, sviluppandola come sport e diventando quindi uno dei pi\u00f9 stimati maestri spadaccini; successivamente divenne un generale nella guerra contro l'Ombra. Il suo soprannome significa \"l'Invidioso\" perch\u00e9 non solo fu celebre per l'invidia verso Lews Therin, che lo fece infine passare all'Ombra, ma anche nei confronti degli altri Reietti pi\u00f9 potenti di lui, come Ishamael e Lanfear. Be'lal era alto ed atletico, con corti capelli bianchi, ed era conosciuto anche con il nome di \"intessitore di reti\", per la sua capacit\u00e0 nel manipolare gli altri e nell'usare la coercizione. Inoltre era conosciuto per la sua pazienza ed abilit\u00e0 tattica, che lo port\u00f2 ad essere uno dei migliori generali della sua epoca. Dopo essere passato all'Ombra svilupp\u00f2 un sistema spionistico che probabilmente rivaleggiava in efficienza con quello della sua collega Moghedien. Egli partecip\u00f2 al tristemente famoso raid contro la \"Sala dei Servitori\", il luogo di riunione degli Aes Sedai. Rimase infine imprigionato per tremila anni a Shayol Ghul assieme ai suoi colleghi, al termine della Guerra.\nDopo essersi risvegliato dal suo sonno millenario, Be'lal si camuff\u00f2 come Alto Signore di Tear, l\"'Alto Signore Samon\", divenendo in breve tempo il padrone di quella nazione. Aveva scelto quella collocazione perch\u00e9 desiderava impadronirsi del potente \"sa'angreal\" \"Callandor\" custodito nella fortezza di quella citt\u00e0 (la Pietra di Tear), ma che era protetto da potenti tessiture districabili solo dal Drago Rinato; di conseguenza organizz\u00f2 un piano per attirare nella Pietra Rand al'Thor, in maniera di impadronirsi di \"Callandor\" un momento dopo che Rand l'avesse impugnata. Sfortunatamente per lui, venne fermato da Moiraine Sedai, che lo cancell\u00f2 completamente dal Disegno, colpendolo con una barra di Fuoco Malefico.\nBeldeine Nyram.\nBeldeine Nyram: giovane Aes Sedai dell'Ajah Verde, nel gruppo di rapitrici del Drago a Cairhien, in seguito gli giura fedelt\u00e0 e lega come Gaidin l'Asha'man Karldin Manford. \u00c8 da poco diventata Sorella e quindi le manca l'aspetto senza et\u00e0, tipico di ogni Aes Sedai, ma comunque si trova piuttosto in alto nella gerarchia ed era stata messa al comando di uno dei gruppi di sorelle che raggiungono in segreto Cairhien, al seguito dell'ambasciata inviata da Elaida; partecipa perci\u00f2 alla cattura di Rand e viene imprigionata dopo la battaglia dei pozzi di Dumai; a Cairhien, nelle tende delle Sapienti Aiel viene compulsa da Verin ed \u00e8 tra le prime cinque Aes Sedai prigioniere a giurare fedelt\u00e0 al Drago Rinato; successivamente, assieme a Cadsuane, Verin ed Alanna, raggiunge il Drago Rinato fino a Far Madding e poi lo segue a Shadar Logoth e nella battaglia per la pulitura di \"Saidin\", dove combatte contro Aran'gar; come predetto da Min Farshaw lega come custode l'Asha'man Karldin Manfor inoltre Min ha anche previsto che Beldeine servir\u00e0 il Drago Rinato, sebbene alla propria maniera; verso la fine del libro XII viene ripresa da Cadsuane per il suo ingiustificato sarcasmo contro Min; nel Libro XIV Rand percepisce Beldeine e Karldin mentre muoiono durante l'Ultima Battaglia; l'Aes Sedai aveva circa 30-35 anni.\nBeonin Marinye.\nBeonin Marinye: \u00e8 una influente Aes Sedai dell'Ajah Grigia ed una dei capi delle ribelli di Salidar. Ha circa 70 anni, capelli colore del miele scuro ed occhi azzurro-grigi; ha un Gaidin di nome Tervail Dura. Viene descritta come una Aes Sedai estremamente ambiziosa e come una che \u00e8 disposta a rischiare molto per salire in alto. Questo \u00e8 uno dei principali personaggi di contorno, con anche alcuni capitoli che vengono narrati o descritti dal suo punto di vista. Si incontra Beonin per la prima volta nel Libro VI, tra le sei pi\u00f9 autorevoli Aes Sedai di Salidar, impegnata con loro ad organizzare ed a guidare le ribelli che si oppongono ad Elaida, anche se Beonin lo fa con molto riluttanza. Nel villaggio di Salidar, Beonin accoglie, assieme alle sue cinque colleghe, prima Siuan, Leane, Min e Logain, che sono riusciti a sfuggire ad Elaida, ed in seguito Nynaeve ed Elayne con i loro amici, sfuggiti a Moghedien a all'Ajah Nera, che tutti assieme portano novit\u00e0 e nuovi talenti. Questi arrivi comportano infatti un nuovo slancio per le ribelli, finch\u00e9 in seguito Beonin e le altre cinque leader, a causa dei maneggi di Siuan, ordinano ad Egwene, attraverso il Tel'Aran'Rhiod, di presentarsi al pi\u00f9 presto da loro. Inaspettatamente Egwene, dopo essere stata da loro accolta a Salidar, viene fatta eleggere dalle sei leader ribelli come nuova Amyrlin Seat. Le sei leader intanto si organizzano a formare un consiglio personale permanente per guidare la giovane Amyrlin. Poco tempo dopo per\u00f2, Egwene dimostra di non essere affatto un fantoccio nelle loro mani, e Beonin \u00e8 addirittura costretta a giurare fedelt\u00e0 alla giovane Amyrlin perch\u00e9 assieme alle altre cinque, ha spedito alcune sorelle a seminare dissenso dentro la Torre Bianca, ma all'insaputa del Consiglio. Un voto simile, a causa del potere della Verga dei Giuramenti, la costringe perci\u00f2 ad obbedire sempre a qualsiasi richiesta di Egwene. Di conseguenza Beonin deve piegarsi ad appoggiare incondizionatamente le mosse di Egwene, aiutandola pi\u00f9 o meno volentieri in pi\u00f9 di una occasione (ad esempio recandosi personalmente a preparare l'incontro con la nobilt\u00e0 Andorana, al confine con il Murandy). Nel decimo libro Beonin viene incaricata da Egwene di guidare i colloqui di pace con le Adunanti rimaste alla Torre, in modo da guadagnare tempo, ma le Adunati delle ribelli in pratica la esautorano; nell'undicesimo libro si scopre che Beonin era in realt\u00e0 una spia di Elaida, inviata tra le ribelli di Salidar per seminare discordia e per cercare di farle tornare alla Torre; perci\u00f2, dopo la cattura di Egwene, Beonin ritiene la ribellione ormai finita, quindi ritorna alla Torre Bianca e rivela ad Elaida quasi tutte le nuove scoperte, come le Tessiture per Viaggiare o per camuffarsi. Per\u00f2 alla fine Beonin stessa si rende conto che il potere di Elaida \u00e8 in realt\u00e0 molto traballante; inoltre Egwene, imprigionata dentro la Torre Bianca e ridotta a fare nuovamente la novizia, quando la incontra la costringe a rendersi conto del suo errore ed a tener fede al giuramento che le aveva personalmente prestato (e questo tra l'altro dimostra anche che Beonin non appartiene all'Ajah Nera). Nel Libro XII, quando Siuan scopre che Elaida ha ottenuto le \"Tessiture per Viaggiare\", pensa inizialmente che Egwene o Leane possano essere state costrette a rivelarle, ma poi intuisce che invece deve essere stata Beonin, con il suo tradimento.\nBera Harkin.\nBera Harkin: Aes Sedai dell'Ajah Verde, ambasciatrice delle ribelli presso il Drago Rinato. \u00c8 andorana e assomiglia ad una contadina robusta ed autorevole, ha tre custodi; \u00e8 un personaggio particolarmente presente nel Libro VI in coppia con Kiruna Sedai; Bera \u00e8 una sorella abbastanza forte da risultare nella fascia alta della gerarchia, alla pari con Sheriam; essa aderisce alla ribellione contro Elaida e da Salidar viene mandata, assieme a Kiruna, come ambasciatrice, alla ricerca del Drago Rinato al di l\u00e0 della Dorsale del Mondo, nella Desolazione Aiel; saputo per\u00f2 che il Drago \u00e8 tornato nelle Terre Bagnate, le due raggiungono l'altra ambasciata ribelle inviata dal Drago a Caemlyn e ne prendono il comando, dopo l'incidente capitato a Demira con alcuni falsi Aiel; perci\u00f2 in seguito, assieme a Perrin Aybara e su indicazione di Alanna, Bera e Kiruna guidano le sorelle e molti altri, alla liberazione del Drago Rinato catturato dalle fedeli di Elaida; dopo la battaglia dei Pozzi di Dumai Bera \u00e8 tra le prime nove sorelle a giurargli spontaneamente fedelt\u00e0 (anche se minacciate dagli Asha'man). Successivamente Bera viene presa come un'apprendista dalle Sapienti Aiel e infine viene mandata a Tear assieme ad Alanna, Merana ed altre sorelle, per cercare di rappacificare gli Alti Signori che si sono ribellati; secondo una visione di Min Farshaw, \u00e8 una delle cinque Aes Sedai che Rand tiene completamente in pugno e di cui si pu\u00f2 fidare ciecamente. Nel corso del Libro XIV Bera \u00e8 nel gruppo di incanalatori che combattono sulle pendici di Shayol Ghul assieme ad Aviendha, per impedire ai nemici di raggiungere il Drago Rinato, le sue sorti per\u00f2 non vengono descritte, viene solo detto che per un periodo guida uno dei circoli che ispezionano la zona.\nBerelain.\nBerelain sur Paendrag Tanreal di Casa Paero: \u00e8 la Prima di Mayene. \u00c8 una giovane donna, estremamente bella e sensuale, alta, con molto petto, dall'incarnato pallido, dai capelli neri ed occhi scuri; Berelain governa la piccola nazione di Mayene, con il titolo di Prima. \u00c8 uno dei principali personaggi di supporto, con alcuni capitoli che vengono anche narrati o descritti dal suo punto di vista.\nBerelain \u00e8 la Prima di Mayene, una piccola citt\u00e0-stato situata nel sud-est del continente e posta continuamente sotto la minaccia di venire annessa dalla vicina e ben pi\u00f9 potente Tear; inoltre la sua casata, Paeron, \u00e8 una delle poche case regnanti a poter vantare una discendenza diretta dal grande imperatore Artur Hawkwing. La Prima di Mayene fa la sua prima apparizione al termine del terzo libro, quando viene costretta da Lanfear a portare un messaggio al Drago Rinato, a cui poi chiede anche un incontro in qualit\u00e0 di capo di Stato. In precedenza Berelain si trovava gi\u00e0 nella Pietra di Tear, ma tenuta quasi prigioniera; infatti vi si era recata per aiutare la sua citt\u00e0, nel tentativo di giocare i Sommi Signori l'uno contro l'altro, grazie alla sua capacit\u00e0 di seduzione. Dopo l'ascesa del Drago Rinato, Berelain sempre attraverso le sue doti femminili, cerca insistentemente la protezione politica per la sua Mayene, prima attraverso la seduzione di Rand al'Thor e poi di uno dei suoi migliori amici, Perrin Aybara. Nel primo caso viene allontanata da Rand stesso, impegnato con Elayne, nel secondo si scontra con Faile, ma scommette comunque che riuscir\u00e0 prima o poi a sedurre Perrin. Quando Rand torna dalla Desolazione Aiel e conquista Cairhien, Berelain lo raggiunge laggi\u00f9 con un piccolo esercito. Rand apprezza le doti politiche della giovane donna e quindi la incarica di essere la sua Reggente nel regno di Cairhien, nei periodi di sua assenza. Berelain si dimostra una eccellente governatrice, ma cos\u00ec si scontra con le grandi casate, che ambiscono a conquistare il trono ed in particolare con la nobile signora Colavaere Saighan, che aspira a diventare la nuova regina. Quando il Drago Rinato viene rapito dalle Aes Sedai fedeli ad Elaida, Berelain \u00e8 perci\u00f2 costretta a rifugiarsi su una nave del Popolo del Mare, per evitare di rimanere assassinata dai sicari di Colavaere. Dopo la liberazione di Rand, Berelain (che ha anche inviato il suo piccolo esercito Mayenese per aiutare a liberarlo), contribuisce alla caduta di Colavaere, che si \u00e8 proclamata regina, anche grazie al supporto dell'Aes Sedai che le fa da consigliera personale, la Grigia Annoura Larisen; nel frattempo ricomincia i tentativi di seduzione di Perrin, che per\u00f2 nel frattempo, quando si trovava nei Fiumi Gemelli, si \u00e8 sposato con Faile; inizia cos\u00ec una specie di commedia degli errori che mettono gravemente in imbarazzo il giovane uomo con la moglie. Quando Perrin (accompagnato da Faile e da un composito seguito) viene inviato da Rand nel sud, in missione diplomatica per incontrare il profeta Masema e la regina di Ghealdan, Berelain si unisce alla sua spedizione, aiutando efficacemente la coppia, ma continuando anche a mettere Perrin in imbarazzo con sua moglie. Quando per\u00f2 Faile viene rapita dagli Shaido, Berelain collabora molto validamente con Perrin: smaschera i contatti tra Masema e Suroth, contribuisce alla vittoria nella battaglia di Malden e di conseguenza alla liberazione di Faile e delle altre donne catturate con lei. Nel Libro XIII Berelain collabora con Perrin per uscire dalla situazione di pericolo in cui li sta stringendo Graendal. Durante queste fasi Faile si accorda con Berelain per fugare ogni voce riguardante il presunto tradimento di Perrin con lei. Inoltre in questi eventi Berelain incontra per la prima volta Galad Damodred, il Capitano Comandante dei Figli della Luce e ne resta completamente invaghita, come anche lui di lei. Berelain cerca di razionalizzare questa improvvisa passione, cercando di analizzare i vantaggi politici che deriverebbero dal suo unirsi con Galad. Nel Libro XIV Berelain torna a Mayene, dove accoglie la quasi totalit\u00e0 dell'Ajah Gialla, con le Novizie e le Ammesse. Nella sua citt\u00e0 organizza un enorme ospedale per curare i feriti dell'Ultima Battaglia, mettendo a disposizione ogni sua risorsa. Laggi\u00f9 arriva dapprima Perrin, ferito gravemente nel Mondo dei Sogni. Poi la stessa Amyrlin Seat rimasta sotto shock per la morte di Gawyn. Poco dopo Annoura Larisen le porta anche il corpo gravemente ferito dello stesso Galad, che comunque si salva. Annoura ha bruciato la sua capacit\u00e0 di incanalare con questo gesto eroico e Berelain rimane fortemente commossa per il gesto della sua amica, con la quale recentemente aveva raffreddato i rapporti.\nBerenicia Morsad.\nBerenicia Morsad: \u00e8 una Aes Sedai dell'Ajah Gialla proveniente dallo Shienar e viene descritta come paffuta e dagli occhi grigi; dopo la deposizione di Siuan l'elezione di Elaida e lo scisma che ne segue, Berenicia entra a far parte delle ribelli e si rifugia a Salidar; da l\u00ec viene mandata a Caemlyn come membro dell'ambasceria al Drago Rinato, guidata da Merana Ambrey. Min dice di lei che Berenicia \u00e8 rimasta molto favorevolmente impressionata dal fatto che Rand sia stato ricevuto dal Lord Agelmar Jagad a Fal Dara. Dopo la brusca rottura delle relazioni con il Drago, in seguito all'attentato subito da Demira, Berenicia \u00e8 tra le quattro sorelle che vengono rimandate indietro, assieme alle ragazze dei Fiumi Gemelli, che erano state radunate in precedenza da Verin ed Alanna.\nBerisha Terakuni.\nBerisha Terakuni: Aes Sedai dell'Ajah Grigia, \u00e8 una sorella piuttosto in alto nella gerarchia e che durante lo scisma rimane alla Torre; in seguito partecipa alla cattura di Egwene ai porti, ma \u00e8 una Aes Sedai particolarmente ligia al rispetto delle leggi e perci\u00f2 disapprova apertamente il comportamento scorretto di Katerine Alruddin contro la giovane donna; durante il Libro XIV Berisha dovrebbe aprire un portale di viaggio ai carri di Faile, che trasportano di nascosto il Corno di Valere verso Merrilor, ma viene sorpresa da una Bolla di Male e li spedisce per errore fin dentro alla Grande Macchia; subito dopo Berisha, di nascosto, viene pugnalata a morte da Aravine, cos\u00ec da non rivelare cosa \u00e8 successo e fare perdere ogni traccia della spedizione.\nBerowin.\nBerowin: membro della Famiglia, \u00e8 una Cairhienese apparentemente di mezza et\u00e0, bassa e grassoccia. Non \u00e8 molto potente in \"Saidar\" ma ha un talento unico: da sola pu\u00f2 schermare chiunque desideri, anche l'incanalatore pi\u00f9 potente che esista. Ad Ebou Dar Berowin dimostra questa sua capacit\u00e0 quando Reanne le fa schermare contemporaneamente Nynaeve ed Elayne.\nBertome Saighan.\nLord Bertome Saighan \u00e8 un nobiluomo di incerta fedelt\u00e0 e perci\u00f2 viene tenuto sotto stretto controllo dal Drago Rinato e mandato a combattere contro i Seanchan in Altara; cugino di Colavaere, dopo la morte di quest'ultima diventa il capo della sua casata e quindi appoggia in modo ambiguo l'ascesa al trono di Elayne, tanto che probabilmente \u00e8 stato lui ad aver ordinato di mettere segretamente un ago avvelenato dentro al cuscino sul Trono del Sole dove deve sedersi Elayne.\nBerylla Naron.\nBerylla Naron: Aes Sedai dell'Ajah Azzurra rivelata come appartenente all'Ajah Nera nel gruppo di Liandrin. Viene descritta come cos\u00ec magra, da apparire quasi scheletrica; di lei Liandrin pensa che sia una manipolatrice ed una complottatrice; dopo i fatti di Tear, di Tanchico e dell'Amadicia, Moghedien le assegna una missione rimasta segreta alle altre, ed osservando mentre vengono impartiti quegli ordini, Liandrin nota che Berylla resta impassibile; in seguito di lei non si sa pi\u00f9 nulla.\nBethamin.\nBethamin Zeami \u00e8 una \"sul'dam\" che nel corso della battaglia di Falme, scopre altre due \"sul'dam\", Renna e Seta, con al collo degli \"a'dam\" nella stanzetta dove era tenuta Egwene. Terrorizzata da questa scoperta, Bethamin fugge e viene recuperata da Egeanin a Tanchico, ma quest'ultima per\u00f2 scopre il segreto che le \"sul'dam\" possono imparare ad incanalare. Bethamin in seguito, ad Ebou Dar, viene accostata da un Cercatore della Verit\u00e0 che sta indagando su Suroth ed Egeanin, perci\u00f2 la donna si reca da Egeanin per cercare di salvare il suo segreto. Di conseguenza Egeanin la coinvolge nella fuga di Matrim Cauthon dalla citt\u00e0. Bethamin assieme alle altre ex \"sul'dam\", si presta dunque a tener d'occhio le Aes Sedai per conto di Mat, ma alcuni conflitti sono inevitabili, finch\u00e9 Bethamin, in un impeto di rabbia per essere stata legata in flussi d'aria, inizia ad incanalare e le Aes Sedai concordano che devono istruirla come una novizia, perch\u00e9 non sia un pericolo per s\u00e9 stessa o per altri. Nel corso del Libro XIII le segue perci\u00f2 fino alla Torre Bianca dove probabilmente si incontrer\u00e0 di nuovo con Egwene.\nBirgitte Silverbow.\nBirgitte Silverbow: Eroina del Corno e Gaidin di Elayne. \u00c8 una donna alta, bella e statuesca, dai capelli biondi raccolti in una tipica e lunga treccia, che solitamente veste in pantaloni, stivali con il tacco e camicie aderenti. \u00c8 uno dei principali personaggi di supporto, con anche diversi capitoli che vengono narrati o descritti dal suo punto di vista.\nBirgitte \u00e8 una degli eroi legati alla Ruota del Tempo, che vengono reincarnati di epoca in epoca e che, quando non sono reincarnati, trascorrono il tempo in \"Tel\u2019aran\u2019rhiod\". Quando si trovano in \"Tel\u2019aran\u2019rhiod\" gli eroi possono per\u00f2 venire richiamati a combattere, dal mitico Corno di Valere, anche se in una forma fantasmatica. Birgitte \u00e8 una arciera infallibile, e migliaia di storie e leggende parlano delle sue avventure in tutte le ere: solitamente si reincarna in una donna dal medesimo aspetto, ma dal nome diverso, quasi sempre una arciera, a volte una soldatessa, che si accompagna con un altro eroe del Corno, un uomo di brutto aspetto, che combatte con due spade, di solito portate sulle spalle; quest'uomo si chiama Gaidal Cain ed \u00e8 l'amore costante di Birgitte, egli infatti si accompagna con lei anche durante il periodo in cui gli eroi sono in attesa di essere reincarnati e che trascorrono in \"Tel\u2019aran\u2019rhiod\".\nBirgitte compare per la prima volta al termine del secondo libro, quando Mat suona il Corno di Valere e richiama gli eroi delle leggende a combattere contro i Seanchan a Falme. In seguito ricompare di tanto in tanto nel mondo parallelo di \"Tel\u2019aran\u2019rhiod\"; infatti, pur essendole vietato di mostrarsi ai visitatori, Birgitte non sopporta la presenza dei Reietti nel Mondo dei Sogni, perci\u00f2 decide di avvisare ed aiutare alcuni dei protagonisti della vicenda (Perrin, Elayne e Nynaeve). Questi suoi interventi provocano alla fine la reazione di Moghedien, che la espelle da \"Tel\u2019aran\u2019rhiod\", pensando di provocare per sempre la sua cancellazione dal Disegno. Birgitte invece si ritrova proiettata in carne ed ossa nel mondo reale, nell'aspetto di una donna ventenne. Le sue condizioni di vita per\u00f2 sono disperate, e poich\u00e9 le Tessiture di Guarigione non hanno alcune effetto sulle sue condizioni, Elayne decide di provare il legame da Custode, che solitamente permette a questi uomini di superare i traumi pi\u00f9 seri. Il tentativo ha successo, Birgitte si ristabilisce e cos\u00ec si ritrova nuovamente a vivere ed inoltre ad essere legata come Custode ad Elayne. Il legame da donna a donna per\u00f2 \u00e8 molto pi\u00f9 accentuato empaticamente rispetto a quello tra due sessi diversi e la cosa spesso provoca problemi tra le due; comunque da quel momento Birgitte segue fedelmente Elayne nelle sue avventure, aiutandola e consigliandola come una sorella maggiore. A Salidar Birgitte contribuisce a tenere in custodia Moghedien che \u00e8 stata catturata; successivamente ad Ebou Dar ed in Altara, Birgitte accompagna Elayne e Nynaeve nelle loro ricerche sulla Coppa dei Venti, diventando nel frattempo amica di Mat. Quando finalmente Elayne ritorna in Andor per rivendicare il trono quale legittima erede, la principessa nomina Birgitte (e nonostante la sua riluttanza) comandante in capo delle sue armate (ruolo nel quale dar\u00e0 buona prova) ed inoltre la nobilita, assegnandole alcune tenute ed il titolo di Lady Birgitte Trahelion. Nel corso del Libro XI Birgitte organizza e guida validamente le difese della capitale Caemlyn, assediata dalle truppe ribelli di Arymilla. Inoltre contribuisce alla liberazione di Elayne, che \u00e8 stata rapita da un gruppo di sorelle dell'Ajah Nera, convincendo ad intervenire le Cercavento che sono presenti in citt\u00e0 e che hanno stretto accordi con Elayne stessa. Tutti questi eventi portano dunque Elayne finalmente a diventare regina di Andor, sempre con Birgitte al fianco come amica e consigliera. Nel Libro XIII Birgitte si incontra con Mat assieme ad Elayne, quando anche il giovane \"ta'veren\" ritorna a Caemlyn. I due amici si scambiano spesso battute, ma Birgitte inoltre racconta a Mat della sua terribile esperienza nella Torre di Ghenjei, avvenuta durante una delle sue vite precedenti e leggendarie, cercando perci\u00f2 di dissuaderlo dal recarsi laggi\u00f9. Nello stesso libro Birgitte fornisce dei consigli ad Elayne su come comportarsi nei confronti dell'assunzione del trono di Cairhien, quindi le salva la vita da un attentato, ordito contro la regina con un ago avvelenato, celato in un cuscino del Trono del Sole.\nBode Cauthon.\nBode Cauthon: Novizia delle Aes Sedai e sorella di Matrim Cauthon.\nBonwhin Meraighdin.\nBonwhin Meraighdin: Aes Sedai dell'Ajah Rossa, fu Amyrlin Seat al tempo del grande imperatore Artur Hawkwing e govern\u00f2 per 53 anni; quando Artur sbaragli\u00f2 il Falso Drago Guaire Amalasan e lo port\u00f2 a Tar Valon per essere \"domato\", l'Amyrlin Bonwhin tratt\u00f2 il vincitore in modo scortese, ordinandogli di lasciare la citt\u00e0 entro pochi giorni. In seguito quando Artur costru\u00ec il suo grande impero, l'Amyrlin Bonwhin cerc\u00f2 di manipolarlo ma alla fine tutto ci\u00f2 che ottenne fu l'espulsione delle Aes Sedai da tutti i suoi domini ed il ventennale assedio di Tar Valon. Per questi disastrosi fallimenti alla fine venne deposta, \"quietata\" e sostituita da un'Azzurra; fu l'ultima Amyrlin proveniente dall'Ajah Rossa prima di Elaida.\nBreane Taborwin.\nLady Breane Taborwin \u00e8 una nobildonna celebre per i suoi numerosi amanti, nel Libro II cerca di sedurre il Drago nel palazzo di Barthanes Damodred; in seguito cade in rovina durante la guerra civile e trova rifugio come profuga a Caemlyn, dove si innamora della guardia del corpo Lamgwyn, i due successivamente seguono tutte le vicende di Morgase fuggita da Andor.\nBrendas.\nBrendas: Aes Sedai dell'Ajah Bianca dallo sguardo glaciale, la faccia pallida e la voce squillante; in \"Nuova Primavera\", era una Ammessa pi\u00f9 o meno coetanea di Moiraine e Siuan; nel libro III \u00e8 una delle sorelle che si lega in cerchio per guarire Mat; dopo la deposizione di Siuan, Brendas \u00e8 una delle Aes Sedai che aderiscono alla ribellione contro Elaida e si rifugia a Salidar, dove mantiene una posizione di rilievo. Nel corso del Libro XIII Brendas viene sorpresa assieme ad altre, da alcune sorelle Nere in un assalto a sorpresa in Tel'Aran'Rhiod, Egwene interviene e la induce ad uscire al pi\u00f9 presto dal mondo dei sogni ed a svegliare anche le altre presenti l\u00ec con lei.\nC.\nCabriana Mecandes.\nCabriana Mecandes: Aes Sedai dell'Ajah Azzurra, era molto amica di Anaiya e di Kairen Stang; dopo il colpo di Stato di Elaida, Cabriana, presumibilmente sulla via per Salidar, viene catturata assieme al suo custode da alcuni Amici delle Tenebre e portata a Shayol Ghul, dove viene torturata da Semirhage; con le informazioni ottenute Aran'gar si presenter\u00e0 a Salidar sotto le vesti di Halima Saranov; si pensa che Cabriana sia morta per le torture subite, poich\u00e9 in seguito non si sa pi\u00f9 nulla su di lei.\nCadsuane Melaidhrin.\nCadsuane Melaidhrin: Aes Sedai leggendaria dell'Ajah Verde. Uno dei maggiori personaggi della serie, \u00e8 nata a Far Madding ed ha un'et\u00e0 di circa trecento anni. \u00c8 una donna imponente, di bell'aspetto, con intelligenti occhi neri ed i capelli color grigio ferro, solitamente raccolti in una crocchia sul capo, tenuta assieme da alcuni caratteristici \"ter'angreal\"-ornamenti d'oro. Cadsuane viene considerata una persona formidabile, capace di imporre quasi sempre la propria volont\u00e0 ed \u00e8 ritenuta una leggenda vivente da tutte le Aes Sedai.\nEssendo molto anziana (avendo toccato i limiti d'et\u00e0 raggiungibili, secondo i normali standard delle Aes Sedai) ed essendosi ritirata da circa venti anni nel Murandy, inizialmente viene ritenuta morta dalla maggior parte delle altre Aes Sedai. Cadsuane nacque nell'anno 705 della Nuova Era a Far Madding e trascorse ben sei anni come novizia e cinque come Ammessa, ma pi\u00f9 per colpa del suo carattere arrogante e cocciuto, che per la sua incapacit\u00e0, venendo quindi innalzata allo scialle all'et\u00e0 di ventisei anni nel 731. Subito dopo aver ottenuto lo scialle, Cadsuane ha conquistato a caro prezzo, da Norla, una \"selvaggia\" sulle Colline Nere, i suoi ornamenti per capelli: essi sono tutti utilissimi \"angreal\" o \"ter'angreal\" che le hanno salvato la vita pi\u00f9 volte. Nel corso della sua lunghissima vita ha legato a s\u00e9 molti Custodi. Ha partecipato pi\u00f9 di qualsiasi sorella rossa alla cattura di uomini capaci di incanalare (tra gli altri ha contribuito alla cattura degli ultimi due Falsi Draghi: Logain Ablar e Mazrim Taim) e quelli da lei catturati hanno saputo vivere pi\u00f9 a lungo dopo la \"domatura\", rispetto a quelli catturati da altre. Nell'anno 758 Cadsuane arriv\u00f2 addirittura al punto di rapire l'Amyrlin Myriam Copan, per darle una dura lezione su come essere forte. Un altro episodio si viene a scoprire, che coinvolge Cadsuane e la mitica Amyrlin Seat Sereille Bagand, premettendo che queste due Aes Sedai non si sopportavano a vicenda, essendo entrambe delle donne dotate di una fortissima personalit\u00e0, di un carattere insofferente e spigoloso e di un'aria imperiosa; ebbene Sareille si ritrov\u00f2 a dover ringraziare proprio Cadsuane, perch\u00e9 quest'ultima svent\u00f2 un colpo di Stato organizzato contro l'Amyrlin, portandole in catene le Aes Sedai cospiratrici. Cadsuane ha rifiutato pi\u00f9 volte di essere eletta come Adunante o capo dell'Ajah Verde, mentre nell'890, alla morte di Sereille Bagand, Cadsuane ha lasciato la Torre Bianca per dieci anni, quando si \u00e8 prospettata la possibilit\u00e0 che il Consiglio la convocasse e la eleggessero come Amyrlin Seat. Dal punto di vista cronologico, nella saga della Ruota del Tempo, Cadsuane compare una prima volta, brevemente, al tempo della Guerra Aiel (narrata in \"Nuova Primavera\") dove torchia Moiraine (che la crede addirittura dell'Ajah Nera). Nella saga vera e propria Cadsuane riappare poi di nuovo nel corso del libro settimo, dove guadagna sempre maggior spazio nel corso della narrazione. Gi\u00e0 al loro primo incontro, nel Palazzo del Sole di Cairhien, Cadsuane mette immediatamente sotto stress Rand per saggiarne il carattere. Successivamente torchia tutte le Aes Sedai presenti nel palazzo, per avere informazioni sulla situazione. In seguito Cadsuane si ritrova con Rand al'Thor a dover affrontare una bolla di male che colpisce il campo dei nobili ribelli contro il Drago; in questa occasione Cadsuane contribuisce a portare in salvo Rand e gli altri; soprattutto aiuta a salvare proprio il Drago, quando egli viene colpito da Padan Fain con il \"pugnale contaminato di Shadar Logoth\". Nel corso del successivo libro, quando Rand, conquistata Illian, si volge contro i Seanchan, Cadsuane fa un \"patto d'acqua\" con Sorilea a proposito del futuro del Drago Rinato e del fatto che non debba perdere la propria umanit\u00e0. Dopo la guerra contro i Seanchan Rand, convinto da Min, torna da lei e le chiede di diventare sua consigliera personale, ma subito dopo subisce un attentano da parte di Asha'man infedeli ed \u00e8 perci\u00f2 costretto a restare nascosto da Cadsuane e dagli altri suoi fedeli. Cadsuane ne approfitta per far legare come Custodi gli Asha'man fedeli al Drago ed organizza quindi un folto gruppo di Aes Sedai e Asha'man come sostenitori del Drago Rinato; quindi raggiunge Rand a Far Madding, l\u00ec lo aiuta nuovamente in maniera determinante, quando convince il consiglio cittadino a rilasciarlo, dopo averlo arrestato; subito dopo, lei, Rand, Nynaeve ed un variegato seguito, si recano a Shadar Logoth per tentare la \"Pulitura di Saidin\". Immediatamente Cadsuane organizza validamente le difese contro l'attacco dei Reietti, poi, dopo la Pulitura, porta tutti a riposare alla tenuta Pendaloan, vicino a Tear, dove una sua conoscenza, Lord Algarin, li ospita per sdebitarsi con lei. Cadsuane partecipa perci\u00f2 alla battaglia contro l'orda di Trolloc che attaccano la tenuta; poco dopo accompagna quindi Rand all'incontro con la \"Figlia delle Nove Lune\", che in realt\u00e0 \u00e8 una trappola ordita da Semirhage. Dopo aver contribuito a sventare la trappola, Cadsuane si ripromette di interrogare la Reietta da lei catturata, mentre accompagna Rand fino in Arad Doman. Nel corso del Libro XII Cadsuane riesce infine a trovare una maniera per piegare Semirhage, ma il suo successo ha breve durata; infatti la Reietta viene liberata da Shaidar Haran ed inviata a catturare Rand con la Fascia di Dominazione, che era stata lasciata in custodia proprio a Cadsuane. Rand sfugge anche a questa trappola, ma a grave costo: rischia di uccidere Min ed inoltre sprofonda sempre pi\u00f9 nella cupezza; perci\u00f2 Rand esilia Cadsuane dalla propria vista, proprio perch\u00e9 secondo lui, l'anziana Aes Sedai non ha custodito adeguatamente la Fascia. Mantenendosi nascosta, Cadsuane lo segue comunque da lontano nelle vicende successive, sempre nel tentativo di non fargli perdere la sua umanit\u00e0, finch\u00e9 non riesce a convincere Nynaeve ad aiutarla: perci\u00f2, dopo diversi tentativi, la giovane Sorella gialla riesce infine a convincere Rand a rivelargli la posizione di Perrin. Cadsuane si reca da lui alla ricerca di Tam al'Thor, il padre adottivo del Drago, che quindi viene riportato alla presenza Drago. L'incontro tra Tam e Rand per\u00f2 \u00e8 quasi un disastro, proprio perch\u00e9 il padre si lascia sfuggire di essere stato condotto l\u00ec da Cadsuane e Rand perci\u00f2 arriva quasi ad ucciderlo. L'evento contribuisce comunque a sbloccare finalmente la situazione psicologica di Rand, che dopo un momento di estrema catarsi, riacquista il senso della propria missione. Nel corso del Libro XIII Rand perdona Cadsuane per aver cercato di manipolarlo, e allo stesso tempo si scusa con lei per come si \u00e8 comportato, rimettendola perci\u00f2 al suo posto di consigliera. Quindi la invia sulle Colline Nere alla ricerca di re Alsalam di Arad Doman, perch\u00e9 sospetta che sia stato fatto rapire da Elaida. Cadsuane effettivamente lo trova e lo riporta a Tear, quindi accompagna Rand a Far Madding per incontrare una volta per tutte, i sovrani delle Terre di Confine. Laggi\u00f9 Cadsuane assiste al test che i sovrani fanno compiere al Drago e quindi osserva compiaciuta mentre anche questi monarchi si arrendono alla sua volont\u00e0. Nei primi capitoli del Libro XIV Cadsuane si trova ai Campi di Merrilor ed assiste alla riunione di Rand con i sovrani, per stabilire i termini della Pace del Drago. Successivamente, poco prima della partenza per Shayol Ghul, Cadsuane si complimenta con Rand, per come \u00e8 stato capace di gestire il tutto e sulla sua capacit\u00e0 di crescere e prepararsi all'Ultima Battaglia, inoltre gli comunica la buona notizia che gli Asha'man sono stati capaci da soli di liberare la Torre Nera dall'Ombra. Accetta per\u00f2 un po' controvoglia il fatto che egli abbia designato Aviendha, anzich\u00e9 lei, a comandare gli incanalatori che lo difenderanno a Shayol Ghul. Comunque sia Cadsuane prende il controllo di uno dei cerchi che combattono sulle pendici della montagna e nella valle di Thakan'dar; successivamente Cadsaune salva proprio Aviendha da un gruppo di Samma N'Sei. Inoltre, dopo le azioni di Hessalam, concorda con Aviendha, Amys e Sorilea di chiamarsi vicendevolmente in aiuto, ogni volta che devono affrontare la Reietta. Dopo la battaglia, mentre si svolgono i funerali di Rand, Cadsuane vede Moridin che fugge, ma osservandolo negli occhi e dopo aver visto il comportamento di Min, Elayne ed Aviendha, capisce in realt\u00e0 che sia Rand, perci\u00f2 lo lascia andare via. Subito dopo Cadsuane viene presa in disparte da un gruppo di Adunanti (Saerin, Yukiri, Lyrelle e Rubinde) che la vogliono eleggere come nuova Amyrlin Seat. Brandon Sanderson in una intervista successiva alla pubblicazione del XIV Libro ha confermato che Cadsuane verr\u00e0 eletta come nuova Amyrlin Seat.\nNell'arco dell'ultimo millennio Cadsuane (oltre ad avere indubbie capacit\u00e0 nella leadership ed in altri campi), \u00e8 stata anche l'Aes Sedai pi\u00f9 potente nell'uso di \"saidar\" e quindi \u00e8 stata la prima nella gerarchia tra tutte le Aes Sedai che non fossero state elette o nominate a qualche carica. Per\u00f2 dopo che Nynaeve, Egwene ed Elayne hanno ottenuto lo scialle, Cadsuane \u00e8 stata superata da queste tre giovani Aes Sedai, inoltre ci sono alcune novizie, recentemente iscritte, che gi\u00e0 presentano un potenziale pari o superiore al suo. Nonostante la notevole forza in \"Saidar\", Cadsuane non pare possedere un qualche talento particolare legato all'Unico Potere; per\u00f2 il suo set di \"ter'angreal/ornamenti per capelli\" \u00e8 un utilissimo strumento di difesa ed attacco, che la pone in una posizione di grande vantaggio rispetto a tutti gli altri incanalatori, persino quelli che sono molto pi\u00f9 potenti di lei, tanto che potrebbe affrontate un Reietto praticamente alla pari o addirittura in una posizione di vantaggio (purch\u00e9 ovviamente anche il Reietto non sia dotato di qualche strumento analogo ai suoi); nella situazione di estremo e costante pericolo in cui si trova da quando ha incontrato Rand, Cadsuane ha affermato di voler tenere il suo set di ornamenti sempre addosso, persino mentre dorme.\nCanler.\nCanler: \u00e8 un Asha'man della fazione di Logain Ablar. Era un Dedicato che ha \"Legato\" sua moglie: \u00e8 stato il primo incanalatore maschio a scoprire il modo di \"Legare qualcuno\" con \"saidin\"; appartiene al gruppo di amici di Logain e nel Libro XIII, mentre si sta allenando, si incontra con Androl e gli altri commentando preoccupato la situazione della Torre Nera; nel Libro XIV Canler interviene giusto in tempo a salvare Androl, Pevara, Logain ed altri, mentre cercano di fuggire da Taim, che li ha imprigionati. Successivamente partecipa alla liberazione della Torre Nera e poi alle varie fasi dell'Ultima Battaglia.\nCaraighan Maconar.\nCaraighan Maconar: personaggio storico, \u00e8 una Aes Sedai leggendaria dell'Ajah Verde. Visse durante i primi due secoli dopo il completamento della costruzione di Tar Valon (per la precisione visse dal 212 al 373 dopo la Frattura); essa viene considerata come l'archetipo delle Aes Sedai dell'Ajah Verde, avendo portato a termine coraggiose imprese, ritenute impossibili dai pi\u00f9.\nCareane Fransi.\nCareane Fransi: Aes Sedai dell'Ajah Verde, dall'et\u00e0 compresa tra gli 85 ed i 100 anni. Nel VI Libro, assieme a Merilille e Sareitha, viene nominata ambasciatrice ad Ebou Dar, dove accoglie ed aiuta Nynaeve ed Elayne, alla ricerca della Coppa dei Venti (retrospettivamente possono essere notati alcuni comportamenti, atti a sabotare la missione, ma senza grandi risultati); sulla via del ritorno in Andor, segretamente Careane assassina in maniera atroce Adeleas e soprattutto Ispan, perch\u00e9 ritiene che la sua sorella nera abbia svelato segreti dell'Ajah Nera. In seguito, nel palazzo reale di Caemlyn, Careane prosegue in segreto la sua missione omicida, assassinando numerose donne della Famiglia (tra cui Reanne Corly), nel tentativo di spaventarle ed allontanarle da Elayne, cos\u00ec da rendere pi\u00f9 facile l'eventuale cattura dell'erede al trono; infine nella casa in via della Luna Piena, Careane si svela come nera e Vandene la pugnala a morte, per vendicare la sua gemella.\nCarlinya.\nCarlinya: \u00e8 una Aes Sedai dell'Ajah Bianca ed una dei capi delle ribelli di Salidar. Ha circa 50 anni ed \u00e8 stata Novizia ed Ammessa pi\u00f9 o meno nello stesso periodo in cui lo sono state Moiraine, Siuan, Sheriam e Myrelle delle quali era abbastanza amica; \u00e8 una sorella fredda e pallida, dagli occhi scuri e con i capelli neri a boccoli, che ora deve tenere molto corti in seguito ad una disavventura in Tel'Aran'Rhiod; al tempo del noviziato Carlinya, famosa per il suo comportamento impeccabile, commetteva esattamente una piccola infrazione al mese, giusto per non sembrare troppo perfetta. Nei libri della serie Carlinya compare per la prima volta nell'entourage dell'Amyrlin Seat Siuan, che si reca a Fal Dara. Dopo la spaccatura della Torre Bianca, la deposizione dell'Amyrlin Siuan Sanche e l'elezione di Elaida, Carlinya, che \u00e8 una sorella molto influente, aderisce alla ribellione e si rifugia a Salidar, dove diventa una delle sei Aes Sedai a comandare e ad organizzare inizialmente le ribelli, e probabilmente diventa anche il capo delle Bianche radunate laggi\u00f9. Nel villaggio di Salidar, Carlinya accoglie, assieme alle sue cinque colleghe, prima Siuan, Leane, Min e Logain, che sono riusciti a sfuggire ad Elaida, ed in seguito Nynaeve ed Elayne con i loro amici, sfuggiti a Moghedien a all'Ajah Nera, che tutti assieme portano novit\u00e0 e nuovi talenti. Questi arrivi comportano infatti un nuovo slancio per le ribelli, finch\u00e9 in seguito Carlinya e le altre cinque leader, a causa dei maneggi di Siuan, ordinano ad Egwene, attraverso il Tel'Aran'Rhiod, di presentarsi al pi\u00f9 presto da loro. Inaspettatamente Egwene, dopo essere stata da loro accolta a Salidar, viene fatta eleggere dalle sei leader ribelli come nuova Amyrlin Seat. Le sei leader intanto si organizzano a formare un consiglio personale permanente per guidare la giovane Amyrlin. Poco tempo dopo per\u00f2, Egwene dimostra di non essere affatto un fantoccio nelle loro mani e Carlinya \u00e8 addirittura costretta a giurare fedelt\u00e0 alla giovane Amyrlin perch\u00e9 assieme alle altre cinque, ha spedito alcune sorelle a seminare dissenso dentro la Torre Bianca ma all'insaputa del Consiglio. Un voto simile, a causa del potere della Verga dei Giuramenti, la costringe perci\u00f2 ad obbedire sempre a qualsiasi richiesta di Egwene. Quando Delana, con le sue proposte cerca di mettere in crisi il rapporto tra le leader delle Ajah e le rispettive Adunanti, Egwene interviene per porre riparo, facendo tra le altre cose dialogare Carlinya con Saroiya. Dopo la cattura di Egwene da parte di Elaida, Carlinya e le altre del consiglio personale, cercano di trovare una soluzione, magari anche di smarcarsi dai loro obblighi, ma Siuan impone loro di ricordare quanto giurato e di continuare ad obbedire ad Egwene, che comunica con lei attraverso il Mondo dei Sogni. Min Farshaw ha avuto una visione sul futuro, nella quale l'immagine di un corvo nero, forse un tatuaggio, fluttuava sopra la testa di Carlinya. Nel Libro XIII, dopo la riunificazione della Torre, Carlinya appare brevemente in Tel'Aran'Rhiod, quando l'Ajah Nera attacca un gruppo di Aes Sedai, che su ordine di Egwene, si sono riunite per un falso incontro, apparentemente molto importante, cos\u00ec da stanare Mesaana. Durante lo scontro Carlinya \u00e8 una delle sorelle che rimangono uccise.\nCetalia Delarme.\nCetalia Delarme: Aes Sedai dell'Ajah Azzurra, venne descritta in \"Nuova Primavera\", dove era a capo degli occhi-e-orecchie dell'Ajah Azzurra, quando in pratica costrinse Siuan a rimanere alla Torre al suo servizio, mentre Moiriane se ne andava in incognito a cercare il Drago Rinato.\nChel Vanin.\nChel Vanin: membro delle Braccia Rosse, abilissimo sia come ladro di cavalli, che come esploratore, \u00e8 un uomo dalla stazza particolarmente robusta; resta sempre e fedelmente al fianco di Mat fino al Libro XIII, quando viene inviato alla Torre Bianca per fare da scorta a Teslyn, Joline ed Edesina; in realt\u00e0 Mat lo invia laggi\u00f9 soprattutto per raccogliere delle informazione pi\u00f9 precise su ci\u00f2 che accade a Tar Valon.\nChanelle din Seran Squalo Bianco.\nChanelle din Seran Squalo Bianco: \u00e8 una cercavento degli Atha'an Miere. Era una delle Cercavanto recatesi al seguito di Renaile per partecipare all'uso della Coppa dei Venti. Di conseguenza Chanelle si trasfer\u00ec in Andor, seguendo le vicende di tutte le altre del suo gruppo. Quando Zaida part\u00ec per Illian alla notizia della morte di Nesta din Reas, Chanelle rimase alla guida delle nove Cercavento lasciate a Caemlyn per tener fede agli accordi con Elayne. Quando Elayne venne brevemente rapita da alcune esponenti dall'Ajah Nera, Birgitte riusc\u00ec a convincere Chanelle ad intervenire in suo favore, per salvare i loro accordi commerciali: legata in circolo con le altre Cercavento, Chanelle apr\u00ec dapprima un portale per trasportare le truppe di salvataggio e poi colp\u00ec con un fulmine le sorelle dell'Ajah Nera, uccidendo Asne e stordendo le altre.\nChesmal Emry.\nChesmal Emry: Aes Sedai dell'Ajah Gialla rivelata come appartenente all'Ajah Nera nel gruppo di Liandrin. Proviene dal Ghealdan e viene descritta come austera ma di bell'aspetto, con occhi e capelli scuri. Viene considerata tra le pi\u00f9 abili guaritrici nelle ultime generazioni di Aes Sedai, ma usa questa sua capacit\u00e0 per essere altrettanto abile come assassina, che non lascia assolutamente traccia sui cadaveri delle sue vittime; si \u00e8 vantata di essere tra le principali responsabili della morte di due Amyrlin Seat, infatti ha partecipato all'interrogatorio ed uccisione di Tamra Ospenya e poi si \u00e8 presa spesso il merito di come riusc\u00ec a convincere le Rosse ad eliminare Sierin Vayu, che stava indagando su di lei; facendo parte del cosiddetto gruppo di Liandrin, ne segue le vicende principali e viene infine catturata da Elayne in Andor. Nel corso del Libro XIII, mentre viene tenuta nelle prigioni del Palazzo Reale di Caemlyn, Chesmal viene interrogata da Elayne che si traveste da Reietto, rivelandole alcune cose. In seguito per\u00f2 scopre l'inganno e si scontra con lei, mentre le altre Nere vengono liberate da alcuni Amici delle Tenebre; durante i momenti concitati dello scontro, Chesmal viene prima schermata da Elayne, poi liberata da Doilin Mellar e costretta a guarire la ferita di Elayne, infine viene uccisa da quest'ultima con un colpo di Fuoco.\nCorele Hovian.\nCorele Hovian: Aes Sedai dell'Ajah Gialla, viene considerata tra le migliori guaritrici esistenti ed \u00e8 una fedele amica di Cadsuane Melaidhrin che afferma di preferire la loquacit\u00e0 a volte irriverente di Corele, all'atteggiamento di altre Aes Sedai, fin troppo piene di s\u00e9. A Cairhien Corele contribuisce assieme a Samitsu e Damer Flinn a salvare Rand dalla ferita contaminata di Padan Fain; in seguito ha legato a s\u00e9 come Custode proprio l'Asha'man Damer Flinn ed ha partecipato assieme a lui alla battaglia per la pulitura di \"Saidin\", combattendo contro Demandred; Corele si dimostra sempre entusiasta delle capacit\u00e0 notevoli di Damer nella \"guarigione\", inoltre cerca sempre di imitare e di adattare a \"Saidar\" tutto ci\u00f2 che lui riesce a realizzare con \"Saidin\"; dopo gli eventi accaduti a Cairhien e Shadar Logoth, Corele e Damer restano sempre nel gruppo di Rand e Cadsuane, spostandosi perci\u00f2 con loro a Tear, poi in Arad Doman e poi di nuovo a Tear.\nCorlan Dashiva.\nCorlan Dashiva: Asha'man che combatte ai pozzi di Dumai e viene scelto da Rand nella sua scorta personale, \u00e8 l'unico tra i prescelti ad indossare la spilla di pieno Asha'man; in realt\u00e0 in seguito si scopre che \u00e8 il Reietto reincarnato Osan'gar.\nCoteren.\nCoteren: \u00e8 un pieno Asha'man che nel Libro XIII segue le esercitazioni di alcuni gruppi di Soldati e di Dedicati; successivamente deride molto pesantemente Androl, per la sua debolezza nel Potere, scatenando quasi una rissa con gli amici del deriso; \u00e8 un tipo molto prepotente e toglie ad Androl la sua spilla da Dedicato; mentre fa da guardia alla prigione di Logain, Jonneth lo elimina colpendolo con una freccia.\nCouladin.\nCouladin: \u00e8 un Aiel Shaido, oppostosi sin dall'inizio all'ingresso di Rand nel Rhuidean, non volendo che questo privilegio venisse concesso ad uno straniero (rifiutandosi di accettare le origini Aiel di Rand) e mosso anche dall'invidia, visto che a lui le sapienti hanno negato l'ingresso per tentare di diventare capoclan, pur avendolo concesso a suo fratello. In seguito all'uscita di Rand sano e salvo dal Rhuidean e al fallimento del fratello, Coulandin si convince che sia stato proprio Rand ad uccidere suo fratello, ritenendo impossibile che uno straniero riuscisse dove il pi\u00f9 forte del suo clan aveva fallito. Si rifiuta quindi di riconoscere Rand come \"Car'a'carn\". Si fa tatuare da Asmodean un drago su ogni avambraccio, e con quest'inganno si proclama falsamente capoclan degli Shaido e \"Car'a'carn\", spinto anche dalla moglie Sevanna. Viene ucciso in battaglia da Mat a Cairhien.\nCovarla Baldene.\nCovarla Baldene: Aes Sedai dell'Ajah Rossa, guida le Aes Seadi rifugiatesi a Dorlan. \u00c8 una sorella con i capelli pallidi, che ha settantacinque-ottanta anni. Covarla venne mandata a Cairhien nella spedizione guidata da Galina Casban che tent\u00f2 di rapire il Drago Rinato; fu una delle dodici sorelle che riuscirono a fuggire nel corso della Battaglia dei Pozzi di Dumai. Essendo Covarla la pi\u00f9 alta nella gerarchia tra queste fuggitive, fu lei a dover tornare a Tar Valon per riferire in segreto ad Elaida dell'esito disastroso della spedizione. Elaida perci\u00f2, per evitare di subire il biasimo del Consiglio, ordin\u00f2 a Covarla di ritirarsi con discrezione nel villaggio di Dorlan, assieme alle altre sorelle ed ai Cuccioli di Gawyn. Covarla e le altre restarono quindi tagliate fuori dalla Torre Bianca quando Tar Valon venne posta sotto assedio dalle Aes Sedai ribelli. In seguito arrivarono per breve tempo a Dorlan, prima Tarna Feir e poi Katerine Alruddin, le quali a turno presero il comando del posto, per poi riuscire a trovare i mezzi per raggiungere Tar Valon. Quindi Elaida mand\u00f2 a Dorlan una sorella gialla, Narenwin Barda, con nuove istruzioni: Narewin prese il comando a Covarla e mise in pratica l'ordine di compiere azioni di guerriglia contro l'esercito delle ribelli. Nel corso del Libro XII Katerine \u00e8 ritornata brevemente a Dorlan su ordine di Elaida e ha insegnato a Covarla e Narewin la \"Tessiture per Viaggiare\" per colpire meglio i nemici alle spalle; proprio mentre chiacchierava con Covarla, si \u00e8 lasciata sfuggire di fronte a loro ed a Gawyn la sorte capitata ad Egwene, inducendolo quindi a disertare.\nCyndane.\nCyndane: \u00e8 una dei nuovi Reietti. \u00c8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista. A partire dal libro quinto e per diversi volumi, Lanfear viene ritenuta morta, poich\u00e9 \u00e8 stata trascinata da Moiraine dentro una soglia ter'angreal che \u00e8 esplosa in fiamme e fulmini. In realt\u00e0 nel nono volume si viene a conoscenza che \u00e8 stata reincarnata nella nuova Reietta Cyndane. Non si conosce cosa sia accaduto del suo precedente corpo, solo che per un certo lasso di tempo venne tenuta prigioniera nel mondo parallelo degli Aelfinn e Eelfinn. Il Tenebroso l'ha poi reincarnata e, come suo solito, ha usato una certa ironia: come Lanfear era una donna bellissima e autorevole, alta e statuaria, dal corpo perfetto e slanciato, dai capelli neri e dagli occhi scuri, cos\u00ec il corpo di Cyndane \u00e8 quello di una bella ragazza dal sorriso imbronciato, dai capelli biondo platino e gli occhi azzurri, con un petto pronunciato, ed \u00e8 inoltre molto minuta, perci\u00f2 ora deve portare i tacchi alti e cercare di assumere un'aria altezzosa. Inoltre, per ragioni sconosciute, la forza in Saidar di Cyndane, pur essendo ancora notevolissima (ancora superiore a quella di Graendal, che \u00e8 sempre stata la seconda Reietta pi\u00f9 forte), risulta leggermente inferiore a quella un tempo detenuta da Lanfear. Il nome di Cyndane, che le \u00e8 stato imposto, ha anch'esso una connotazione ironica e di monito: significa infatti \u201cultima chance\u201d, \u201cultima possibilit\u00e0\u201d. Questo in relazione ai tentativi di Lanfear di agire in maniera indipendente, contro le direttive del Tenebroso e per cercare di conquistare il potere per se stessa, alleandosi con Rand al'Thor. Inoltre Cyndane, come Moghedien, risulta completamente in potere del nuovo Reietto Moridin, scelto come Nae'blis e che la comanda attraverso una Trappola Mentale. Cyndane compare solo poche volte nei libri: ad esempio durante alcuni incontri tra i Reietti, dove il suo odio per la reincarnazione di Lews Therin Telamon si dimostra incolmabile, e soprattutto alla battaglia per la pulitura di Saidin, dove cerca di raggiungere Rand per ucciderlo, ma si scontra duramente con Alivia e viene costretta a ritirarsi. Nel Libro XIII si viene a sapere direttamente da Moiraine che anche Lanfear \u00e8 stata parzialmente prosciugata del suo potere dagli Aelfinn ed Eelfinn; inoltre che qualcuno (probabilmente Moridin) si \u00e8 recato in quel mondo parallelo a reclamarla, distruggendo nel processo la soglia di Tear. Nell'epilogo dello stesso libro Cyndane riesce ad introdursi nei sogni di Rand, chiedendogli disperatamente di salvarla dai tormenti a cui \u00e8 sottoposta, perci\u00f2 Rand rimane piuttosto turbato. Non si sa per\u00f2 se la disperazione mostrata dalla donna e la sua richiesta di aiuto siano genuini, o piuttosto un nuovo astuto piano per prenderlo in trappola. Nel prologo del Libro XIV Moghedien rivela di aver scoperto cosa era successo a Lanfear: mentre gli Aelfinn ed Eelfinn avevano cominciato il processo per prosciugarle il suo potere in \"saidar\", Moridin si \u00e8 recato nel loro mondo e l'ha uccisa, un modo brutale ma efficace per permettere a Shaitan di recuperare la sua anima reincarnarla nel nuovo corpo.\nD.\nDaerid Ondin.\nDaerid Ondin: Luogotenente Generale nella Banda della Mano Rossa, era un ufficiale di fanteria Cairhienese che comandava i picchieri durante la battaglia contro gli Shaido; in seguito diventa uno dei comandanti della Banda; Talmanes, quando si separa dal grosso della Banda per raggiungere Mat, gli affida il comando della fanteria lasciata in Murandy e lo dirige verso l'Andor\nDagdara Finchey.\nDagdara Finchey: Aes Sedai dell'Ajah Gialla rivelata come appartenente all'Ajah Nera. Fa parte delle ribelli di Salidar; ha pi\u00f9 di 200 anni ed i suoi capelli sono ingrigiti; per un soffio non viene scelta come Adunante, poich\u00e9 Romanda \u00e8 gi\u00e0 impegnata a far rieleggere se stessa e non pu\u00f2 interessarsi anche dell'elezione di Dagdara, a cui viene perci\u00f2 preferita Salita; \u00e8 una delle migliori guaritrici esistenti, ma solo utilizzando il metodo tradizionale, e perci\u00f2 avversa Nynaeve e si mostra sconvolta quando la stessa Nynaeve riesce a guarire dalla \"quietatura\" Siuan e Leane; nel libro XII viene scoperta la sua reale appartenenza, ma non si sa se sia riuscita a fuggire o invece sia stata arresta e giustiziata.\nDaigian Moseneillin.\nDaigian Moseneillin: Aes Sedai dell'Ajah Bianca, ha legato come Gaidin l'Asha'man Eben Hopwil. Proveniente da Cairhien, viene descritta come paffuta, rotondetta, piccola, pallida, con lunghi capelli neri; appartiene ad una casata nobile minore di Cairhien e difatti solitamente indossa sul capo una \"Kesiera\" con una gemma bianca (una pietra di luna) e porta quattro strisce di nobilt\u00e0 alla moda di Cairhien, sopra i suoi abiti candidi. Daigian fa parte del gruppo di amiche affiliate a Cadsuane Melaidhrin ed \u00e8 una delle pi\u00f9 deboli Aes Sedai viventi, ha infatti speso moltissimi anni di studio prima di riuscire ad ottenere per un soffio sia l'anello che lo scialle, di conseguenza si trova nel gradino pi\u00f9 basso della gerarchia e deve perci\u00f2 essere totalmente deferente nei confronti della maggior parte delle altre sorelle. Daigian per\u00f2 \u00e8 molto acuta e perspicace e viene apprezzata molto da Cadsuane per queste sue qualit\u00e0, nonostante la giudichi anche troppo timida ed eccessivamente modesta; nel Libro VIII Daigian ad esempio dimostra con la sua logica impeccabile che, se Shai'tan stava efficacemente soffocando il mondo con un eccesso di calore, ci\u00f2 che ha provocato il ritorno del freddo e di un inverno molto turbolento, non pu\u00f2 essere stato di nuovo Shai'tan, come ipotizzavano altre Aes Sedai, ma deve essere stato per forza un fattore a lui avverso (difatti \u00e8 opera di Nynaeve ed Elayne che hanno ritrovato ed utilizzato in maniera fin troppo efficace la Coppa dei Venti); per Cadsuane, Daigian si presta inoltre a tenere d'occhio le numerose Aes Sedai presenti nel Palazzo del Sole di Cairhien e che hanno sospettosamente giurato fedelt\u00e0 al Drago Rinato. Dopo l'attentato contro il Drago al Palazzo del Sole, Daigian lega a s\u00e9 come Custode il giovanissimo Asha'man Eben Hopwil; nonostante questo atto sia dovuto ai sottili ricatti di Cadsuane sul ragazzo, i due si affezionano molto l'una all'altro, quasi come una sorella con il fratello minore, sviluppando cos\u00ec un ottimo rapporto. In seguito i due si recano poi a Far Madding assieme a Cadsuane; laggi\u00f9 quindi contribuiscono a liberare il Drago, che \u00e8 stato imprigionato, facendo una dimostrazione di fronte al Consiglio che governa la citt\u00e0-stato. Poco tempo dopo, durante la battaglia per la pulitura di \"Saidin\" Daigian guida uno dei cerchi per proteggere il lavoro del Drago Rinato (oltre che da lei, il suo cerchio \u00e8 formato anche da Eben, Beldeine e Nesune). Purtroppo, durante il loro pattugliamento, il cerchio viene sorpreso dal Reietto Aran'gar ed Eben si sacrifica eroicamente per salvare le altre, rimanendo ucciso. Nel Libro XII Daigian si mostra molto provata per la morte del suo giovane Custode, ma cela il suo dolore davanti alle altre sorelle. Nynaeve per\u00f2 la sente piangere di nascosto, durante la notte e le offre la \"Guarigione\", che viene rifiutata da Daigian, perch\u00e9 provare dolore per la morte del proprio Custode \u00e8 un modo di ricordarlo e commemorarlo. Nel frattempo Daigian insegna a Nynaeve tutte le cento tessiture necessarie al test per lo scialle; la potentissima e la debolissima Aes Sedai fanno cos\u00ec in qualche modo amicizia e poich\u00e9 Daigian inizia a trattarla con un certo rispetto, Nynaeve ne mostra altrettanto in cambio. Poco tempo dopo, mentre Daigian \u00e8 a guardia di Semirhage, assieme a Nesune e Corele, viene uccisa di nascosto da Shaidar Haran ed Elza, quando questi liberano la Reietta.\nDain Bornhald.\nDain Bornhald: ufficiale dei Figli della Luce, \u00e8 il figlio del Capitano Geofram Bornhald e lui stesso un giovane ufficiale dei Manti Bianchi. Fa la sua comparsa a Baerlon gi\u00e0 nel primo libro, quando Matrim Cauthon lo schizza di fango per scherzo e Dain si scontra quindi con Rand al'Thor. In seguito vorrebbe impedire al gruppo di amici di lasciare la citt\u00e0, ma Moiraine impaurisce Dain ed altri quattro Figli, con una tessitura di Illusione che permette loro di fuggire. Successivamente Dain viene convinto da Jareth Byar che suo padre sia morto per colpa di Perrin Aybara ed inoltre che quest'ultimo sia Progenie dell'Ombra per i suoi occhi dorati. Perci\u00f2 i due, con altri Manti Bianchi al loro seguito, si recano nei Fiumi Gemelli per cercare di arrestare Perrin; laggi\u00f9 arrestano invece alcuni dei parenti di Matrim Cauthon e di Perrin, accusati di essere a loro volta degli Amici delle Tenebre. Perrin li libera ed inizia ad organizzare Emond's Field contro i Trolloc invasori. Inoltre promette di lasciarsi fare arrestare, se i Manti Bianchi presteranno il loro aiuto. Poich\u00e9 questi non rispettano i patti, rimanendo in disparte, Perrin e gli abitanti dei Fiumi Gemelli li cacciano dal loro paese. In seguito Dain, sempre pi\u00f9 preda dell'alcol, si fa trascinare da Byar nella sua battaglia di odio personale contro Perrin, finch\u00e9 l'amicizia con Galad Damodred non porta ad una svolta. Infatti Dain e Byar, assieme al Capitano Trom, assistono validamente Galad sia nel far valere le sue ragioni contro Valda, che poi nel suo duello; quindi contribuiscono a farlo eleggere come nuovo Lord Capitano Comandante. Nel Libro XIII, Dain e Byar seguono ed incitano Galad a resistere ad Asunawa e probabilmente contribuiscono ad abbattere quest'ultimo, dopo che ha imprigionato Galad. In seguito, quando i Manti Bianchi si trovano di nuovo sulla strada di Perrin e dei suoi, Byar riporta a Galad tutto ci\u00f2 che sa su Perrin, descrivendolo con tutto l'odio che lo caratterizza e provocando quasi una battaglia tra i due eserciti. Galad per\u00f2 non si lascia convincere del tutto e poi l'intervento di Morgase permette di far svolgere un regolare processo contro Perrin. Perrin ha cos\u00ec la possibilit\u00e0 di illustrare il proprio punto di vista, contro quello di Byar, facendo venire i primi dubbi a Dain; egli viene comunque ritenuto colpevole, ma non condannato immediatamente alla pena capitale, bens\u00ec lasciando la pena al volere di Galad, che decide di prendere altro tempo. Quando infine Perrin salva Galad ed i Manti Bianchi dall'orda Trolloc della trappola inscenata da Graendal e perci\u00f2 Galad lo condanna a combattere assieme a lui all'Ultima Battaglia, Byar sempre pi\u00f9 furioso, cerca di colpire Perrin alle spalle, ma viene a sua volta fermato ed ucciso da Dain, che ormai non crede pi\u00f9 alle sue menzogne.\nDamer Flinn.\nDamer Flinn: uno dei pi\u00f9 anziani e rispettati Asha'man, viene descritto come un incanalatore piuttosto anziano, calvo, canuto e claudicante per le ferite ricevute in passato, infatti \u00e8 un ex soldato delle Guardie della Regina di Andor. Questo Asha'man \u00e8 segnalato tra i pi\u00f9 forti esistenti, sebbene ad un livello leggermente pi\u00f9 basso rispetto a Logain, Narishma o Taim. Sin dal Libro VII Damer Flinn ha dimostrato di essere particolarmente dotato nelle Tessiture di Guarigione, tanto da essere diventato uno dei migliori e pi\u00f9 efficaci guaritori. Al contrario Damer Flinn ha mostrato di non essere molto abile con le Tessiture per Viaggiare. Damer Flinn \u00e8 stato tra i primi ad essersi arruolato tra gli Asha'man, presentandosi personalmente a Rand al'Thor; in seguito Damer Flinn ha partecipato alla Battaglia dei Pozzi di Dumai alla fine della quale venne scelto da Rand tra i nove che da quel momento avrebbero costituito la sua scorta personale. Molto fedele al Drago Rinato, Damer scopre di essere molto portato nelle \"Tessiture di Guarigione\" e grazie ad alcuni suggerimenti di Corlan Dashiva crea un suo nuovo metodo di cura, molto pi\u00f9 efficace di quello tradizionale tra gli Asha'man e che utilizza tutti e cinque i poteri (analogo a quello antico che \u00e8 stato riscoperto/ricreato da Nynaeve); grazie a questa sua dote nella \"guarigione\" Damer contribuisce in maniera determinante a salvare Rand dalla ferita malefica infertagli da Padan Fain. Dopo l'attentato subito dal Drago nel palazzo del Sole di Cairhien, da parte di alcuni Asha'man rinnegati, Damer, manipolato da Cadsuane, accetta di farsi legare come Custode da Corele Sedai dell'Ajah Gialla per farsi proteggere e per evitare di essere accusato ingiustamente come un traditore ed essere giustiziato. Sempre a Cairhien con Corele e Cadsuane, Damer Flinn riesce anche a guarire completamente le tre Aes Sedai rimaste \"quietate\" da Rand ai pozzi di Dumai. Nel Libro IX Damer raggiunge Rand a Far Madding e collabora al piano di Cadsuane per liberare il Drago tenuto prigioniero in citt\u00e0. In seguito, legato in circolo con Corele ed altre due Aes Sedai, Damer combatte e respinge validamente il Reietto Demandred durante la battaglia per la Pulitura di Saidin. Nel corso dei libri successivi Damer Flinn viene mostrato quasi sempre nella scorta o nell'entourage del Drago, per il quale compie alcune mansioni: la pi\u00f9 importante riguarda le trattative descritte nel Libro XII, per la scelta del luogo d'incontro tra Tuon e Rand, che alla fine risulter\u00e0 essere Falme, dove Damer fa parte della scorta. Nel Libro XIII Nynaeve elimina dalla testa di Damer ogni residuo di follia che gli \u00e8 rimasta dopo la pulitura di Saidin. Poco prima Damer aveva accompagnato Rand e Min a Bandar Eban, dove aveva aiutato a ristabilire la situazione. Sempre al seguito di Rand, Damer si reca a Maradon dove contribuisce a salvare la citt\u00e0. Nel Libro XIV Damer fa parte del gruppo di persone che assistono Rand al Campo di Merrilor. In seguito \u00e8 tra gli incanalatori che combattono l'Ultima Battaglia a Shayol Ghul. Mentre si trova legato in circolo con Aviendha, Damer viene gravemente ferito da Hessalam e perde un braccio. Alla fine del libro ritroviamo Damer che si \u00e8 ristabilito almeno in parte dalle sue ferite e che, assieme a Nynaeve, cerca inutilmente di salvare il corpo ormai morente di Rand.\nDanelle.\nDanelle \u00e8 una giovane Aes Sedai dagli occhi sognanti, \u00e8 determinante nel provocare la caduta dell'Amyrlin Siuan Sanche, introducendo nella biblioteca pi\u00f9 di duecento soldati, travestiti da muratori; esce di scena poco dopo e si sospetta che dietro i suoi panni si celi in realt\u00e0 la Reietta Mesaana.\nDaved Hanlon.\nDaved Hanlon: \u00e8 un soldato mercenario, un assassino spietato ed un Amico delle Tenebre. In seguito assume l'identit\u00e0 di Doilin Mellar. Viene descritto di corporatura robusta, con un volto dai lineamenti affilati e con occhi neri impassibili. \u00c8 uno dei principali antagonisti dei protagonisti, con alcuni capitoli che vengono narrati o descritti dal suo punto di vista.\nDaved \u00e8 uno degli uomini entrati a far parte dei Leoni Bianchi, le truppe composte da Amici delle Tenebre, raccolte da Rahvin quando, sotto l'identit\u00e0 di Lord Gaebril, ha assunto il comando dell'Andor e poi ha invaso Cairhien, durante la reggenza del Drago Rinato. Durante questo periodo Daved ha partecipato al saccheggio di quel regno, inoltre si pu\u00f2 presumere che si sia scontrato anche con la Banda della Mano Rossa di Matrim Cauthon, che ha ricacciato e disperso i Leoni Bianchi oltre i confini. Nel Libro VII ritroviamo Daved, assieme ad altri Leoni Bianchi, al seguito di Toram, al campo dei ribelli contro Rand. Min, osservandolo con il suo potere, vede che \u00e8 stato un assassino ed uno stupratore e prevede che lo sar\u00e0 di nuovo in futuro. La Bolla di Male che colpisce il campo fa disperdere queste forze e scopriamo in seguito che Moghedien ha ordinato a Daved di tornare in Andor per recarsi a Caemlyn a seguire le istruzioni di Lady Shiaine. Shiaine lo fa assistere all'esecuzione di Jaichim ed alla punizione di Falion, quindi gli ordina di cercare di entrare al servizio delle Guardie della Regina. Nelle Guardie Daved assume l'identit\u00e0 di Doilin Mellar, cercando di guadagnare attenzione, finch\u00e9 riesce a far fallire uno strano attentato contro Elayne, eliminando tre assassini. Subodorando qualcosa, Elayne lo nomina perci\u00f2 Capitano delle Guardie, cos\u00ec da tenerlo maggiormente sott'occhio ed intanto ordina che Doilin venga spiato e seguito attentamente. Doilin, come Capitano si comporta in modo stupido ed arrogante, venendo perci\u00f2 odiato dalle altre Guardie. Inoltre fa circolare la voce di essere il padre dei bimbi che Elayne porta in grembo, una voce che Elayne stessa asseconda per proteggerli. Ogni volta che si allontana da palazzo, Daved/Doilin riesce comunque ad assassinare tutti quelli che vengono messi alle sue calcagna da Halwin Norry; intanto mentre si reca a fare rapporto da Shiaine, instaura anche una sorta di patto di reciproca alleanza con Falion, per scambiarsi informazioni. Durante il Libro XI finalmente Elayne ed Halwin Norry riescono a trovare un inseguitore che riesce a tenergli testa e cos\u00ec si scopre il covo di Amici delle Tenebre in via della Luna Piena, cio\u00e8 il palazzo di Lady Shiaine. Immediatamente Elayne da' perci\u00f2 l'ordine di arrestare Daved. Durante il Libro XIII, Daved viene per\u00f2 liberato da altri Amici delle Tenebre e si scontra con Elayne nelle prigioni. Purtroppo oltre a ferirla, Daved riesce a fuggire rubando anche una copia del \"Ter'angreal\" di protezione a forma di testa di volpe. Nel corso del Libro XIV, durante l'Ultima Battaglia a Merrilor, grazie ad un travestimento ed all'uso del medaglione rubato, Daved riesce a sorprendere Elayne e ad uccidere Birgitte. Quindi si appresta a stuprare la regina ed a strapparle dal ventre i suoi neonati, quando Birgitte viene richiamata dalla morte dal suono del Corno di Valere, e immediatamente dopo lo elimina.\nDavram Bashere.\nDavram Bashere: \u00e8 uno dei Cinque Grandi Capitani. \u00c8 il Maresciallo Generale della Saldea, comandante dell'esercito e zio della regina Tenobia. Sembrerebbe anche essere l'erede al trono, nel caso in cui Tenobia non si sposasse e partorisse dei discendenti legittimi. \u00c8 inoltre il padre di Faile. Non molto alto, ha i capelli brizzolati, un naso adunco, gli zigomi prominenti, infine ha le gambe arcuate, a causa dei lunghi periodi passati in sella sin da giovane, questi sono tutti tratti tipici di un Saldeano. Inoltre Bashere porta grandi baffi secondo la moda del suo paese. \u00c8 uno dei principali personaggi di supporto, con anche alcuni capitoli che vengono narrati o descritti dal suo punto di vista.\nFaile parla di suo padre con Perrin nel corso del terzo e del quarto libro, nascondendogli per\u00f2 molto sul suo lignaggio. Al termine del quinto libro Davram Bashere fa la sua prima comparsa di persona, arrivando a Caemlyn, all'inseguimento di Mazrim con una squadra di cavalleria leggera saldeana. Laggi\u00f9 si presenta a Rand, che da poco ha conquistato il palazzo reale e la citt\u00e0; i due stringono amicizia e Lord Bashere contribuisce con i suoi soldati a ristabilire l'ordine nella capitale andorana. In un secondo momento, sempre a Caemlyn, si incontra con Perrin e Faile, appena giunti in citt\u00e0 dai Fiumi Gemelli; alla fine, dopo alcune burrascose discussioni in famiglia, Davram Bashere e la sua inseparabile moglie Deira, approvano il matrimonio contratto da Perrin con la loro figlia. Successivamente Lord Bashere presta il suo valido aiuto nell'addestrare le truppe del Drago e nei piani di conquista di Illian. Bashere segue poi fedelmente Rand nella guerra di Altara contro i Seanchan ed interviene anche a calmarlo quando Rand quasi impazzisce abbracciando Callandor per respingere i nemici. In seguito al rientro di Elayne a Caemlyn, Bashere porta i suoi soldati in un campo fuori citt\u00e0, per evitare incidenti; laggi\u00f9, durante una sua breve assenza, qualcuno cerca di penetrare nelle sue tende e ferisce sua moglie, come nel caso di Dobraine, probabilmente questi assassini cercavano uno dei \"sigilli di cuendillar\" che imprigionano il Tenebroso. Dopo l'attentato di Cairhien e la scomparsa del Drago Rinato, Davram Bashere lo rintraccia utilizzando i Custodi delle Aes Sedai fedeli al Drago e lasciati a Cairhien, ricevendo anche l'appoggio di Logain Ablar per \"Viaggiare\" velocemente. Lord Bashere si presta quindi come agente diplomatico nel ricercare una tregua con la \"Figlia delle Nove Lune\". Nel corso del Libro XII Davram Bashere partecipa con i suoi soldati al tentativo del Drago Rinato di ristabilire l'ordine nell'Arad Doman. Nel Libro XIII Bashere, assieme a Rand, giunge a Maradon in soccorso di Ituralde e rimane molto turbato nello scoprire che suo cugino e governatore del regno in vece della regina Tenobia, fosse in realt\u00e0 un Amico delle Tenebre. Nel Libro XIV Bashere ottiene il comando del fronte dell'Andor, nel corso della prima fase dell'Ultima Battaglia. Dopo aver attirato i Trolloc fuori da Caemlyn, fino al Bosco di Braem, le manovre di Bashere li attirano al di l\u00e0 dell'Alguenya, alle porte di Cairhien. Nel frattempo Perrin, in \"tel'aran'rhiod\", scopre per\u00f2 che Hessalam sta manovrano Bashere attraverso i suoi sogni. Perci\u00f2 quando \u00e8 ormai quasi troppo tardi le truppe della luce scoprono di essere state attratte da Bashere in una trappola. Bashere viene destituito da Elayne e solo il provvidenziale intervento di Logain ed Androl, riesce a mutare in favore della luce, le sorti della doppia battaglia che viene combattuta sui colli nei pressi di Cairhien. In seguito Bashere e sua moglie Deira combattono sul Campo di Merrilor, ma vengono travolti ed uccisi assieme ai loro soldati, nel corso della fase finale dell'Ultima Battaglia.\nDeane Aryman.\nDeane Aryman: Aes Sedai dell'Ajah Azzurra, nata a Salidar, venne eletta come Amyrlin Seat verso la fine dei tempi turbolenti di Artur Hawkwing mentre quest'ultimo aveva posto l'assedio a Tar Valon e la precedente Amyrlin Rossa, Bonwhin, era stata deposta e quietata (a questa data si fa risalire l'inestinguibile inimicizia tra Ajah Rossa ed Ajah Azzurra). Di carattere forte, fu anche molto abile nel risolvere la delicata situazione, riuscendo ad indurre i generali assedianti a ritirarsi dopo la morte dell'imperatore. Mor\u00ec in uno strano incidente a cavallo, dopo ben novantadue anni di regno, nei quali seppe ristabilire l'autorevolezza della Torre Bianca. Perci\u00f2 in seguito venne considerata un grande esempio da seguire, specialmente da parte delle appartenenti all'Ajah Azzurra (ma odiata dalle Sorelle Rosse).\nDelana Mosalaine.\nDelana Mosalaine: Aes Sedai dell'Ajah Grigia proveniente dallo Shienar e Adunante presso le ribelli, accoglie Aran'gar come segretaria e viene rivelata come appartenente all'Ajah Nera. Viene descritta di corporatura pingue, ma nonostante questo abbastanza graziosa, con occhi chiari ed acquosi e capelli cos\u00ec pallidi da sembrare quasi bianchi, anche se in realt\u00e0 ha solo circa 50 anni. Questo personaggio \u00e8 uno degli antagonisti dei protagonisti, con anche alcuni capitoli che vengono narrati o descritti dal suo punto di vista. Delana fa la sua comparsa nella saga a partire dal Libro VI: dopo la deposizione di Siuan da Amyrlin Seat e l'elezione di Elaida al suo posto, Delana aderisce alla ribellione e viene eletta Adunante per le Grigie a Salidar, pur mancandole il requisito di una et\u00e0 appropriata. Poich\u00e9 Delana nel passato era stata apparentemente molto amica di Siuan Sanche, quest'ultima la induce ad intervenire in proprio favore nell'incontro con le Sapienti Aiel in Tel'Aran'Rhiod che comporta la convocazione di Egwene al'Vere a Salidar. Quindi, in qualit\u00e0 di Adunante, Delana partecipa all'elezione proprio di Egwene come Amyrlin Seat delle ribelli. Delana in seguito prende come \u201csegretaria\u201d il Reietto Aran'gar, che assume la falsa identit\u00e0 di Halima Saranov. Ci\u00f2 quindi la rivela ai lettori come appartenente all'Ajah Nera. Durante i Libri VII, VIII, IX, e X Aran'gar costringe Delana ad assumere spesso delle posizioni strane nel Consiglio (come la richiesta di dichiarare Elaida appartenente all'Ajah Nera o di Domare di nuovo Logain) e contraddittorie (come l'appoggio di volta in volta a tutte le fazioni), oppure a prendere delle iniziative arrischiate (come quando cerca di provocare una spaccatura tra i capi delle Ajah e le Adunanti anziane, che si prodigano per i colloqui di pace); queste azioni perci\u00f2 le fanno perdere molta della sua credibilit\u00e0. Nel corso dell'undicesimo libro l'Adunante Romanda riesce a smascherare Halima/Aran'gar, ma la Reietta, Delana e la sua cameriera riescono a fuggire poco prima di venire arrestate. Nel prologo del Libro XIII si scopre quindi che Aran'gar e Delana si sono rifugiate nel nascondiglio di Graendal (la fortezza di Natrin's Barrow, sui monti dell'Arad Doman); infatti, in precedenza, Aran'gar aveva stretto una sorta di infida alleanza proprio con Graendal. In particolare, durante questo episodio, si vede che Delana \u00e8 costretta a soddisfare le voglie sessuali di Aran'gar. Nel frattempo, grazie all'aiuto di Nynaeve, Rand al'Thor scopre il nascondiglio di Natrin's Barrow e con uno stratagemma cerca di assicurarsi che Graendal sia presente nella fortezza; Graendal per\u00f2, temendo una trappola, usa proprio le capacit\u00e0 di Delana con la compulsione per cercare di sviarlo a sua volta. Quando il Drago distrugge la fortezza e tutti i suoi abitanti, usando un devastante colpo di Fuoco Malefico, Graendal riesce a fuggire appena in tempo, ma prima scherma e lega Aran'gar e Delana, che cos\u00ec vengono cancellate dal Disegno.\nDemandred.\nDemandred: \u00e8 uno dei Reietti. \u00c8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista. Nell'Epoca Leggendaria Barid Bel Medar', questo il suo nome originale, venne caratterizzato, come sottolineato dalla Guida, dall'arrivare sempre quasi ad eguagliare Lews Therin Telamon: nato un giorno dopo di lui, quindi quasi della stessa et\u00e0 (il che nella gerarchia Aes Sedai ha una sua importanza); quasi della stessa forza nel potere; quasi bello, se non fosse stato per il pronunciato naso adunco; il secondo pi\u00f9 acclamato Aes Sedai della sua epoca (quasi eguagliando il successo del rivale, Lews Therin Telamon), grazie alla sua capacit\u00e0 nel ricoprire importanti incarichi e nel redigere libri. Non sorprende quindi l'odio divorante che Demandred ha sempre provato verso il Drago della sua Epoca, accresciuto per giunta dal desiderio per la stessa donna, Ilyena, che alla fine naturalmente spos\u00f2 il rivale. All'inizio della Guerra dell'Ombra Barid Bel si rivel\u00f2 come un ottimo generale, anche se troppo azzardato nelle sue azioni, perci\u00f2 quando al terzo anno della guerra, Lews Therin Telamon gli venne preferito come comandate generale della Forza della luce. Demandred, non riuscendo pi\u00f9 a contenere il suo odio, si convert\u00ec all'Ombra divenendo cos\u00ec il miglior generale nel campo avverso. Pochissimo si sa di Demandred dopo che si \u00e8 risvegliato dal suo sonno millenario, assieme agli altri Reietti; infatti rispetto agli altri Campioni dell'Ombra, egli \u00e8 quello che ha rivelato di meno le proprie mosse e il proprio nascondiglio e centro di potere: nei primi tredici libri si scopre solo che ha stretto un patto di non aggressione e reciproco aiuto con Mesaana e Semirhage, per eliminare gli altri Reietti; ha ordinato l'uccisione di Rand al'Thor almeno una volta; ha favorito il disordine nella parte meridionale del continente, ma non si sa di preciso quali siano state le sue azioni. Si sa anche che Demandred ha partecipato alla battaglia per la pulitura di Saidin, scontrandosi contro un cerchio formato da Damer Flinn (alla guida), Corele Sedai e Sarene Sedai. Demandred ha ferito seriamente Sarene per\u00f2 alla fine \u00e8 stato costretto a ritirarsi. Nel corso del Libro XIV si viene a conoscere di quale misteriosa attivit\u00e0 si era occupato Demandred, mentre gli altri Reietti, nei libri precedenti, affrontavano il Drago Rinato. Egli ha conquistato la fiducia del paese di Shara, ricomponendo eroicamente i pezzi di \"Sakarnen\" e compiendo cos\u00ec alcune profezie che lo fanno identificare con il mitico Wyld. Ci\u00f2 gli permette di mettere a disposizione delle forze dell'Ombra gli eserciti Sharani ed oltre 400 incanalatori Ayyad, maschi e femmine. Con queste forze Demandred interviene nelle varie fasi dell'Ultima Battaglia. Anzitutto distrugge il campo delle Aes Sedai in Kandor, eliminandone con un colpo a sorpresa pi\u00f9 di 120. Poi personalmente dirige la battaglia sul campo di Merrilor, dove viene contrastato da Matrim Cauthon. I due generali, della Luce e dell'Ombra, ingaggiano una vera partita all'ultimo colpo, con bluff e barate, per cercare di prevalere. Demandred per\u00f2 \u00e8 offuscato dal suo odio per Lews Therin e la bravura di Mat nel manovrare le truppe sul campo di battaglia lo convince che sia il suo antico rivale ad affrontarlo di nascosto. Questa convinzione lo distrae dall'obiettivo finale di vincere la battaglia, gli fa sprecare tempo e risorse per stanare il suo avversario, utilizzando solo occasionalmente Grandi Cerchi completi di 72 elementi, o il \"sa'angreal\" Sakarnen. Durante questa battaglia Demandred dimostra anche di essere una maestro spadaccino, degno di una Spada con il Marchio dell'Airone, vincendo in duello Gawyn Trakand e Galad Damodred; alla fine per\u00f2, con le forze della Luce allo sbando, ormai convinto di avere la vittoria in mano, Demandred viene a sua volta sconfitto ed ucciso in duello da Lan Mandragoran.\nDemira Eriff.\nDemira Eriff: Aes Sedai dell'Ajah Marrone, fa parte della delegazione inviata dalle ribelli di Salidar al Drago Rinato, non \u00e8 molto potente in Saidar; Demira ha una spia nella Biblioteca Reale di Andor ed \u00e8 colpita favorevolmente dal fatto che Rand abbia aperto una scuola; inoltre vorrebbe studiare gli Aiel; in seguito Demira subisce un attentato a Caemlyn, da parte di alcuni finti Aiel; l'attentato provoca una reazione sbagliata ed eccessiva nei confronti di Rand al'Thor, da parte delle sorelle della delegazione (in questo vengono anche un poco manipolate da Verin), perci\u00f2 Rand, dopo averle umiliate e rimproverate, si allontana da loro, allarmato anche dal fatto che nel frattempo sono arrivate altre due Aes Sedai in citt\u00e0, portando pericolosamente il loro numero totale a tredici: quanto basta per formare un circolo completo di incanalatrici; la delegazione si disfa e Bera e Kiruna, presa in mano la guida delle Aes Sedai, rispediscono Demira indietro con le ragazze trovate da Verin ed Alanna nei Fiumi Gemelli.\nDesandre.\nDesandre: \u00e8 una Aes Sedai dell'Ajah Gialla. Di aspetto alto e magro, si trova nella parte alta della gerarchia. Compare per la prima volta in \"Nuova Primavera\" tra le Ammesse incaricate del censimento istituito dall'Amyrlin Tamra Ospenya. Dopo lo scisma che divide le Aes Sedai, Desandre accetta Elaida come Amyrlin e rimane nella Torre Bianca. In seguito entra a far parte della spedizione di cinquanta sorelle guidate da Toveine Gazal, mandate da Elaida a distruggere la Torre Nera. Come tutte le altre, Desandre perci\u00f2 viene catturata dagli amici di Logain e legata come un Gaidin, contro la sua volont\u00e0. Poich\u00e9 tra le cinquanta catturate, sono Desandre e la Rossa Lemai quelle pi\u00f9 alte nella gerarchia, esse assumono la guida del gruppo al posto di Toveine, caduta in disgrazia presso le altre. Desandre e Lemai quindi ordinano alle Aes Sedai prigioniere di mantenere un rapporto amichevole e collaborativo con gli Asha'man che le hanno legate a s\u00e9, cos\u00ec da cercare una possibile via di fuga.\nDobraine Taborwin.\nLord Dobraine Taborwin: esponente dell'alta nobilt\u00e0 del regno di Cairhien. Ha la faccia squadrata, occhi profondi e capelli ingrigiti e lunghi sulle spalle, ma, come \u00e8 tipico dei militari del suo paese, porta la fronte rasata ed incipriata. \u00c8 un veterano di moltissime battaglie. \u00c8 uno dei principali personaggi di supporto, con alcuni capitoli che vengono narrati o descritti dal suo punto di vista.\nDobraine \u00e8 tra i maggiori nobili che nel libro quinto vanno incontro a Rand al\u2019Thor, dopo che questi ha rotto l'assedio degli Shaido alla citt\u00e0 di Cairhien e che quindi gli giurano fedelt\u00e0. Contrariamente agli altri per\u00f2, Dobraine sar\u00e0 l'unico a non comportarsi con adulazione e cortigianeria nei suoi confronti ed a tenere fede alla sua parola. Infatti dopo che il Drago Rinato \u00e8 stato rapito con l'inganno dalle Aes Sedai fedeli ad Elaida, Lord Dobraine \u00e8 tra coloro che guidano un piccolo esercito alla sua liberazione, avvenuta nel corso della battaglia dei Pozzi di Dumai. Rand ricompenser\u00e0 la sua fedelt\u00e0 nominandolo suo Steward (Sovrintendente) nel regno nei periodi di sua assenza, e forse affidandogli in custodia anche uno dei preziosi \"sigilli di cuendillar\" che imprigionano il Tenebroso. Dopo che Rand deve abbandonare Cairhien, Dobraine amministra il regno saggiamente, portando a compimento i decreti del Drago ed osando addirittura far liberare Darlin Sisnera e Caraline Damodred, tenuti in custodia da Cadsuane. In seguito ha alcune divergenze di veduta con Samitsu Tamagowa (l'Aes Sedai lasciata in carica da Cadsuane), con le Sapienti Aiel e con le altre Aes Sedai rimaste in citt\u00e0; ma nel complesso la sua reggenza ha successo, nonostante la presenza di alcuni seguaci di Toram Riatin minaccino la pace interna del regno. Nel prologo del libro decimo Lord Dobraine subisce un mortale attentato, dal quale scampa solo grazie al pronto intervento di Samitsu Sedai; gli assassini cercavano nelle sue stanze degli oggetti probabilmente affidatigli dal Drago Rinato (si sospettano i \"sigilli di cuendillar\"). Alla fine del libro undicesimo Dobraine e il capoclan Aiel Rhuarc vengono mandati nell'Arad Doman da Rand, come suoi rappresentanti, per cercare un'alleanza anche in quel regno. Nel Libro XII ritroviamo Lord Dobraine che governa Bandar Eban nel nome del Drago e con l'appoggio degli Aiel; ma la situazione nella citt\u00e0 piena di profughi, precipita verso il disastro a causa del tocco del Tenebroso, che fa deperire in poche ore tutte le scorte di cibo. Nel frattempo il Drago, sempre pi\u00f9 preda della cupezza e della paranoia, ordina a Dobraine di ritirarsi a Tear con le sue truppe.\nDoesine Alwain.\nDoesine Alwain: \u00e8 una Aes Sedai e Adunante dell'Ajah Gialla, cacciatrice dell'Ajah Nera dentro alla Torre Bianca, rimane Adunante dopo la riunificazione. Doesine \u00e8 la figlia di un coltellaio, con ancora un aspetto da ragazzina, nonostante abbia indubbiamente superato i cento anni; \u00e8 magra ed alta per essere una Cairhienese; ama molto vestirsi elegantemente e con gioielli vistosi; ha fama di essere una ribelle, da Novizia scapp\u00f2 per ben tre volte e tuttora spesso le capita di usare un linguaggio da taverna, inadeguato alla sua prestigiosa carica. Questo \u00e8 uno dei principali personaggi di supporto ai protagonisti, con anche alcuni capitoli che vengono narrati o descritti dal suo punto di vista. Doesine \u00e8 una delle Adunanti che alla Torre Bianca partecipano alla deposizione di Siuan Sanche ed all'Elezione di Elaida, ma se ne pente presto. Nella saga vera e propria Doesine si presenta a partire dal Libro VII, quando assieme alle altre Adunanti Saerin, Yukiri e Talene segue Pevara e Seaine nei sotterranei, e le sorprende con la Verga dei Giuramenti. Durante un momento di chiarimento, Pevara e Seaine fanno capire che il loro scopo \u00e8 la caccia all'Ajah Nera. Di conseguenza Yukiri, Doesine e Saerin giurano a loro volta sul \"Ter'angreal\" e si uniscono alle due amiche nella caccia, mentre finalmente viene svelato il primo membro delle Nere, proprio l'Adunante Talene, a cui presto se ne aggiungono altre, come Galina Casban, l'ex capo delle Rosse; alla fine, tuttavia, le loro indagini giungono ad un punto di stallo e si scopre che la loro caccia era nata da una sbagliata interpretazione dell'originale ordine di Elaida, che quindi \u00e8 sospettabile lei stessa di essere una Nera. Nel frattempo Doesine partecipa assieme ad altre Adunanti ad un incontro con Elaida per richiedere di accettare i colloqui di pace con le ribelli ai ponti di Tar Valon (ed in questa occasione Alviarin nota come Talene si mostri deferente nei confronti di Yukiri e Doesine); nel Libro XII assieme alle altre Adunanti cacciatrici, si incontra segretamente con Egwene nei sotterranei e da quel momento la appoggia pi\u00f9 volte, diventando una sua fedele alleata; poco tempo dopo Doesine assiste sconvolta alla cena con Elaida in cui Egwene viene da quest'ultima pesantemente picchiata con \"Saidar\", perci\u00f2 \u00e8 tra quelle che prendono l'iniziativa di punire Elaida stessa, per questo atto illegale e per le accuse inconsistenti, mosse contro Egwene; alla fine del libro Doesine \u00e8 perci\u00f2 nel gruppo di Adunanti che elegge nuovamente Egwene come nuova Amyrlin Seat della Torre riunificata. Nel Libro XIII Doesine rimane nel gruppo di Adunanti pi\u00f9 fedeli ad Egwene e vota a suo favore sulla spartizione dei poteri tra l'Amyrlin e il Consiglio e poi ancora vota per le modifiche proposte ai regolamenti per la convocazione del Consiglio stesso. Nel corso del Libro XIV Doesine \u00e8 una delle poche Gialle ad essere rimaste al fianco di Egwene, mentre la sua Ajah si trasferisce in massa a Mayene per allestire un enorme ospedale, per guarire i combattenti feriti nell'Ultima Battaglia; perci\u00f2 assiste prima ai combattimenti in Kandor e poi quelli al confine tra Kandor e Arafel, pronta a prestare il pronto soccorso. Quando viene scoperto che i Grandi Capitani sono soggetti alla Coercizione da parte di un Reietto, Doesine appoggia la decisione di Egwene di nominare comandante in capo Matrim Cauthon; successivamente a Merrilor, ritroviamo Doesine al fianco di Leane, mentre combattono eroicamente e ferocemente contro gli incanalatori Sharani, finch\u00e9 Doesine non trova la morte sulle Alture Polov.\nDonalo Sandomere.\nDonalo Sandomere: \u00e8 un potente Asha'man della fazione di Logain Ablar. \u00c8 tra gli amici e fedeli di Logain; lega come Custode la sorella Bianca Ayako Sedai con la quale sviluppa un buon rapporto, permettendole anche di comunicare con la propria Ajah. Donalo assieme a Logain e molti altri raggiunge Rand nell'est di Tear e l\u00ec partecipa alla battaglia alla Tenuta Pendaloan contro la Progenie dell'Ombra. Nel Libro XI Donalo risulta essere il quarto pi\u00f9 potente Asha'man conosciuto, rispettivamente dopo Taim, Logain e Narishma (il quinto, contando anche Rand al'Thor) perci\u00f2 viene scelto per accompagnare Rand e Logain all'incontro in Altara con la \"Figlia delle Nove Lune\" (che in realt\u00e0 \u00e8 una trappola di Semirhage), nel corso del quale Donalo resta ferito dalle \"Damane\", ma viene subito dopo \"Guarito\" da Nynaeve; nel corso del Libro XIV si scopre che Donalo ed Ayako sono stati forzatamente convertiti all'ombra e partecipano all'Ultima Battaglia nel gruppo guidato da Alviarin. In seguito Androl e Pevara riescono ad intrappolare questo intero gruppo in uno \"stedding\", grazie ad un trucco. Androl subito dopo si ripromette di ricercare una soluzione per tentare di curare la conversione forzata che ha subito il suo amico Donalo. Questo Asha'man possiede il raro talento di saper Leggere i residui e lo dimostra riaprendo un Passaggio direttamente dove era fuggito Androl.\nDuhara Basaheen.\nDuhara Basaheen: Aes Sedai e Adunante domanese dell'Ajah Rossa, in passato \u00e8 stata Custode degli Annali per l'Amyrlin Sierin Vayu, in seguito Duhara diventa Adunante dopo l'elezione di Elaida come Amyrlin Seat; inviata come consigliera in Andor, viene respinta sdegnosamente da Elayne; infine si scopre che appartiene all'Ajah Nera. Durante il prequel \"Nuova Primavera\", Duhara fu scelta inaspettatamente come Custode degli Annali dall'Amyrlin Sierin Vayu, che pur provenendo dall'Ajah Grigia, scelse due sorelle rosse quali sue pi\u00f9 strette collaboratrici; negli ultimi libri della saga troviamo che Duhara ricopre il ruolo di Adunante per l'Ajah Rossa ed in seguito \u00e8 stata inviata da Elaida in Andor, per fare da consigliera ad Elayne Trakand; Elayne per\u00f2 l'accoglie con estrema durezza, respingendo l'offerta di accettarla come sua consigliera e facendola allontanare dal palazzo reale di Caemlyn. Nel corso del Libro XII Ewgene, leggendo la lista di Verin, scopre la sua reale appartenenza ma non ha idea di dove si trovi. Di nuovo, nel corso del Libro XIII, Duhara cerca invano di entrare nel Palazzo Reale di Caemlyn, ma viene respinta dai servitori di Elayne, inoltre cerca di complottare con Lady Ellorien. Nel corso del Libro XIV viene infine eliminata da Aviendha sulle pendici di Shayol Ghul.\nDoniella Alievin.\nDoniella Alievin fu una Amyrlin Seat che regn\u00f2 dal 306 al 332 della Nuova Era. Fu l'ultima Amyrlin ad essere una \"sognatrice\" prima di Egwene, la quale ha affermato che le note di Doniella sulle profezie del Ciclo Karatheon sono state studiate almeno quanto le profezie stesse. In particolare, ai fini della vittoria durante l'Ultima Battaglia, sar\u00e0 importante la nota di Doniella che afferma che i sigilli dovranno essere rotti quando \"verr\u00e0 la luce\".\nDyelin Taravin.\nDyelin Taravin: grande nobildonna di Andor a capo della Casata Taravin; ha superato i quaranta anni e viene descritta con il volto forte e come molto bella, nonostante alcune rughe e la presenza di un po' di capelli grigi nella sua capigliatura dorata. \u00c8 uno dei principali personaggi di supporto, con alcuni capitoli che vengono narrati o descritti dal suo punto di vista.\nCirca venticinque anni prima dell'inizio della saga, nel corso della guerra di successione di Andor, alla morte della regina Mordrellen, Lady Dyelin, che era gi\u00e0 da tempo una amica di Morgase, la appoggi\u00f2 nella sua ascesa al trono, rimanendo poi una delle pi\u00f9 fidate alleate della regina Morgase, fino alla presa di potere da parte di Rahvin. Quando, poco dopo, Rand conquista Caemlyn, Dyelin si fa ricevere pi\u00f9 volte da lui, lo consiglia e gli racconta alcuni particolari sulle dinastie regnanti, che lui gli ha chiesto, rivelandogli cos\u00ec, anche se inconsapevolmente, molte parentele, compreso il fatto che sua madre sia Tigraine Mantear e che perci\u00f2 Galad Damodred sia suo fratellastro. La donna comunque non \u00e8 completamente convinta delle buone intenzioni del Drago e mantiene un certo sospetto nei suoi confronti. Successivamente Dyelin fa imprigionare ad Aringill Elenia e Naean, avversarie politiche di Elayne, la legittima erede al trono, perch\u00e9 le due avevano cominciato a manovrare per conquistarsi il regno. In seguito, nonostante alcune altre grandi casate vorrebbero eleggere proprio Dyelin come nuova regina, lei rifiuta l'offerta ed anzi appoggia fedelmente Elayne, la figlia di Morgase, sin dal suo ritorno in Andor, profondamente convinta che sia la migliore regina che si possa avere in una situazione simile. Inoltre Dyelin rischia addirittura di essere uccisa per difendere Elayne e prova cos\u00ec ancora una volta la propria fedelt\u00e0. Nel Libro X Dyelin \"viaggia\" molte volte con Reanne presso gli altri grandi nobili del regno, cercando di convincerli ad appoggiare Elayne, e riesce cos\u00ec a portare con s\u00e9 nella capitale quattro Alti Seggi ed un nutrito gruppo di armati, da impiegare per respingere l'assedio di Arymilla Marne, che a sua volta rivendica il trono. Nel Libro XI Dyelin, mentre Elayne viene rapita dall'Ajah Nera e Birgitte si muove per liberarla, guida una parte dell'esercito lealista e riesce a mantenere la porta di Caemlyn, le cui difese stavano per soccombere, a causa del tradimento di alcuni mercenari; poi Dyelin guida il contrattacco attraverso la stessa porta, mentre Elayne attacca i nemici alle spalle, il che comporta la disfatta di Arymilla Marne. Alcuni giorni dopo, quando Elayne \u00e8 gi\u00e0 riuscita ad ottenere il supporto di undici casate, Dyelin riesce a convincerne altre tre ad appoggiarla, assicurandole cos\u00ec una pi\u00f9 salda ascesa al trono. Nel corso del Libro XIII Dyelin resta sempre al fianco di Elayne, assistendo al suo ricongiungimento con Mat e Morgase e poi agli abili maneggi della giovane regina, per assicurarsi una presa pi\u00f9 salda anche sul trono di Cairhien.\nE.\nEadyth.\nEadyth: Aes Sedai, Adunante e capo dell'Ajah Azzurra durante \"Nuova Primavera\". Era grassoccia, aveva una faccia tonda ed era molto anziana, infatti aveva gi\u00e0 i capelli completamente bianchi; aveva un carattere molto spiccio ed a quel tempo era il capo delle azzurre che accolse Moiraine e Siuan quando entrarono nell'Ajah.\nEamon Valda.\nEamon Valda nei primi libri \u00e8 un Lord capitano dei Manti Bianchi, che si trova dapprima a Caemlyn a fomentare dissenso contro la regina Morgase e poi segue la principessa Elayne portata a Tar Valon, per poi infine essere richiamato ad Amador da Pedron Niall. Appena giunto alla Fortezza della Luce, inizia a complottare con Asunawa e quasi certamente provoca la morte del suo predecessore, in combutta con l'Alto Inquisitore. Eletto perci\u00f2 Lord Capitano Comandante, guida per un breve periodo i Figli della Luce. Quando Amador viene conquistata dai Seanchan, Valda sfugge alla loro avanzata perch\u00e9 in quel momento si trova nel nord di Amadicia, con il grosso delle sue truppe. Dopo la sconfitta definitiva degli eserciti di Ailron, ultimo re di Amadicia, Valda accetta il punto di vista di Asunawa di prestare giuramento ai conquistatori Seanchan. Prima di ricongiungersi a loro per\u00f2, Valda viene sfidato a duello da Galad Damodred, perch\u00e9 ha stuprato la sua madre adottiva, Morgase di Andor. Inaspettatamente Galad vince il duello contro Valda e lo uccide, nonostante quest'ultimo fosse spadaccino molto pi\u00f9 abile di lui (Valda infatti era un Maestro Spadaccino con diritto di portare una Spada con il Marchio dell'Airone).\nEasar Togita.\nEasar Togita: \u00e8 il re dello Shienar.\nEben Hopwil.\nEben Hopwil: \u00e8 un Dedicato Asha'man e viene descritto come un incanalatore piuttosto giovane, di circa sedici anni, magrolino, con un grande naso e grandi orecchie, con i foruncoli sul volto. Eben compare nel corso del VI Libro: \u00e8 tra i primi Asha'man ad essersi arruolato e si trova gi\u00e0 alla fattoria (che diventer\u00e0 poi la Torre Nera) quando Rand vi accompagna per la prima volta Mazrim Taim. Alla fine del medesimo libro Eben partecipa alla Battaglia dei Pozzi di Dumai per liberare il Drago Rinato, al termine della quale venne scelto da Rand tra i nove Asha'man che da quel momento avrebbero costituito la sua scorta personale. Di conseguenza Eben lo segue fino a Cairhien e si dimostra molto fedele, ad esempio in alcuni missioni in Illian ed Andor; sempre al seguito di Rand, Eben poi combatte durante la conquista della stessa citt\u00e0 di Illian e quindi partecipa alla campagna del Drago in Altara. Dopo l'attentato subito dal Drago nel Palazzo del Sole di Cairhien, da parte di alcuni Asha'man rinnegati, Eben, manipolato da Cadsuane (assieme a Damer Flinn e Jahar Narishma), accetta di farsi legare come Custode da Daigian Sedai dell'Ajah Bianca per farsi proteggere e per evitare di essere accusato ingiustamente come un traditore ed essere giustiziato. Sempre nel Palazzo del Sole Eben e Daigian successivamente dimostrano di aver sviluppato un tenero rapporto, come quello di un fratello con una sorella maggiore. Nel Libro IX Eben e Daigian raggiungono Rand a Far Madding, al seguito di Cadsuane e di numerosi altri. L\u00ec Eben collabora al piano escogitato da Cadsuane per liberare il Drago tenuto prigioniero in citt\u00e0. In seguito, durante la battaglia per la Pulitura di Saidin, Eben si lega in circolo con Daigian, Beldeine e Nesune, per perlustrare la zona e proteggere il lavoro di Rand. Essi incontrano una bella donna che incredibilmente abbraccia \"saidin\" (\u00e8 la Reietta Aran'gar), non potendo fare altro, Eben le si getta contro per permettere a Daigian di reagire e di respingerla. Muore quindi eroicamente durante questo gesto. Nel Libro XII Daigian mostra ancora molto cordoglio per la perdita del suo giovane custode, piangendo di nascosto durante la notte e rifiutando a Nynaeve di farsi guarire.\nEdarna Noregovna.\nEdarna Noregovna: Aes Sedai dell'Ajah Azzurra, venne eletta come Amyrlin Seat nell'anno 64 della nuova Era e govern\u00f2 per cinquantun anni; viene considerata l'Amyrlin pi\u00f9 abile politicamente nella storia recente della Torre Bianca e Siuan l'ha spesso citata ad Egwene come esempio da seguire.\nEdarra.\nEdarra: \u00e8 una Sapiente degli Aiel Neder Shiande, che guida un gruppo di cinque altre sue pari (Carelle, Delora, Janina, Marline e Nevarin) al seguito di Perrin Aybara, mentre egli compie la sua missione nel sud del continente. Viene descritta con una apparenza poco pi\u00f9 vecchia di quella di Perrin, con penetranti occhi azzurri ed una notevole forza nell'Unico Potere. Gi\u00e0 dalle sue prime apparizioni a Cairhien nel libro VI, Edarra fa parte del gruppo che guida tutte le Sapienti dei vari clan Aiel, assieme a Sorilea ed Amys. Edarra e le altre Sapienti trattano le due Aes Sedai che hanno seguito Perrin, cio\u00e8 Seonid e Masuri, come fossero delle loro apprendiste, finch\u00e9 negli ultimi libri non sono soddisfatte della loro educazione alla maniera Aiel. Edarra e le altre Sapienti intervengono spesso nel tentare di orientare Perrin, ma alla fine lo trattano con molto rispetto e collaborano con lui.\nEdesina Azzedin.\nEdesina Azzedin: Aes Sedai dell'Ajah Gialla, viene mandata come ambasciatrice a Tarabon dalle ribelli di Salidar; successivamente viene catturata e ridotta alla condizione di \"damane\" dai Seanchan che conquistano Tanchico, ma Edesina riesce a non farsi spezzare finch\u00e9 viene portata ad Ebou Dar; laggi\u00f9 viene liberata da Matrim Cauthon, con il quale mantiene un buon rapporto nel viaggio di ritorno verso Caemlyn; nel Libro XIII si congeda da Mat per tornare assieme a Teslyn e Joline alla Torre Bianca.\nEdorion.\nEdorion: Lord Tairenese, Generale di Stendardo nella Banda della Mano Rossa e leader dei Martelli, segue Talmanes in Altara, guidando uno stendardo di cavalleria.\nEgeanin.\nEgeanin Sarna: \u00e8 un capitano di vascello Seanchan che diventa amica di alcuni dei protagonisti. \u00c8 stata a lungo una capitana di vascello nella flotta Seanchan; viene presentata come alta, robusta e muscolosa, dura ed autorevole. Porta spesso sulle spalle una spada nel fodero. \u00c8 uno dei principali personaggi di supporto, con alcuni capitoli o paragrafi che vengono narrati o descritti dal suo punto di vista.\nEgeanin compare per la prima volta nel secondo libro, dove \u00e8 la capitana di una nave Seanchan, che cattura il vascello di Bayle Domon e lo costringe a seguirla fino a Falme. Nel quarto libro Egeanin si trova a Tanchico in missione di recupero delle \"sul'dam\" fuggite da Falme; l\u00ec per\u00f2 scopre che le \"sul'dam\" sono in grado di imparare ad incanalare, quando prova a far indossare un \"a'dam\" a Bethamin. Ne ha un'ulteriore conferma quando a Tanchico fa amicizia con Elayne e Nynaeve che le spiegano alcune cose sulla capacit\u00e0 di incanalare e le fanno perdere alcuni pregiudizi nei confronti delle Aes Sedai. Sempre a Tanchico Egeanin inizia la sua relazione con Bayle Domon, che sta aiutando Elayne e Nynaeve. I due prestano dunque aiuto alle due giovani Ammesse contro le sorelle dell'Ajah Nera, insediatesi nel palazzo della Panarca, ed in seguito promettono di gettare l\"a'dam\" maschile sul fondo dell'oceano. La loro nave viene per\u00f2 intercettata dai Seanchan e perci\u00f2 Egeanin, per evitare guai, consegna l\"a'dam\" maschile alla Alta Signora Suroth. Grazie a questo, Egeanin viene innalzata al Basso Sangue, mentre invece Bayle Domon e la sua ciurma vengono ridotti a \"da'covale\", perch\u00e9 si ribellano agli ordini. Egeanin per\u00f2 compra Domon e lo fa diventare suo \"so'jhin\". Nel nono libro Egeanin e Bayle Domon ricompaiono: arrivano ad Ebou Dar, con la necessit\u00e0 di fuggire, perch\u00e9 i Cercatori della Verit\u00e0 stanno indagando su di loro. Perci\u00f2 decidono di aiutare Matrim Cauthon nei suoi piani di fuga dalla citt\u00e0. In particolare Egeanin procura le tre \"sul'dam\" necessarie a liberare le Aes Sedai rese \"damane\". Dopo la fuga Egeanin contende brevemente a Mat la guida del gruppo, ma ben presto \u00e8 costretta a cedergli il comando. Egeanin e Domon, sempre pi\u00f9 innamorati accompagnano quindi Mat nell'attraversare l'Altara, assumono una nuova identit\u00e0 ed alla fine si sposano. Egeanin per\u00f2 ha inizialmente dei problemi nei confronti di Tuon, che la tratta in maniera piuttosto dura per il suo tradimento. Ad ogni modo, pur con un certo scetticismo, la donna fornisce a Mat alcuni consigli su come corteggiare Tuon. Nel Libro XIII Egeanin e Domon, una volta raggiunta Caemlyn, lasciano il gruppo di Mat e seguono le Aes Sedai Teslyn, Joline ed Edesina, fino alla Torre Bianca. Nel Prologo del Libro XIV Egeanin e Domon raggiungono con un sotterfugio i Campi di Merrilor, dove riescono a farsi portare dal Gaidin Sleete alla presenza di Nynaeve. Quest'ultima, dopo averli aspramente rimproverati per aver consegnato la Banda di Dominazione a Suroth, decide di Portarli dall'Amyrlin Egwene. Egeanin in cuor suo, per farsi perdonare questa grave colpa, si ripromette di servire Egwene come se fosse una sua \"so'jhin\". Inizialmente Egwene guarda la donna Seanchan con molto sospetto ela fa tenere d'occhio dalle guardie e da Gawyn. Per\u00f2 quando Egwene rischia di venire catturata nel campo delle Aes Sedai conquistato dagli Sharani, Egeanin arriva in suo soccorso, ottenendo finalmente la fiducia dell'Amyrlin. Quando Gawyn muore durante l'Ultima Battaglia, Egwene lega Egeanin come suo nuovo Gaidin, cos\u00ec da sostenerla durante i combattimenti. Ma il legame dura poco perch\u00e9 Egwene, quando capisce che per lei \u00e8 ormai finita, slega Egeanin, ordinandole di trovare i Sigilli e di distruggerli quando sar\u00e0 il momento propizio. Egeanin perci\u00f2 si reca da Logain, che custodisce i Sigilli, e gli comunica le ultime volont\u00e0 dell'Amyrlin Seat.\nEgwene, in uno dei suoi sogni premonitori, ha visto che una donna seanchan, con delle spade sulle spalle, arriver\u00e0 un giorno a salvarla da una situazione di estremo pericolo. Dalla sua descrizione e dal fatto che Egeanin abbia raggiunto Egwene a Merrilor si deduce che questa donna provvidenziale possa essere proprio la ex capitana.\nEgwene al'Vere.\nEgwene al'Vere: una delle protagoniste, Amyrlin Seat.\nElaida a'Roihan.\nElaida do Avriny a'Roihan: Aes Sedai e Adunante dell'Ajah Rossa e Amyrlin Seat. Proviene da una casata nobile minore del Murandy; ha circa cinquanta anni ed \u00e8 una donna altera, volitiva ed intelligente, di grande influenza presso le Aes Sedai, ma spesso le sue capacit\u00e0 di discernimento vengono offuscate dalla sua sete di potere e di grandezza. \u00c8 uno dei maggiori antagonisti dei protagonisti, con anche molti capitoli che vengono narrati o descritti dal suo punto di vista.\nCronologicamente il personaggio di Elaida fa la sua prima comparsa nel prequel della saga (\"Nuova Primavera\"). \u00c8 una Aes Sedai che ha ottenuto da poco lo scialle, ma la sua forza in \"saidar\" la pone molto in alto nella gerarchia. In questo libro Elaida, pur con l'intenzione di voler aiutare Moiraine e Siuan nel test per diventare Aes Sedai, si comporta in maniera crudele e scorretta, guadagnandosi di conseguenza una punizione dalla Maestra delle Novizie. Questo fatto porter\u00e0 Elaida a diventare una implacabile nemica delle due giovani donne. Venti anni dopo, nella saga vera e propria, Elaida compare gi\u00e0 nel primo libro, quando Rand la incontra a Caemlyn nel palazzo reale di Andor. Elaida infatti ha scelto di diventare la consigliera personale della regina Morgase Trakand di Andor, perch\u00e9, quando sin da quando era ancora una Ammessa, aveva avuto una predizione, secondo la quale la linea dinastica di Andor sarebbe stata la chiave per vincere l'Ultima Battaglia contro l'Ombra. In presenza di Rand, Elaida ha un'altra premonizione, in cui afferma che quel giovane uomo spaccher\u00e0 il mondo, ma non comprende subito che lui possa essere il Drago Rinato ed inoltre non pu\u00f2 impedire il suo rilascio da parte della regina. Quando Elaida si accorge del suo probabile errore, per lei sar\u00e0 troppo tardi per intervenire, perch\u00e9 Rand ha gi\u00e0 lasciato Caemlyn per lo Shienar, guidato da Moiraine. Nel libro secondo si viene a sapere che Elaida ha nel frattempo lasciato l'Andor, per accompagnare la principessa Elayne Trakand alla Torre Bianca, dove quest'ultima, molto dotata nell'Unico Potere, dovr\u00e0 essere istruita come Aes Sedai. L'aver portato una ragazza cos\u00ec dotata alla Torre Bianca, fa guadagnare ad Elaida un notevole prestigio, perci\u00f2 grazie a questo successo ed alla sua influenza, Elaida viene eletta Adunante per l'Ajah Rossa, nonostante la sua et\u00e0 sia ancora relativamente giovane. Sempre alla Torre Bianca, Elaida interroga severamente le ragazze amiche di Rand, di ritorno da Falme e pur disapprovando, partecipa quindi al test tenuto da Egwene per diventare una Ammessa. Elaida in seguito si infuria molto per la nuova scomparsa delle ragazze, quindi, tenendo sotto stretta osservazione Min Farshaw, intuisce il coinvolgimento di Siuan e di Moiraine con il Drago Rinato. Perci\u00f2, senza essere consapevole dell'appoggio dell'Ajah Nera, si mette a capo dell'intrigo e poi del vero e proprio colpo di Stato, che porta alla caduta di Siuan Sanche. Ci\u00f2 comporta anche la elezione di Elaida come nuova Amyrlin Seat al posto di Siuan. Il colpo di Stato per\u00f2, contrariamente alle sue aspettative, provoca una strage e la spaccatura della Torre Bianca: infatti solamente un terzo delle Aes Sedai la riconosce come nuova Amyrlin, mentre invece un altro terzo delle sorelle, guidate dall'intera Ajah Azzurra, si ribellano, fuggono da Tar Valon e poi organizzano una Torre Bianca in esilio, nel villaggio abbandonato di Salidar. Come Amyrlin Seat, accecata dai suoi sogni di grandezza (inizia la costruzione di un palazzo immenso, che dovrebbe offuscare la grandiosit\u00e0 della stessa Torre Bianca) e dai suoi piani di potere, Elaida prepara due spedizioni molto ambiziose: la prima, guidata da Galina Casban ha l'ordine di catturare il Drago Rinato; la seconda guidata da Toveine Gazal, ha come ordine la distruzione della Torre Nera; entrambi questi due progetti per\u00f2, si risolvono in due disastri completi. Questi fatti la mettono perci\u00f2 in completa balia della sua Custode degli Annali, la bianca Alviarin (che in realt\u00e0 \u00e8 il capo dell'Ajah Nera), che, ricattandola e costringendola a subire delle punizioni, la costringe anche ad instaurare dentro alla Torre un clima di odio e di sospetto reciproco tra le Ajah, e verso l'esterno di dichiarare una pregiudiziale nei confronti del Drago Rinato e di tutti quelli che lo appoggiano senza il consenso della Torre Bianca. Ma neppure la rimozione di Alviarin e l'arrivo dell'esercito delle ribelli di Salidar ad assediare Tar Valon, riescono a risolvere i problemi di questa Amyrlin Seat, che ormai risulta invisa anche a molte delle Aes Sedai, che inizialmente l'avevano appoggiata, persino all'interno della stessa Ajah Rossa. Tra queste vi \u00e8 di sicuro Tarna Feir, che rimpiazza malvolentieri Alviarin come Custode degli Annali. Inoltre lo stesso capo delle Rosse Tsutama Rath arriva persino ad affermare di non essere pi\u00f9 disposta a soprassedere ai gravi errori compiuti dall'Amyrlin. Elaida pare sempre pi\u00f9 consapevole dei propri fallimenti, ma anzich\u00e9 riuscire a reagire, sembra diventare sempre pi\u00f9 preda dell'abuso dell'alcol. Nel corso del Libro XII Elaida si comporta in maniera ancor pi\u00f9 tirannica e lunatica, alienandosi di conseguenza l'appoggio delle sorelle rimaste dentro la Torre ed arrivando addirittura a proporre un quarto giuramento di fedelt\u00e0 all'Amyrlin Seat. Ad esempio si comporta in maniera psicologicamente crudele con Meidani mentre viene servita loro la cena da parte di Egwene, che nel frattempo \u00e8 stata catturata dalle fedeli di Elaida e ridotta nuovamente ad una Novizia. Poi, nel corso di un'altra cena con alcune Adunanti, Elaida viene totalmente ridicolizzata da Egwene; perci\u00f2 Elaida, proprio di fronte alle Adunanti, fustiga severamente la giovane donna con il Potere (un atto totalmente illegale) e quindi la confina in una cella, accusandola di essere una Amica delle Tenebre. Ci\u00f2 provoca la reazione addirittura di Silviana, una Rossa molto stimata e che era stata scelta da Elaida come propria Maestra delle Novizie. Silviana prende le difese di Egwene di fronte all'intero Consiglio ed accusa Elaida per il suo comportamento; Elaida di conseguenza rimuove e fa imprigionare anche Silviana, nominando Katerine Alruddin come suo nuova Maestra delle Novizie. Tutto questo alla fine provoca una spaccatura all'interno della stessa Ajah Rossa (tra coloro che sostengono Elaida e quelle che sostengono Silviana) ed induce inoltre le Adunanti ad intervenire: fanno liberare Egwene ed impongono ad Elaida una punizione trimestrale. Ma quella stessa notte, durante il raid dei Seanchan alla Torre Bianca, Elaida viene catturata, ridotta a \"damane\" e rinominata Suffa. Nel corso del Libro XIII la \"damane\" Suffa ricompare brevemente, quando viene mostrata dalla \"der'sul'dam\" all'Imperatrice Fortuona. Suffa chiede piet\u00e0 offrendo in cambio di s\u00e9 stessa decine di altre Aes Sedai, ma le sue offerte vengono ignorate ed il suo comportamento viene punito severamente, per poi infine venire costretta a mostrare come aprire un passaggio per il \"Viaggiare\".\nQuando ha ottenuto lo scialle da Aes Sedai, Elaida si \u00e8 ritrovata nella fascia alta della gerarchia, la sua forza in \"saidar\" infatti risultava superata solo da quella di Cadsuane Melaidhrin e da pochissime altre (nel frattempo decedute) ed era alla pari con quella di Lelaine e Romanda. Dopo che hanno ottenuto lo scialle, Moiraine e Siuan in pochi anni l'hanno per\u00f2 eguagliata, ponendosi cos\u00ec al suo stesso livello nella gerarchia. Elaida ha inoltre il Talento rarissimo di poter fare delle Profezie, cio\u00e8 saper predire in maniera sempre esatta degli eventi futuri: nel corso della sua vita, in pochi, eccezionali momenti, viene colta all'improvviso da una specie di stato di alterazione della coscienza, durante il quale pronuncia parole sempre veritiere su fatti non ancora avvenuti; purtroppo per lei, quasi mai Elaida riesce a dare la giusta interpretazione di ci\u00f2 che ha previsto.\nElayne Trakand.\nElayne Trakand: una delle protagoniste e Aes Sedai dell'Ajah Verde. \u00c8 la figlia secondogenita della regina di Andor, Morgase, ed \u00e8 anche l'erede al trono, poich\u00e9 in Andor la successione avviene solo in linea femminile. \u00c8 una ragazza molto bella, di circa diciotto anni, alta, con occhi azzurri e capelli biondo-ramati, modellati in lunghi boccoli.\nElayne fa la sua comparsa nel primo romanzo della serie, quando Rand al'Thor cade, letteralmente, ai suoi piedi, scivolando da un muro all'interno del giardino del palazzo reale di Andor e questo incontro avr\u00e0 un peso determinate per entrambi. Elayne infatti si innamorer\u00e0 sul colpo del giovane pastore e quando si recher\u00e0 alla Torre Bianca, per essere istruita come Aes Sedai, diverr\u00e0 l'amica del cuore di Egwene, proprio l'ex fidanzata di Rand, ma diverr\u00e0 anche amica di Min, un'altra delle spasimanti del ragazzo; inoltre, sempre alla Torre Bianca, diverr\u00e0 grande amica anche di Nynaeve, arrivata come Egwene dai Fiumi Gemelli e che conosce personalmente Rand. Nel secondo libro Elayne accompagna Egwene e le nuove amiche a Falme, per gli intrighi di Liandrin Sedai, dell'ajah nera, che cerca di farle diventare tutte delle \"damane\", per ordine di un Reietto. Il piano avversario riesce parzialmente, perch\u00e9 solo Egwene viene catturata e schiavizzata dai Seanchan, mentre invece Elayne, Nynaeve e Min contribuiscono alla liberazione dell'amica e poi partecipano alla Battaglia di Falme, assistendo nel frattempo alla \u201cBattaglia in cielo\u201d di Rand contro Ishamael. Le ragazze tornano quindi alla Torre Bianca guidate da Verin, vengono punite per la loro presunta fuga, ma poi Egwene ed Elayne superano l'esame per diventare due Ammesse. Elayne accompagna poi Egwene e Nynaeve alla caccia dell'Ajah Nera, su ordine dell'Amyrlin Seat Siuan Sanche (durante questo viaggio incontrer\u00e0 per la prima volta Aviendha, fanciulla della lancia Aiel e diverr\u00e0 sua amica). Dopo varie vicende, le giovani donne giungono perci\u00f2 a Tear, dove vengono catturate dall'Ajah Nera e tenute nella Pietra come esche per attirare Rand. Mat le libera e quindi Elayne e le altre combattono gli avversari ed assistono al momento del riconoscimento di Rand quale Drago Rinato. A Tear finalmente Elayne dichiara il suo amore a Rand, un amore ricambiato dal ragazzo; per\u00f2 i due sono presto costretti a separarsi, perch\u00e9 Elayne deve proseguire la sua caccia all'Ajah Nera fino a Tanchico, mentre lui deve recarsi presso gli Aiel. Nel viaggio verso Tanchico Elayne scopre che le Cercavento del Popolo del Mare sono delle incanalatrici; promette di mantenere il loro segreto ed in cambio viene istruita sulla loro estesa capacit\u00e0 di manovrare i venti. A Tanchico Elayne e Nynaeve frustrano i piani dell'Ajah Nera e della Reietta Moghedien, ma sono costrette poi a fuggire dalla citt\u00e0, che \u00e8 preda della guerra civile. Da l\u00ec, attraversano Tarabon e l'Amadicia, dove vengono quasi catturate da Ronde Macura, una agente dell'Ajah Gialla; si nascondono dai loro nemici facendo i circensi nel serraglio di Valan Luca, finch\u00e9 non incontrano Galad Damodred a Samara e da l\u00ec raggiungono in nave Salidar, che \u00e8 diventato il rifugio delle Aes Sedai ribelli ad Elaida. Durante il viaggio accadono due eventi importanti per la storia della ragazza: Elayne riesce a riprodurre per la prima volta un \"ter'angreal\" nella forma di un \"a'dam\" (un evento mai accaduto in quel continente dalla Frattura del Mondo) e soprattutto lega Birgitte Silverbow come sua Custode, per salvarla da un attacco di Moghedien. Dopo l'arrivo a Salidar di Egwene e la sua elezione come Amyrlin Seat delle ribelli, Elayne ottiene finalmente dall'amica lo scialle come Aes Sedai e sceglie di entrare nell'Ajah Verde. Sempre a Salidar, Elayne incontra nuovamente Min; l'amica le fa conoscere una sua visione: il destino ha stabilito che loro due, ed un'altra donna, dovranno spartirsi l'amore di Rand. Elayne accetter\u00e0 la cosa con un po' di riluttanza e scoprir\u00e0 che questa terza donna non \u00e8 altri che la sua amica Aiel, Aviendha; la giovane donna Aiel ha infatti avuto una burrascosa relazione con Rand nel deserto Aiel e poco dopo arriva a Salidar con Mat per farsi punire da Elayne, secondo l'etica degli Aiel. Non solo Elayne non la punisce, ma spiega ad Aviendha la profezia di Min; perci\u00f2 le due ragazze decidono di rassegnarsi al loro destino e di restare assieme per approfondire la loro conoscenza e consolarsi a vicenda. Successivamente Elayne si reca ad Ebou Dar con Mat, Nynaeve ed Aviendha per recuperare la Coppa dei Venti, un ter'angreal capace di controllare il clima e gli eventi meteorici. Durante questi fatti Elayne fa amicizia con Mat, stipula un trattato con il Popolo del Mare (poich\u00e9 le loro cercavento sono le uniche in grado di utilizzare in maniera appropriata la Coppa dei Venti), si scontra con il Gholam e dopo aver utilizzato la famosa coppa per sistemare il tempo, finalmente torna in Andor per rivendicare il trono, credendo alla morte di sua madre. Elayne trova in Andor una situazione piuttosto caotica: molte zone del regno sono devastate per la guerra ed il clima impazzito; un enorme esercito della Marche del Nord preme ai confini, alla ricerca del Drago Rinato; la Torre Nera degli Asha'man, all'interno del regno, \u00e8 un'inquietante e vicina presenza; e soprattutto la sua successione al trono \u00e8 tutt'altro che scontata: infatti altri seri pretendenti si sono fatti avanti, raccogliendo eserciti. Da Caemlyn, la capitale assediata, Elayne riesce a fronteggiare la situazione, anche se con molte difficolt\u00e0. E poi ad aiutarla restano solo Birgitte e Aviendha, alla quale si lega come \u201csorella prima\u201d attraverso una cerimonia Aiel (infatti Nynaeve se ne va con Lan per aiutare il Drago Rinato). In seguito anche Aviendha la deve lasciare, perch\u00e9 l'amica deve completare la sua istruzione come sapiente Aiel. Durante questo periodo di incertezza, accompagnato anche dalle noie della presenza delle Cercavento del Popolo del Mare e delle \"Donne Sagge della Famiglia\", Elayne ha almeno il conforto di una visita di Rand. Elayne lo lega come Custode (assieme a Min ed Aviendha) ed i due finalmente consumano il loro amore, e Rand se ne va lasciando la giovane donna incinta di due gemelli. Alla conclusione dell'undicesimo volume, Elayne conquista finalmente il trono (assicurandosi l'appoggio di quattordici delle diciannove grandi casate nobili grazie anche alla sua fedele alleata, Lady Dyelin) e riesce anche a catturare la maggior parte delle sorelle Nere, a cui dava la caccia dal terzo volume. Nel corso del Libro XIII Mat ritorna a Caemlyn poco tempo dopo che Elayne \u00e8 riuscita a conquistare il trono. I due si incontrano affettuosamente ed inoltre Mat chiede ad Elayne di aiutarlo nella costruzione dei \"Draghi\" di Aludra. Elayne intuisce la potenza di queste armi da fuoco e perci\u00f2 accetta con entusiasmo di mettere a disposizione di Aludra, tutte le risorse del suo regno, riservandosi poi il possesso della maggior parte di questi cannoni. Inoltre Elayne assolda la Banda della Mano Rossa di Mat, come sua truppa mercenaria. Come ulteriore suggello del loro accordo, Elayne ottiene in cambio da Mat anche il suo medaglione/ter'angreal a forma di testa di volpe, cos\u00ec da poterlo finalmente studiare e dell'oggetto Elayne riesce a creare diverse copie, anche se non funzionanti perfettamente come l'originale. Poi, in un momento di assenza di Birgitte, Elayne si traveste da Reietta per cercare di ottenere delle informazioni da parte delle sorelle nere custodite nelle sue prigioni. Il suo piano inizialmente ha successo, ma inaspettatamente, proprio in quel momento, alcuni Amici delle Tenebre intervengono per liberare i prigionieri. Elayne si scontra perci\u00f2 contro Chesmal, Temaile ed Eldrith, che restano uccise, e con Doilin Mellar, che dopo averla ferita, riesce a fuggire con una delle copie del medaglione di Mat. Elayne e Birgitte, pi\u00f9 alcune Donne della Famiglia, escogitano quindi un piano ed aiutano Mat ad eliminare il Gholam, che imperversa a Caemlyn, minacciando il giovane \"ta'veren\" ed i suoi amici. Dopo che Egwene ha riunificato la Torre, la Amyrlin richiede ad Elayne di sottoporsi al test per lo scialle e poi ai giuramenti, ma poich\u00e9 Elayne \u00e8 incinta, le permette di attendere dopo il parto, per non compromettere la salute dei suoi figli. Egwene inoltre chiede ad Elayne di creare nuovi \"intessisogni\", poich\u00e9 Sheriam ha rubato e consegnato a Mesaana quasi tutti quelli in possesso delle Aes Sedai. Intanto Gawyn, il fratello di Elayne, torna a Caemlyn perch\u00e9 non riesce ad instaurare un buon rapporto con la sua amata Egwene. Elayne discorrendo con lui, riesce per\u00f2 a fargli capire il punto di vista di Egwene e poi di quanto sia sbagliato tutto il suo odio nei confronti di Rand. Nel frattempo Elayne consolida sempre pi\u00f9 il suo potere sull'Andor, requisendo le propriet\u00e0 delle casate a lei avverse, per poi assicurarsi l'appoggio di diverse casate di Cairhien, riassegnando loro queste stesse propriet\u00e0. Perci\u00f2, grazie a questi nuovi appoggi viene accettata con pi\u00f9 sicurezza, come nuova regina di Cairhien dove si reca per sedersi sul Trono del Sole e raccogliere le truppe per l'Ultima Battaglia. Superato senza danni, un tentativo di assassinarla, grazie all'attenzione di Birgitte, Elayne si reca alla Piana di Merrilor, con tutte le sue armate al seguito, per ricongiungersi con l'Amyrlin Egwene e per incontrare di nuovo il Drago Rinato. La notte prima del grande incontro a Merrilor, Elayne riceve la terribile notizia che Caemlyn \u00e8 in fiamme, conquistata da un'orda di Progenie dell'Ombra. Recatasi sul posto e resasi conto che ormai non c'\u00e8 pi\u00f9 nulla da fare, ordina l'evacuzione e si prodiga nel portare soccorso ai profughi della citt\u00e0. Il giorno successivo, pur provata dalla terribile nottata e dalla sua condizione (\u00e8 incinta ormai da diversi mesi), partecipa comunque all'incontro con tutte le nazioni a Merrilor. Laggi\u00f9 enumera a Rand i punti deboli delle sue proposte, ma poi lo aiuta a trovare una soluzione accettabile a tutti nella stipula del trattato di alleanza e nella cosiddetta \"Pace del Drago\". In particolare evidenzia che se anche i Seanchan non sottoscriveranno i trattati, sar\u00e0 impossibile che altre nazioni li possano rispettare. Subito dopo Rand la nomina comandante in capo degli eserciti della Luce. In questa veste Elayne decide di suddividere le forze a sua disposizione in quattro contingenti, ognuno dei quali dovr\u00e0 affrontare le quattro principali minacce, affidando queste armate a ciascuno dei quattro rimanenti Grandi Capitani. Lei personalmente si occuper\u00e0 assieme a Davram Bashere di trovare una soluzione per i Trolloc che si sono annidati tra le rovine di Caemlyn. Seguendo i piani del Capitano, i Trolloc vengono attirati quindi fuori dalla citt\u00e0 fin dentro al Bosco di Braem, nel quale vengono decimati con continui attacchi. Da l\u00ec si fanno seguire dai Trolloc fino alle porte di Cairhien. L\u00ec Elayne scopre con orrore che oltre all'armata nemica che li sta inseguendo, ce ne \u00e8 un'altra che si sta avvicinando rapidamente da un'altra direzione. Intuisce di essere caduta in una trappola e fa arrestare Bashere, che in effetti \u00e8 stato manipolato surrettiziamente da Hessalam attraverso Tel'Aran'Rhiod. Quindi si prepara ad annientare la prima armata, per poi affrontare con disperazione la seconda, con le poche forze che le saranno rimaste. Fortunatamente Logain e gli Asha'man che hanno appena liberato la Torre Nera, vengono in soccorso ed aiutano ad eliminare anche questa seconda minaccia. Scoperte le manipolazioni di Hessalam, Elayne, Egwene e Fortuona decidono di affidare il comando degli eserciti a Matrim Cauthon, perch\u00e9 grazie al suo medaglione che lo protegge, \u00e8 l'unico che non pu\u00f2 essere manipolato dai Reietti. Mat decide di affrontare i nemici a Merrilor ed Elayne lo aiuta ad elaborare i piani. Per\u00f2 all'inizio della battaglia resta sconvolta quando Mat all'ultimo cambia completamente i piani. Perci\u00f2 si reca da lui infuriata e lungo il percorso affronta la minaccia di uno stormo di Draghkar che attaccano dal cielo. Mat quindi le spiega che c'\u00e8 una spia nel posto di comando, perci\u00f2 ha dovuto modificare quello che avevano pianificato. Successivamente Elayne si sposta nel settore della battaglia dove si trovano le sue truppe, cos\u00ec da tenerne alto il morale, combattendo anche direttamente con l'utilizzo di \"Saidar\". Laggi\u00f9 viene raggiunta da Doilin Mellar, che travestito da profugo le si avvicina con altri suoi seguaci e poi l'attacca all'improvvisto. Elayne viene catturata e Birgitte uccisa davanti ai suoi occhi. Quindi Mellar si presta a torturare Elayne, sottraendole dal ventre i feti dei suoi gemelli. Olver per\u00f2 suona il Corno di Valere, il che richiama immediatamente Birgitte dalla morte come Eroina del Corno. Birgitte elimina subito Mellar e i suoi seguaci. Anche Elayne rimonta in sella, si mostra alle sue truppe per far vedere che non \u00e8 caduta in battaglia e poi contribuisce alla riscossa assieme a Birgitte e agli altri Eroi. Dopo la vittoria a Merrilor, Elayne raggiunge Shayol Ghul, dove nel frattempo Rand ha affrontato vittoriosamente Shai'tan. Di fronte al corpo morente di Rand, Elayne non si scompone molto; infatti ha intuito, come Min ed Aviendha, attraverso il suo Legame da Gaidin, che Rand ha trasferito il suo spirito dal suo corpo morente, a quello sano di Moridin. Perci\u00f2 poco dopo Elayne assiste impassibile alle commemorazioni funebri e brucia la sua pira assieme a Min, aviendha e Tam al'Thor, padre adottivo di Rand.\nElayne \u00e8 una delle pi\u00f9 potenti incanalatrici in \"saidar\", la parte femminile dell'Unico Potere, si trova infatti allo stesso livello di Egwene e di Aviendha (e dell'apprendista cercavento Metarra) ed \u00e8 superata in potenza unicamente da una dozzina di altre donne (da Nynaeve, dalle cinque Reiette, dall'ex damane Alivia, dalla novizia-nonna Sharina, dalla cercavento Talaan e da due Sapienti Aiel), ma poich\u00e9 Elayne \u00e8 molto giovane, probabilmente in futuro, sviluppando il suo potere, riuscir\u00e0 ad eguagliare o anche superare almeno alcune di queste incanalatici pi\u00f9 anziane, che attualmente risultano pi\u00f9 forti di lei. Elayne ha mostrato il talento particolare di saper copiare i \"ter'angreal\" (gli strumenti che utilizzano l'Unico Potere), cio\u00e8 \u00e8 in grado di riprodurre quei \"ter'angreal\" di cui conosca in buona parte il funzionamento e l'utilizzo (oltre ad un \"a'dam\" senza guinzaglio, ha riprodotto soprattutto diversi strumenti per entrare in \"Tel'Aran'Rhiod\"). In certi casi ha anche intuito, almeno in parte, il funzionamento di alcuni \"ter'angreal\" ancora sconosciuti, come la \"Coppa dei Venti\". Elayne infine ha mostrato anche di saper produrre alcuni \"ter'angreal\" originali, di sua completa invenzione (il pi\u00f9 notevole tra questi \u00e8 un disco di pietra verde che permette alle persone deboli nell'Unico Potere di creare le tessiture di illusione, cos\u00ec da potersi mascherare o rendere invisibili). Ad Ebou Dar Elayne ha trovato e raccolto una ricca e variegata collezione di \"ter'angreal\" che custodiva nel suo palazzo reale di Caemlyn; la giovane Aes Sedai aveva l'intenzione di studiarli in maniera approfondita, per capirne i segreti e riuscire anche a produrne alcuni di nuova concezione; in questo potr\u00e0 essere aiutata dalla sua sorella prima Aviendha, che ha recentemente mostrato un talento complementare a quello di Elayne: quello di saper capire, senza pericoli, a cosa servano molti \"ter'angreal\" di cui sino a quel momento si era ignorato l'uso.\nElayne ha legato con la tessitura da Custode il Drago Rinato e l'eroina del Corno di Valere, Birgitte Silverbow. Si \u00e8 anche legata ad Aviendha con il legame di sorellanza Aiel. Elayne \u00e8 inoltre una delle tre compagne del Drago Rinato ed attualmente porta in grembo due gemelli concepiti con lui. Essendo la primogenita femmina della regina Morgase, Elayne risulta Figlia-Erede del trono di Andor e cugina, sebbene alla lontana, del Drago Rinato; essendo inoltre figlia di Lord Taringail Damodred, ha poi potuto pretendere al trono di Cairhien (in verit\u00e0 a Cairhien non esiste la successione in linea solo femminile come in Andor, quindi teoricamente il suo fratellastro maggiore, Galadedrid, la precedeva in linea di successione e suo fratello gemello Gawyn, poteva vantare i suoi stessi diritti). Sempre per questa parentela Moiraine Damodred risultava essere una sua prozia.\nEldrith Jhondar.\nEldrith Jhondar: Aes Sedai dell'Ajah Marrone, rivelata come appartenente all'Ajah Nera nel gruppo di Liandrin. Sorella dalla faccia rotonda e paffuta, dopo Liandrin, \u00e8 la pi\u00f9 alta nella gerarchia tra le sorelle dell'Ajah Nera; ha un Custode di nome Kennit che vorrebbe giustiziarla, perch\u00e9 ha scoperto la sua appartenenza all'Ajah Nera, perci\u00f2 Eldrith, piuttosto che decidersi ad ucciderlo o sciogliere il legame, \u00e8 spesso costretta a mascherare il legame per cercare di seminarlo; dopo i fatti di Tear, di Tanchico e dell'Amadicia, Moghedien ordina a questa sorella (oltre che ad Asne, a Temaile ed a Chesmal) di seguirla fino a Samara, per cercare di catturare Elayne e Nynaeve; per\u00f2 dopo la cattura di Moghedien a Salidar, da parte di Nynaeve, queste quattro nere, capeggiate proprio da Eldrith, si dirigono verso l'Andor, perch\u00e9 sanno che Elayne prima o poi dovr\u00e0 tornare l\u00ec, per cercare assicurarsi il trono; a Caemlyn, dopo aver catturato brevemente Elayne in casa di Lady Shiaine, queste sorelle, assieme a Falion e Marrilin, che si trovavano gi\u00e0 in citt\u00e0 (al servizio di Lady Shiaine), vengono a loro volta imprigionate. Nel corso del Libro XIII Eldrith si scontra con Elayne nelle prigioni del Palazzo Reale di Caemlyn e viene resa incosciente, quindi viene pugnalata a morte da Daved Hanlon.\nElenia Sarand.\nLady Elenia: maggior esponente femminile della Casata Sarand, alla scomparsa della regina Mordrellen Mantear aveva tentato l'ascesa al trono, vinto per\u00f2 da Morgase Trakand; quando quest'ultima viene ritenuta morta, Lady Elenia ritorna a pretendere il trono, ma viene imprigionata ad Aringill da Dyelin Taravin e da altri grandi Lord; in seguito viene liberata da Lady Arymilla Marne che per\u00f2 la costringe a dichiarasi per lei. \u00c8 per\u00f2 il suo cugino e marito, Lord Jarid, ad essere il capo della casata. Elenia viene catturata da Elayne durante l'assedio di Caemlyn, quindi tenuta prigioniera e spogliata dei suoi titoli e propriet\u00e0 in favore dei Lord Cairhienesi; viene per\u00f2 in parte risarcita se accetta di trasferirsi in esilio a Cahirien con altri titoli e propriet\u00e0. Suo marito Jarid nel frattempo ha raccolto ci\u00f2 che restava degli eserciti assedianti, nel vano tentativo di rovesciare la situazione. Alla vigilia dell'Ultima Battaglia Jarid impazzisce e viene abbandonato, legato ad un albero, prima dal suo esercito e poi dai suoi fedeli.\nEllorien.\nLady Ellorien: capo della Casata Traemane; aveva appoggiato l'ascesa al trono di Morgase Trakand, di cui era una intima amica; venne per\u00f2 fatta fustigare dalla Regina Morgase quando si trovava sotto l'influenza di Ravhin, perci\u00f2 in seguito rifiuta ostinatamente il suo appoggio ad Elayne; era tra i sei grandi Lord che avevano incontrano Egwene al'Vere e le Aes Sedai ribelli in Murandy. Quando Elayne ottiene il trono Lady Ellorien continua nel suo atteggiamento ostile; successivamente i suoi comportamenti e le sue frequentazioni con Duhara Sedai fanno sospettare che Ellorien sia una Amica delle Tenebre.\nElyas Machera.\nElyas Machera: Gaidin di Rina Hafden e Fratello dei lupi, amico di Perrin.\nElza Penfell.\nElza Penfell: Aes Sedai dell'Ajah Verde, giura fedelt\u00e0 al Drago Rinato, rivelata come appartenente all'Ajah Nera. Ha pi\u00f9 di 50 anni ed anche il suo Custode Fearil \u00e8 un Amico delle Tenebre; formalmente \u00e8 una sorella Verde e la sua affiliazione viene rivelata troppo tardi; infatti Elza fa parte del gruppo di sorelle che rapisce Rand e che perci\u00f2 viene imprigionata dopo i pozzi di Dumai; \u00e8 poi stata tra le prime a giurare fedelt\u00e0 al Drago Rinato, divenendo fin troppo fanatica in questo suo atteggiamento; in seguito, durante la battaglia nel corso della pulitura di \"Saidin\", si lega in cerchio con Merise e Narishma ed ottiene di manovrare i flussi di Callandor contro i Reietti, in questa maniera ha eliminato Osan'gar, convinta d'aver ucciso solo un Asha'man rinnegato e senza sapere che in realt\u00e0 fosse uno di Prescelti; nel Libro XII, su indicazione di Shaidar Haran, Elza aiuta Semirhage a liberarsi e poi nel suo tentativo di imprigionare Rand con la Fascia di Dominio, ma alla fine vengono entrambe uccise.\nErian Boroleos.\nErian Boroleos: Aes Sedai dell'Ajah Verde, ambasciatrice della Torre presso il Drago a Cairhien, catturata ai Pozzi di Dumai, giura fedelt\u00e0 al Drago. Inizialmente \u00e8 tra le sorelle che appoggiano Elaida ed \u00e8 tra le pi\u00f9 importanti rappresentanti dell'ambasceria inviata dalla Torre Bianca al Drago Rinato; Erian manteneva ben quattro Gaidin ma dopo la cattura del Drago, due vengono uccisi durante un tentativo di fuga da parte di quest'ultimo; dopo la battaglia dei pozzi di Dumai, Erian viene catturata e tenuta prigioniera presso le Sapienti Aiel nel loro campo di Cairhien; in seguito viene quasi sicuramente compulsa da Verin ed \u00e8 perci\u00f2 tra le prime cinque Aes Sedai prigioniere a giurare fedelt\u00e0 al Drago Rinato, e questo nonostante Rand gli abbia ucciso i due Custodi; osservando le aure durante l'episodio del giuramento, Min Farshaw predice che Erian servir\u00e0 il Drago Rinato, anche se alla propria maniera; nel corso del Libro XIV Erian \u00e8 nel gruppo di incanalatori che combattono sulle pendici di Shayol Ghul assieme ad Aviendha, per impedire ai nemici di raggiungere il Drago Rinato, le sue sorti per\u00f2 non vengono descritte.\nEscaralde.\nEscaralde \u00e8 una sorella proveniente da Far Madding, dall'aria dominante, nonostante la sua bassa statura; viene eletta Adunante dalle Marroni ribelli di Salidar, ha circa settanta anni e quindi sfiora a malapena i requisiti di una et\u00e0 adeguata a quella posizione. Nel Libro VI la vediamo che, nonostante tutti i suoi tentativi di imparare da Elayne, non \u00e8 forte e talentuosa abbastanza per riuscire a riprodurre dei \"ter'angreal\"; Escaralde, nel Libro X, assieme alle altre Adunanti Moria e Malind, propone l'alleanza con la Torre Nera per legare gli Asha'man come custodi (una mossa che la fa sospettare come appartenente all'Ajah Nera, ma di lei poi non si hanno pi\u00f9 notizie).\nEthenielle.\nEthenielle: \u00e8 la regina di Kandor.\nEvanellein.\nEvanellein: Aes Sedai e Adunante dell'Ajah Grigia, \u00e8 una Adunante anziana che depone Siuan ed elegge Elaida come Amyrlin Seat; in seguito si scopre che appartiene all'Ajah Nera. Ha superato i 100 anni di et\u00e0, famosa perch\u00e9 cura molto il proprio aspetto; partecipa al Consiglio per la deposizione di Siuan Sanche e poi a quello per eleggere Elaida come nuova Amyrlin Seat; inizialmente Elaida la fa partecipe al suo consiglio ristretto, ma come le altre sorelle che ne facevano parte, viene presto allontanata; Evanellein si infuria quando viene a conoscenza del disastro alla Torre Nera; nel libro XII non compare nell'elenco di Verin ma, assieme a molte altre, fugge dalla Torre poco prima della purga dell'Ajah Nera, lasciando di conseguenza il fondato sospetto che vi appartenga anche lei. I sospetti vengono confermati nel corso del Libro XIII, quando Evanellein viene uccisa da Egwene durante uno scontro in Tel'Aran'Rhiod contro l'Ajah Nera.\nEvin Vinchova.\nEvin Vinchova: \u00e8 un Asha'man della fazione di Logain Ablar. \u00c8 un Dedicato, viene descritto come giovane, con le guance rosee e che al massimo ha sedici anni. Vinchova si incontra per la prima volta nel Libro VII quando con Logain, Hardlin, Kajima e Norley cattura Toveine Gazal e alcune altre Aes Sedai, assieme a lei. Nel Prologo del Libro IX Androl Genhald, Canler, Donalo Sandomere, Evin Vinchova, Mezar Kurin e Welyn Kajima si incontrano con Logain, facendogli rapporto sulla situazione alla Torre Nera. Vinchova riferisce che alcuni dei nuovi reclutati nei Fiumi Gemelli sono un po' problematici. Nel Libro XIII Evin scopre che, a causa della \"Dreamspike\", non si aprono pi\u00f9 i \"Portali di Viaggio\" e perci\u00f2 si rivolge ad Androl, che lo invita a riprovare discretamente, in altre zone, esplorando il perimetro della Torre Nera; dagli altri viene detto che \u00e8 uno di quelli di cui ci si pu\u00f2 fidare, nel caso in cui scoppi la lotta con i seguaci di Taim. Nel prologo del libro XIV viene descritto da Androl come piuttosto forte nel potere. Nel secondo capitolo Evin annuncia trafelato a Pevara ed Androl che Welyn e la sua Aes Sedai Jenare sono tornati e sembrano anche loro convertiti a forza all'Ombra. Inoltre che Logain ha appianato i suoi contrasti con Taim e che torner\u00e0 il giorno dopo, il che fa sospettare che anche lui sia stato a sua volta convertito. Mentre Androl ed altri tentano di liberare Logain, Evin viene preso dagli sgherri di Taim, costretto a parlare e quindi convertito all'ombra. Androl con un raggiro lo fa scontrare con un altro Asha'man, cos\u00ec da creare un diversivo per liberarsi. Poco dopo Taim lo uccide.\nF.\nFaeldrin Harella.\nFaeldrin Harella: Aes Sedai dell'Ajah Verde, ambasciatrice delle ribelli presso il Drago a Caemlyn, gli giura fedelt\u00e0 ai Pozzi di Dumai. \u00c8 una Tarabonese dai capelli scuri per\u00f2, che mantiene ben tre custodi; fa parte dell'ambasciata di Salidar al Drago Rinato. In seguito all'attentato subito da Demira Sedai, compiuto da falsi Aiel, Faeldrin \u00e8 una delle sette Aes Sedai che si recano da Rand per protestare ed imporsi, venendo per\u00f2 scornate. Dopo la brusca rottura delle relazioni con il Drago che accade dopo questo episodio, Faeldrin \u00e8 tra le nove sorelle che seguono Bera e Kiruna al salvataggio di Rand e perci\u00f2 gli giura fedelt\u00e0 ai Pozzi di Dumai; in seguito collabora con Merana ed Alanna a Tear, per sedare la rivolta degli Alti Signori; secondo una pre-visione di Min Farshaw, \u00e8 una delle cinque Aes Sedai che Rand tiene in pugno e di cui si pu\u00f2 fidare; nel corso del Libro XIV Faeldrin \u00e8 nel gruppo di incanalatori che combattono sulle pendici di Shayol Ghul assieme ad Aviendha, per impedire ai nemici di raggiungere il Drago Rinato, ma durante gli scontri viene per\u00f2 uccisa da Hessalam.\nFager Neald.\nFager Neald: \u00e8 un Dedicato Asha'man; viene descritto come un giovane uomo di circa diciassette anni, proveniente dal Murandy, che porta due baffetti cerati a forma di punta, alla moda del suo paese. Fager Neald fa la sua comparsa nel corso del VI Libro, quando partecipa alla Battaglia dei Pozzi di Dumai per liberare il Drago Rinato, catturato dalle Aes Sedai, fedeli di Elaida; al termine della battaglia viene scelto da Rand al'Thor tra i nove Asha'man che da quel momento avrebbero costituito la sua scorta personale. Dopo essere tornato a Cairhien, Rand assegna a Jur Grady ed a Fager Neald il compito di scortare ed aiutare Perrin Aybara nella sua missione nel sud del continente. Perci\u00f2 i due Asha'man si prestano ad aprire \"Portali di Viaggio\" nei vari spostamenti di Perrin e del suo numeroso seguito. Quando Perrin si reca a visitare Masema, Grady e Neald gli fanno da scorta. Dopo il rapimento di Faile, Grady e Neald, grazie ai loro \"Portali per Viaggiare\", fanno muovere rapidamente tutto il seguito di Perrin, da un luogo all'altro, all'inseguimento degli Shaido rapitori. I due per\u00f2 alla fine rimangono esausti per tutto questo lavoro. In seguito Neald accompagna Perrin ed un gruppo di suoi seguaci nella citt\u00e0 di So Habor, per comprare dei rifornimenti. Quando finalmente gli Shaido si accampano stabilmente a Malden, Neald e Grady catturano Galina Casban e la portano a parlare con Perrin. Neald quindi accompagna Perrin ed il generale Seanchan Tylee nella citt\u00e0 di Almizar, per ottenere \"raken, a'dam\" e soprattutto grandi quantitativi di Radice biforcuta. Nella citt\u00e0 Perrin subisce un attentato, ma Neald lo cura usando \"Tessiture di Guarigione\". Neald contribuisce quindi in modo fondamentale ai preparativi per la Battaglia di Malden aprendo continuamente Portali di collegamento tra i vari eserciti e poche ore prima della battaglia stessa, crea una nebbia per nascondere gli attaccanti. Neal per\u00f2 partecipa alla battaglia solo minimamente, perch\u00e9 ormai esausto per il lavoro gi\u00e0 svolto. Nel Libro XII, dopo la battaglia, Grady e Neald sono troppo esausti per aprire ancora dei Portali, cos\u00ec da rimandare a casa tutti i numerosi prigionieri tenuti dagli Shaido, perci\u00f2 hanno la necessit\u00e0 di riposarsi per alcuni giorni. Entrambi in compenso sono cresciuti molto nella loro forza nell'Unico Potere. All'inizio del Libro XIII Grady e Neald vengono morsicati da strani serpenti velenosi, apparsi per una Bolla di Male, vengono curati e si salvano, ma ci\u00f2 contribuisce ulteriormente a rallentare i progetti di Perrin di allontanarsi velocemente dal luogo in cui si \u00e8 accampato nei pressi della strada di Jehanna. Quando finalmente si ristabiliscono Neald, assieme alle Sapienti ed alle Aes Sedai, impara come legarsi in circolo, cos\u00ec da permettere la creazione di Portali pi\u00f9 grandi; tuttavia la \"Dreamspike\" piazzata dall\"'Assassino\", impedisce ancora una volta di andarsene, mentre intanto i Manti Bianchi di Galad Damodred catturano i carri di rifornimento di Perrin e minacciano di ingaggiare battaglia. Perrin riesce per\u00f2 ad accordarsi in qualche modo con Galad, evita la battaglia con i Manti Bianchi e poi riesce a distruggere la \"Dreamspike\", perci\u00f2 tutti gli incanalatori al suo seguito si legano in cerchio ed aprono un enorme Portale per evacuare al pi\u00f9 presto i seguaci di Perrin in Andor. Nel nuovo campo vicino a Whitebridge Perrin, per concentrarsi su tutto quanto \u00e8 accaduto, si dedica al lavoro manuale sulla forgia e poi crea il suo nuovo martello \"Mah'allenir\", chiedendo proprio a Neald di scaldare il metallo al punto giusto con Saidin. Fager Neald si lega in cerchio con le Sapienti per fornire pi\u00f9 Potere e scopre cos\u00ec di avere il raro talento di saper ricreare le leghe metalliche inscalfibili dell'Epoca Leggendaria. Mentre forgia il suo martello Perrin decide finalmente di dover accettare di prendere la guida dei suoi seguaci, capisce inoltre che saranno i Figli della Luce a finire nella trappola riservata a lui sulla strada di Jheanna, perci\u00f2 torna indietro segretamente con le sue truppe, interviene nella battaglia e li salva, mentre durante la battaglia Neald contribuisce a combattere la Progenie dell'Ombra. Ritornati al loro campo in Andor, Neald forgia altre armi speciali per gli Aiel, grazie al suo nuovo talento per la metallurgia con \"saidin\".\nFaile Bashere.\nFaile Bashere: \u00e8 una delle protagoniste della serie, giovane donna ventenne proveniente dalla Saldea, ha scuri occhi a mandorla e capelli neri, \u00e8 atletica, alta e abbastanza bella, nonostante gli zigomi pronunciati ed il naso adunco, tipici della gente del suo paese. \u00c8 uno dei maggiori personaggi di supporto, quasi protagonista in alcuni dei libri, come il X e l'XI, con numerosi capitoli che vengono narrati o descritti dal suo punto di vista.\nZarine ti Bashere t'Aybara meglio conosciuta come Faile (\"il falco\", nella lingua antica) \u00e8 la figlia di Lord Davram Bashere, Maresciallo Generale della Saldea e zio della Regina Tenobia, che perci\u00f2 risulta sua cugina; dopo suo padre, Faile risulterebbe quindi seconda nella linea di successione al trono.\nFaile compare la prima volta nel terzo libro della saga, quando si imbatte in Perrin, Loial, Moiraine e al'Lan Mandragoran, che sono sulle tracce di Rand. Viene descritta come una giovane donna molto indipendente, che ha deciso di abbandonare il suo paese per dedicarsi all'avventura, si \u00e8 recata perci\u00f2 ad Illian, dove ha giurato secondo gli usi nella piazza di Tammuz ed \u00e8 diventata una Cercatrice del Corno di Valere. Nonostante Zarine mantenga nascosta agli altri la sua parentela principesca, Moiraine intuisce l'origine della ragazza. Frequentando il gruppo di eroi e partecipando alle loro avventure, Zarine inizia un rapporto tumultuoso con Perrin, che culmina durante il medesimo libro nel salvataggio della ragazza da parte di Perrin: Faile resta mortalmente imprigionata in \"Tel'Aran'Rhiod\" a causa di un ter'angreal trappola, piazzato dall'Ajah Nera contro Moiraine, e Perrin la segue nel Mondo dei Sogni e dopo una battaglia contro le mortali illusioni di quella dimensione, riesce a liberarla, dichiarando in qualche maniera il suo amore.\nNei libri successivi Faile e Perrin continuano a frequentarsi, nonostante i tentativi di Berelain di frapporsi nella loro relazione. Nonostante alcuni litigi con lui, Faile segue Perrin nei Fiumi Gemelli, contribuendo in maniera determinate alla cacciata delle orde Trolloc. Nel corso di queste vicende il loro amore si approfondisce ed i due si sposano, anche se Perrin ha deciso di compiere questo passo soprattutto per salvarla, cercando di convincerla ad abbandonare la zona del pericolo. Dopo aver contribuito alla ricostruzione dei Fiumi Gemelli, diventando in pratica il Signore e la Signora del luogo, i due tornano a Caemlyn, dove incontrano nuovamente Rand ed i genitori di Faile, che approvano il genero. Da l\u00ec la coppia si sposta a Cairhien al seguito del Drago Rinato e mentre Perrin libera Rand, catturato dalle Aes Sedai fedeli ad Elaida, Faile, rimasta in citt\u00e0, contribuisce a smascherare i delitti e gli intrighi che Colavaere Saigan ha compiuto per conquistare il trono.\nIn seguito la coppia si sposta nel sud del continente, in missione per il Drago Rinato, devono infatti contattare il Profeta Masema e la regina di Ghealdan); essi vengono accompagnati da un numeroso e variegato seguito: Aes Sedai, Sapienti Aiel e Fanciulle della Lancia, Asha'man, Berelain con il suo largo seguito di Mayenesi, Cairhienesi addetti ai carriaggi ed infine numerosi compaesani dei Fiumi Gemelli, come scorta personale.\nLa regina di Ghealdan, Alliandre, \u00e8 velocemente costretta dalla situazione e dall'abilit\u00e0 ta'veren di Perrin, ad allearsi con loro e quindi al Drago Rinato, ma il folle Profeta Masema, con il suo sterminato seguito di fanatici \"Fautori del Drago\" crea invece molte difficolt\u00e0. Nel corso di questi primi eventi, Faile e Perrin incontrano anche Morgase d'Andor che sta fuggendo dai Figli della Luce e dai \"Fautori del Drago\", l'ex Regina si presenta sotto falsa identit\u00e0 (non fidandosi di Perrin) e quindi viene assunta da Faile come propria cameriera personale.\nMentre Perrin sta nuovamente trattando con il Profeta, Faile e molte donne del suo seguito (tra cui le due regine Alliandre e Morgase) vengono rapite da un gruppo di sbandati Aiel al seguito degli Shaido. Le donne si trovano cos\u00ec ridotte a \"gai'shain\" e devono servire Sevanna; ma devono anche sottostare alle minacce ed ai ricatti di Therava e delle altre Sapienti Shaido, mentre al contempo la Aes Sedai Nera Galina (che si trova nelle loro stesse condizioni), le ricatta a sua volta. Faile dimostra nuovamente tutta la sua abilit\u00e0 e forza durante la prigionia, pianifica pi\u00f9 volte piani di fuga e diventa praticamente l'anima segreta della resistenza dei \"gai'shain\", tanto che pi\u00f9 della met\u00e0 dei prigionieri le giura fedelt\u00e0.\nAl termine dell'undicesimo libro, Perrin, alleatosi persino con i Seanchan, libera finalmente la moglie, sbaragliando gli Shaido nella battaglia di Malden e liquidando i seguaci di Masema. Nel prologo del Libro XII \u00e8 Faile stessa, di nascosto da Perrin, che con alcuni dei suoi, insegue e rintraccia Masema ed i pochi seguaci che ancora gli restano, eliminandoli tutti. In seguito, con le altre donne che hanno subito la prigionia con lei, si reca di notte a commemorare Rolan e gli altri defunti che le hanno aiutate con gli Shaido nel momento del bisogno, ma che poi sono state costrette a tradire per venire liberate.\nNel Libro XIII Faile collabora con Perrin per uscire dalla situazione di pericolo in cui li sta stringendo Graendal. Durante queste fasi Faile si accorda con Berelain per fugare ogni voce riguardante il presunto tradimento di Perrin con lei. Successivamente in Andor, Faile aiuta a convincere la Regina Elayne a far diventare Perrin sovrintendente dei Fiumi Gemelli.\nNel Libro XIV Faile si trova a Merrilor e riceve da Egwene il compito di portare di nascosto il Corno di Valere a Mat. Da Tar Valon per\u00f2 Faile e il suo convoglio, vengono dirottati da una bolla di male fin nel mezzo della Grande Macchia. Il Corno viene rubato ma Faile ed Olver riescono a recuperarlo e giungere fino al campo di battaglia di Merrilor. Quindi Faile incita Olver a fuggire in groppa a Bela con il Corno, per cercare di raggiungere Mat, mentre lei attira su di s\u00e9 l'attenzione dei Trolloc. Dopo la battaglia, Perrin riesce infine a ritrovare Faile svenuta ed in fin di vita ed a farla salvare da Nynaeve.\nFaiselle.\nFaiselle: Aes Sedai e Adunante dell'Ajah Verde; si rifugia a Salidar, resta Adunante tra le ribelli e poi mantiene questa posizione anche dopo la riunificazione della Torre. \u00c8 una sorella dalla tipica carnagione ramata dell'Arad Doman, robusta d'aspetto e dalla faccia squadrata; di lei viene detto che rimane difficilmente turbata da qualcosa e che \u00e8 determinata nelle sue decisioni. Faiselle era un'Adunante alla Torre Bianca, quando avvenne la deposizione di Siuan Sanche, ma non fu convocata a quel Consiglio. Perci\u00f2 in seguito si \u00e8 rifugiata a Salidar, assieme alle altre ribelli, dove riprende il suo ruolo nel nuovo Consiglio (in realt\u00e0 poi si scoprir\u00e0 nel Libro XII che fu inviata dalle ribelli dal capo dell'Ajah, Adelorna Bastine, per cercare di riportarle alla Torre). Come Adunante nel Consiglio ribelle, Faiselle fa apparentemente parte della fazione guidata da Lelaine e dopo l'elezione di Egwene come Amyrlin, discute proprio con Lelaine su come limitare l'influenza di Sheriam sulla giovane; in seguito, come la maggior parte delle Adunanti anziane che hanno abbandonato la Torre, Faiselle vota contro tutte le decisioni che potrebbero portare ulteriori spaccature con le sorelle rimaste a Tar Valon e quindi si prodiga per favorire i colloqui di pace; dopo la riunificazione della Torre, Faiselle viene riconfermata come Adunante e quindi partecipa alla convocazione segreta del Consiglio, indetta da Romanda, per limitare i poteri di Egwene e poi vota no all'idea di lasciare a quest'ultima il potere di trattare con i sovrani; subito dopo vota per\u00f2 a favore delle modifiche al regolamento per la convocazione del Consiglio stesso.\nFalion Bhoda.\nFalion Bhoda: Aes Sedai dell'Ajah Bianca, rivelata come appartenente all'Ajah Nera nel gruppo di Liandrin. Viene descritta come fredda, dalla faccia lunga e con scuri capelli lucidi; dopo i fatti di Tear, di Tanchico e dell'Amadicia, Falion (assieme ad Ispan) viene inviata ad Ebou Dar da Moghedien alla ricerca del deposito segreto di \"Ter'angreal\" della \"Famiglia\". Nella citt\u00e0 altarana le due nere decidono di fare una cosa gradita ai Reietti, cercando anche di catturare Elayne e Nynaeve, ma falliscono entrambi i loro obbiettivi. Per punizione Moridin scherma temporaneamente Falion e l'affida come una serva a Lady Shiaine a Caemlyn, che la punisce pi\u00f9 volte severamente e la fa stuprare e seviziare da Doilin Mellar ed altri Amici delle Tenebre. Con Doilin Mellar riesce comunque a stabilire un accordo reciproco, per scambiarsi informazioni. Successivamente, sempre a Caemlyn, Falion viene catturata da Elayne, assieme alla sua padrona ed altre nere del gruppo. Nel corso del Libro XIII Falion viene per\u00f2 fatta fuggire da alcuni altri Amici delle Tenebre; nel corso del Libro XIV viene infine eliminata da Aviendha sulle pendici di Shayol Ghul.\nFaolain Orande.\nFaolain Orande: Ammessa e poi Aes Sedai dell'Ajah Azzurra, fedele di Egwene a cui giura spontaneamente fedelt\u00e0. Nei primi libri della serie \u00e8 un'Ammessa e quindi una collega delle protagoniste (Egwene, Nynaeve ed Elayne), con le quali Faolain non va molto d'accordo, infatti lei, rispetto a loro, \u00e8 molto rigida nel rispettare e soprattutto nel far rispettare le regole. Quando Nynaeve ed Elayne raggiungono le Aes Sedai ribelli a Salidar, trovano che Faolain si trova con loro e che \u00e8 ancora un'Ammessa, anche se ormai risulta completamente pronta per diventare un'Aes Sedai, e perci\u00f2 a lei e Theodrin (che si trova nella sua identica posizione) viene riservato un trattamento particolare. Faolain viene innalzata allo scialle da Egwene al'Vere, il giorno stesso della sua elezione ad Amyrlin Seat e Faolain sceglie l'Ajah Azzurra. Questa elevazione allo scialle per decreto, per\u00f2 non convince affatto la maggior parte delle sorelle pi\u00f9 anziane, perci\u00f2 Faolain, pur non approvando inizialmente Egwene, in seguito le giura spontaneamente fedelt\u00e0 e spia Lelaine per la giovane Amyrlin; nel corso del Libro X pare per\u00f2 che Lelaine abbia scoperto il doppio gioco di Faolain; nel XII libro si scopre che Faolain \u00e8 stata mandata alla Torre Nera, assieme alla delegazione di Sorelle che devono legare parecchi Asha'man come Custodi, ma della delegazione non si hanno pi\u00f9 notizie e la presenza di Faolain tra di loro, in quanto seguace di Egwene, risulta alquanto strana, soprattutto perch\u00e9 le altre Aes Sedai finora non avevano ancora mostrato di riconoscerla come una piena Sorella; nel corso del Libro XIV la ritroviamo fuori dalla Torre Nera, appena liberata dall'Ombra e poco dopo Faolain lega un incanalatore come Custode; Faolain ha circa 30 anni e la sua forza in \"saidar\" la pone nella fascia alta della gerarchia.\nFedwin Morr.\nFedwin Morr: giovane Asha'man, viene descritto come un incanalatore piuttosto giovane, di circa sedici anni, di stazza robusta. Viene detto che inizialmente Fedwin aveva un blocco, che gli impediva di incanalare oltre un certo raggio dalla sua vista, cio\u00e8 non riusciva ad intrecciare tessiture efficaci oltre una distanza superiore ai cinquanta passi. Fedwin fa la sua comparsa nel corso del VI Libro, quando Rand al'Thor lo presenta a Mazrim Taim, la prima volta che lo porta alla fattoria (che diventer\u00e0 poi la Torre Nera), spiegando che lui e gli altri presenti, sono stati tra i primi ad essersi arruolati. Quando Rand in seguito fa nuovamente visita alla fattoria, per distribuire le spille da Dedicato o da pieno Asha'man nota Morr impegnato ad allenarsi con l'Unico Potere. Alla fine del medesimo libro Fedwin partecipa alla Battaglia dei Pozzi di Dumai per liberare il Drago Rinato, catturato dalle Aes Sedai, fedeli di Elaida, al termine della quale viene scelto da Rand tra i nove Asha'man che da quel momento avrebbero costituito la sua scorta personale. In seguito, durante il Libro VII, Fedwin accompagna il Drago prima a Cairhien e poi a Caemlyn, quindi viene lasciato l\u00ec come messaggero per Davram Bashere e il Capoclan Bael. Si scopre poi che Fedwyn, tutte le notti, per ordine di Rand \"ha viaggiato\" avanti ed indietro da Illian, per tenere informato il Drago sulla situazione laggi\u00f9 e poi successivamente si unisce ad Eben Hopwil e Jonan Adley, nei loro attacchi contro le fortificazioni difese da Sammael, cos\u00ec da distrarlo, finch\u00e9 Rand e gli altri Asha'man non conquistano la citt\u00e0 di sorpresa. Successivamente, nel Libro VIII, Rand invia Morr a spiare i Seanchan nei pressi di Ebou Dar in Altara, perch\u00e9 sembrano intenzionati a voler avanzare ed invadere il regno di Illian. Fedwin Morr ritorna quindi nel campo nei pressi della capitale, con la notizia che i Seanchan arriveranno presto ai confini ed inoltre che \"Saidin\" risulta molto strano da usare nei pressi di Ebou Dar (a causa dell'uso improprio della \"Coppa dei Venti\" da parte di Nynaeve, Elayne ed altre), ma Rand non d\u00e0 molto peso a questa notizia. Perci\u00f2 Morr \u00e8 presente quando il Drago, subito dopo, annuncia la sua intenzione di volere pulire \"Saidin\" dalla contaminazione di Shai'tan. Assieme ad altri Asha'man ed a Rand, entra quindi nella citt\u00e0 di Illian e viene poi inviato a raggruppare ed a trasportare altri uomini della Legione del Drago alla guerra. Morr partecipa a numerose battaglie della Campagna del Drago in Altara contro i Seanchan, trasportando truppe e combattendo direttamente il nemico, finch\u00e9, tra uno scontro e l'altro, torna da Rand giusto in tempo per \"guarirlo\", subito dopo essere rimasto ferito da una attentato ordito da traditori. Poi durante i preparativi per la battaglia finale, Morr guida verso sud, attraverso un \"portale di viaggio\", i Compagni di Illian. Infine sopravvive alla tempesta causata dal difetto di \"Callandor\", impugnata dal Drago. Al suo ritorno a Cairhien, Rand si fa accompagnare da Corlan Dashiva, Damer Flinn, Eben Hopwil e Fedwin Morr (nel frattempo promosso a pieno Asha'man), mentre si reca a visitare Cadsuane, ma lei non viene affatto impressionata dagli incanalatori, ma anzi riesce a destabilizzare di nuovo il Drago, provocandolo su \"Callandor\" ed i suoi difetti. Alla fine del libro, Morr si trova con Min Farshaw ed il Drago Rinato durante l'attentato che distrugge una intera ala del Palazzo del Sole di Cairhien, scampando per poco alla morte. Rand perci\u00f2 lascia Morr a difendere Min, mentre lui si mette alla ricerca degli attentatori. Al suo ritorno da Min, Rand trova che Morr nel frattempo \u00e8 completamente impazzito a causa della contaminazione di \"Saidin\", con la mente ridotta a quella di un fanciullo capriccioso, che per\u00f2 pu\u00f2 provocare devastazioni con l'uso improprio del Potere; perci\u00f2, pietosamente, Rand gli fa bere del veleno, cullandolo tra le braccia, mentre muore.\nFerane Neheran.\nFerane Neheran: Aes Sedai e Adunante a capo dell'Ajah Bianca. Viene descritta come una sorella piccola e squadrata, ma dal carattere fiero. Ferane ha pi\u00f9 di 150 anni ed in precedenza era gi\u00e0 stata Adunante per oltre quarant'anni. Ferane \u00e8 il capo dell'Ajah Bianca con il titolo di \"First Reasoner\" che rimane alla Torre Bianca dopo la frattura formatasi tra le sorelle che accettano Elaida come nuova Amyrlin Seat e quelle ribelli. Poich\u00e9 l'Adunante bianca Saroya si \u00e8 recata a Salidar, Ferane la rimpiazza direttamente nel Consiglio della Torre, facendosi riassegnare cos\u00ec l'incarico di Adunante, che aveva lasciato una decina di anni prima. In seguito Ferane viene notata mentre si incontra con alcuni dei Capi delle altre Ajah, per concordare le loro mosse, ma la cosa suscita i sospetti delle sorelle che le vedono; \u00e8 inoltre tra le Aes Sedai che promuovono maggiormente i colloqui di pace con le ribelli. Ferane si mostra poi furiosa con Alviarin per il discredito che ha portato sull'Ajah Bianca facendosi rimuovere dalla sua posizione di Custode degli Annali. Nel corso del libro XII, assieme a due altre sorelle bianche, sulla terrazza del suo appartamento, Ferane ha un lungo colloquio con Egwene (che dopo la cattura era stata nuovamente ridotta al ruolo di Novizia): Egwene spiega, mettendosi nei panni di una Bianca, cosa avrebbe fatto lei al posto di Elaida per entrare in contatto con il Drago Rinato; dopo questo discorso Ferane resta cos\u00ec impressionata dalla giovane donna, che le propone, una volta ottenuto lo scialle, di entrare nella sua Ajah. Sempre nel corso del libro XII si viene a scoprire che i Capi delle Ajah (ad eccezione della Rossa e della Azzurra), sorprese dalla deposizione di Siuan, dall'elezione di Elaida e poi dallo scoppio della ribellione, hanno deciso di intervenire a proprio favore elaborando un piano per cercare di riunificare e controllare la Torre, ad esempio attraverso l'elezione di Adunanti sostitutive troppo giovani e controllabili ed inviando alcune delle vecchie Adunanti tra le ribelli, per cercare di riappacificarle; alla fine del libro per\u00f2, visto il venir meno di questo piano, Ferane accetta l'idea di far rieleggere Egwene come nuova Amyrlin Seat della Torre riunificata e quindi, come Adunante, vota direttamente per questa elezione. Nel Libro XIII si legge che Ferane mantiene ancora il suo doppio ruolo di Capo dell'Ajah e di Adunante, in seguito essa vota a favore delle riforme proposte da Egwene per impedire le convocazioni segrete del Consiglio e regolare quelle normali a favore delle Adunanti stesse.\nFuryk Karede.\nFuryk Karede ha circa quarant'anni ed \u00e8 un Generale di Stendardo nella Guardia della Morte. Egli nacque in una famiglia di \"da'covale\" tessitori che per\u00f2 si vantava di aver avuto nobili origini. A quindici anni venne scelto per essere addestrato nella Guardia e sette anni dopo, venne assegnato alla tutela personale della piccola principessa Tuon, appena nata e subito Karede si distinse, sventando un attentato ai suoi danni. Assegnato in seguito ad altri incarichi, per i suoi meriti divenne ufficiale all'interno della Guardia. Riassegnato alla Guardia di Tuon quando lei era una bambina di circa una decina di anni, le salv\u00f2 nuovamente la vita (unico sopravvissuto all'attentato nella Guardia personale) e perci\u00f2 lei lo ringrazi\u00f2 donandogli la sua bambola. Karede conserv\u00f2 la bambola per dieci anni, finch\u00e9 non rimase distrutta in un incendio, in cui mor\u00ec eroicamente anche uno dei suoi stessi figli. In seguito Karede venne scelto prima per servire nella Guardia dell'Imperatrice, e poi per accompagnare l'Alto Signore Turak a Falme durante l\"'hailene\" ed era l'ufficiale di pi\u00f9 alto rango della Guardia della Morte, al di qua dell'oceano. Dopo che Suroth ha riorganizzato i Seanchan nelle Terre Bagnate ed ha conquistato Tarabon, l'Amadicia ed Ebou Dar, Karede guida una parte dell'esercito che si scontra con gli Asha'man guidata da Rand al'Thor. L'esercito Seanchan viene battuto e respinto, ma Karede riesce comunque ad ottenere alcuni successi, perci\u00f2 viene nominato Generale di Stendardo. Dopo la scomparsa di Tuon ed avere parlato con un Cercatore della Verit\u00e0, Karede si mette sulle tracce della \"Figlia delle Nove Lune\" ed infine riesce ad individuare il campo di Mat Cauthon dove \u00e8 ospitata. Con grande coraggio Karede entra personalmente nel campo ed assiste sconcertato alla scena del matrimonio tra Tuon e lo stesso Mat, che cos\u00ec diventa Principe dei Corvi; subito dopo Karede scorta Tuon fino alla salvezza, ad Ebou Dar, dove personalmente si occupa di arrestare la traditrice Suroth. Nei libri successivi Karede, come capo delle guardie del corpo, rimane fedelmente al fianco di Tuon che nel frattempo \u00e8 diventata la nuova imperatrice Fortuona. Nel Libro XIV per ben due volte non riesce ad impedire che degli Uomini Grigi si avvicinino all'imperatrice nel tentativo di assassinarla. Perci\u00f2 Fortuona, riconoscendo la sua indubbia fedelt\u00e0 e le circostanze attenuanti, per non condannarlo vanamente a morte per questo grave fallimento, lo manda a combattere in prima linea con tutto il suo plotone di Guardie, cos\u00ec da ottenere una morte gloriosa. Mat per\u00f2 lo intercetta assieme ad altri della Guardia della Morte e lo convince a farsi seguire nelle fasi finali dell'Ultima Battaglia, perch\u00e9 per loro sar\u00e0 come essere in prima linea.\nG.\nGabrelle.\nGabrelle: Aes Sedai dell'Ajah Marrone, \u00e8 una Sorella alta e di carnagione scura, che partecipa alla spedizione contro la Torre Nera guidata da Toveine Gazal; la spedizione \u00e8 un disastro e non solo Gabrelle viene catturata, ma viene addirittura legata da Logain Ablar con un legame da Custode, che comporta anche un certo grado di \"Compulsione\". Per\u00f2 \u00e8 molto acuta e spregiudicata, perci\u00f2, contrariamente a Toveine che si trova nella sua identica posizione e non sa come comportarsi, Gabrelle non si fa problemi a cercare di sedurre Logain per tentare di carpirgli informazioni utili per trovare un modo per uscire dalla prigionia; purtroppo per Gabrelle per\u00f2, il legame la fa sprofondare sempre pi\u00f9 in una specie di attaccamento emotivo verso l'uomo. Gabrelle convince inoltre Toveine a mantenere un atteggiamento collaborativo di tutte le catturate, anche con gli altri Asha'man, cos\u00ec da trovare una via di fuga; inoltre di rinunciare a voler comandare le sorelle prigioniere e di accettare anzi la guida di Desandre e Lemai, le due tra di loro, che risultano pi\u00f9 alte nella gerarchia. Quando Logain infine lascia la Torre Nera, Gabrelle e Toveine lo accompagnano in quasi tutti i suoi spostamenti successivi. Nel Libro XIV si scopre che Logain ed il suo gruppo di amici sono stati catturati da Taim e quasi tutti convertiti forzatamente all'Ombra. Logain per\u00f2 ha resistito fino alla liberazione da parte di Androl ed altri seguaci. Anche Gabrelle non era stata ancora convertita, perci\u00f2 la ritroviamo nel Libro XIV durante l'Ultima Battaglia. Logain, che \u00e8 rimasto molto scosso dal trattamento ricevuto, la tratta con una certa ritrosia, ma alla fine si convince del suo affetto e fedelt\u00e0. Si fa perci\u00f2 guarire da Gabrelle dopo il duello con Demandred e si fa convincere da lei a rompere i Sigilli quando arriva il momento stabilito. Gabrelle \u00e8 un personaggio di supporto secondario, che per\u00f2 ha un intero lungo paragrafo del prologo del libro X che viene narrato dal suo punto di vista.\nGalad Damodred.\nGaladedrid Damodred: Lord Capitano Comandante dei Figli della Luce, il principe Galad \u00e8 il fratellastro di Elayne e Gawyn Trakand da parte di padre (Taringail Damodred) e fratellastro di Rand al'Thor da parte di madre (Tigraine Mantear). Viene sempre descritto come bellissimo, ma ha un carattere particolare: Galad fa sempre ci\u00f2 che ritiene sia giusto, nonostante le conseguenze negative che ne possano derivare. \u00c8 uno dei principali personaggi di supporto, con anche alcuni capitoli che vengono narrati o descritti dal suo punto di vista.\nQuando il piccolo Galad viene abbandonato da sua madre Tigraine, viene subito adottato dalla regina Morgase non appena lei si sposa con suo padre Taringail, e perci\u00f2 viene cresciuto come se fosse uno dei suoi figli. Galad ha dei buoni rapporti con Gawyn, ma invece Elayne non lo sopporta molto, trovando sbagliato il suo modo di comportarsi. Galad fa brevemente la sua prima comparsa nel corso del Libro I, quando si incontra con Rand al'Thor nei giardini del Palazzo Reale. In seguito Galad, assieme al fratellastro Gawyn, accompagna la loro sorella Elayne a Tar Valon. Laggi\u00f9 viene addestrato come un Custode e per la sua sfolgorante bellezza attrae l'attenzione di pi\u00f9 di una Aes Sedai. Ma lui si sente invece attratto da Egwene al'Vere, una novizia amica di Elayne, perci\u00f2 Galad si dispera per la scomparsa sua e della sorella che si sono recate a Falme. Dopo che le ragazze sono state riportate alla Torre da Verin, Galad e Gawyn ricevono una severa lezione, perdendo in un combattimento di allenamento contro Matrim Cauthon, che usa un bastone ferrato. In seguito Galad aderisce ai Figli della Luce perch\u00e9 ritiene molto giusta la loro filosofia, ma il giovane uomo ignora completamente tutti gli aspetti negativi di questa associazione. Galad ricompare nel Libro IV, quando ormai \u00e8 diventato un ufficiale dei Manti Bianchi. Incontra per caso Elayne e Nynaeve in un albergo in Amadicia, ma le due giovani donne fuggono di nascosto, non fidandosi completamente di lui. In seguito le ritrova a Samara una citt\u00e0 fluviale nel Ghealdan e le aiuta a fuggire da l\u00ec, perch\u00e9 quel territorio \u00e8 pericolosamente in rivolta per l'azione del Profeta Masema. Infine, quando Galad scopre che il nuovo Capitano Comandante, Eamon Valda, ha violentato Morgase, lo sfida a duello e lo uccide, venendo acclamato al suo posto come nuovo Capitano Comandante dei Figli della Luce, che Galad guida verso un'alleanza con le Aes Sedai (mentre un gruppo minore di Figli resta sotto il comando dell'Alto Inquisitore Asunawa). Vincendo il duello Galad guadagna anche il diritto di portare una \"Spada con il marchio dell'airone\". All'inizio del Libro XIII l'Alto Inquisitore Asunawa, grazie all'appoggio Seanchan, a nuovi reclutamenti di soldati ed al tradimento di alcuni esploratori, riesce a tendere una trappola a Galad, che per evitare spargimenti di sangue tra i Figli, accetta di farsi arrestare ed interrogare sotto tortura. Per\u00f2, di fronte al comportamento esemplare di Galad, anche dopo essere stato torturato, i Capitani dei Manti Bianchi si ribellano ad Asunawa, lo uccido e rimettono il comando nelle mani di Galad. In seguito, quando i Manti Bianchi trovano sulla loro strada il campo di Perrin Aybara e dei suoi seguaci, Jareth Byar riporta a Galad tutto ci\u00f2 che sa su di lui, descrivendolo come Progenie dell'Ombra e con tutto l'odio che lo caratterizza nei suoi confronti; perci\u00f2 Byar riesce quasi a provocare una battaglia tra i due eserciti. Galad per\u00f2 non si lascia convincere del tutto e quindi la scoperta che Morgase \u00e8 viva nel campo di Perrin, fa sospendere le sue decisioni. Madre e figlio parlano a lungo e l'intervento di Morgase permette di far svolgere un regolare processo contro Perrin, accusato ufficialmente di aver ucciso due Figli, molto tempo addietro, in uno \"stedding\" in Andor. Perrin ha cos\u00ec la possibilit\u00e0 di illustrare il proprio punto di vista, contro quello di Byar, facendo venire altri dubbi a Galad; egli viene comunque ritenuto colpevole di omicidio da parte di Morgase, ma con alcune attenuanti e perci\u00f2 non viene condannato immediatamente alla pena capitale, bens\u00ec la pena viene lasciata al giudizio di Galad, che sceglie di prendere altro tempo per pensare ad una condanna adeguata. Poco tempo dopo Perrin salva Galad ed i Manti Bianchi, i quali sono finiti nella trappola inscenata da Graendal contro lui stesso. Perrin cos\u00ec contribuisce in modo determinante a sbaragliare l'orda Trolloc, inoltre salva personalmente Galad dalla morte; quest'ultimo perci\u00f2 lo condanna a combattere assieme a lui all'Ultima Battaglia; Byar assiste alla scena e sempre pi\u00f9 furioso, cerca di colpire Perrin alle spalle, ma viene a sua volta fermato ed ucciso da Dain Bornhald, che ormai non crede pi\u00f9 alle sue menzogne. Perci\u00f2 Galad dopo aver avuto prova delle capacit\u00e0 e dell'onest\u00e0 di Perrin sceglie anche di allearsi con lui, per partecipare assieme all'Ultima Battaglia, perci\u00f2 guida i Manti alla Piana di Merrilor.Incontrando pi\u00f9 volte Perrin e poi alleandosi con lui, Galad ha anche l'occasione di fare sempre pi\u00f9 conoscenza con Berelain, la Prima di Mayene; come era stato predetto da Min Farshaw, tra questi due personaggi scoppia la scintilla dell'amore. Nel corso del Libro XIV Galad partecipa a varie fasi dell'Ultima Battaglia e scopre di essere fratello del Drago Rinato. Inizialmente presta l'aiuto suo e dei Manti Bianchi, a sua sorella Elayne, impegnata in Andor e Cairhien; successivamente combatte a Merrilor, dove, usando uno dei medaglioni inviatigli da Mat, elimina parecchi degli incanalatori Ayyad Sharani. Poco dopo aver trovato suo fratello Gawyn ormai morente, Galad sfida a duello Demandred, ma il Reietto lo colpisce a morte, dopo avergli anche amputato una mano. Annoura Larisen, che \u00e8 la Aes Sedai consigliera personale di Berelain, sfidando il pericolo, riesce a salvarlo e a portarlo a Mayene, sacrificando per\u00f2 la sua capacit\u00e0 di incanalare.\nGalina Casban.\nGalina Casban: Aes Sedai ed ex capo dell'Ajah Rossa, rivelata come vice capo dell'Ajah Nera. Viene descritta con i capelli corvini, di bell'aspetto, anche se di corporatura un po' robusta e con una espressione sempre dura sul volto; odia profondamente gli uomini, ama le donne ed ha fatto superare a Tarna Feir il suo blocco picchiandola ripetutamente; in seguito per\u00f2 Tarna ha rifiutato di avere una relazione con lei. Galina ha circa 110 anni e si trovava nella fascia alta della gerarchia delle Aes Sedai. \u00c8 uno degli antagonisti dei protagonisti, con anche alcuni capitoli che vengono narrati o descritti dal suo punto di vista. Galina \u00e8 stata l'Altissima (cio\u00e8 il capo) dell'Ajah Rossa per diciotto anni ed inoltre anche il vice Capo dell'Ajah Nera, seconda in comando subito dopo Alviarin; lei stessa si \u00e8 vantata dell'enorme potere che ha esercitato nella sua vita e delle azioni malefiche che ha compiuto, ad esempio nell'aver contribuito personalmente alla caduta di ben due Amyrlin Seat (vale a dire alla tortura ed uccisione di Tamra Ospenya e poi alla deposizione, interrogatorio e quietatura di Siuan Sanche, entrambe Aes Sedai provenienti dall'Ajah Azzurra). Galina fa la sua comparsa nella saga a partire dal prologo del Libro VI quando, su ordine di Elaida (ma anche della Ajah Nera), prende direttamente parte dell'ambasceria inviata al Drago Rinato, nella quale lei risulta essere tra i sei membri pi\u00f9 importanti ed influenti. Lungo la strada, Galina e le altre cinque ambasciatrici, si incontrano ed accordano con Sevanna ed altre Sapienti degli Shaido, sulla sorte da riservare al Drago Rinato. Una volta che la delegazione \u00e8 arrivata a Cairhien, Galina, Nesune e Coiren, si incontrano con Rand, cercando di corromperlo, donandogli enormi quantit\u00e0 di oro e gioielli; nel frattempo per\u00f2 prendono i contatti necessari per predisporre i propri piani e far giungere di nascosto altre Aes Sedai; infatti, quando \u00e8 evidente che Rand non torner\u00e0 spontaneamente con loro a Tar Valon, secondo gli ordini ricevuti da Elaida, Galina assume il comando della spedizione e guida le sorelle nel Palazzo del Sole, facendo scattare la trappola per catturarlo. Dopo la cattura del Drago, Galina \u00e8 tra quelle che lo picchiano e puniscono pi\u00f9 crudelmente, per cercare di spezzargli il carattere e sottometerlo; inoltre, sempre su ordine di Elaida, Galina cerca anche in tutti i modi di eliminare Gawyn Trakand, mettendolo in situazioni di pericolo; successivamente Galina riesce a fuggire indenne dalla battaglia dei pozzi di Dumai ma subito dopo viene fatta prigioniera dagli Shaido Aiel. Viene torturata pi\u00f9 volte a causa della sua ribellione ed inoltre per essere mostrata agli Shaido ed alle Sapienti come una Aes Sedai sottomessa e punita per le sue cattive azioni; viene infine ridotta ad essere una \"gai'shain\" personale di Sevanna, diventando nel frattempo anche l'interesse del sadismo della Sapiente Therava. Galina viene inoltre costretta a giurare su una Verga dei Giuramenti, che la costringe ad obbedire sempre agli ordini di tutte le Sapienti Shaido, compreso l'ordine di non incanalare senza il loro esplicito consenso. In seguito Galina cerca di liberarsi da questi vincoli, perci\u00f2 ricatta Faile e le altre sue compagne, che come lei sono state catturate dagli Shaido e di conseguenza le sprona e minaccia di continuo, affinch\u00e9 rubino per lei la Verga dei Giuramenti, che viene tenuta in custodia da Therava, nella sua tenda; finalmente, alla vigilia della battaglia di Malden, Galina ottiene la sospirata Verga e riesce a fuggire, tentando nel frattempo di uccidere Faile, Morgase, Alliandre e le loro compagne, ma alla fine viene ricatturata da Therava, che le promette che la terr\u00e0 sempre con s\u00e9 come la sua Lina, conducendola verso la Terra delle Tre Piegature. Le azioni di Galina sono state denunciate da Faile e da Perrin alle altre Aes Sedai, inoltre anche nella Torre Bianca si \u00e8 avuta ormai prova della sua appartenenza all'Ajah Nera.\nGarenia Rosoinde.\nGarenia Rosoinde, (il cui vero nome \u00e8 Zarya Alkaese): membro della Famiglia, \u00e8 una Saldeana che scapp\u00f2 dalla Torre Bianca circa settanta anni prima dell'inizio della Saga, mentre faceva la novizia, quindi ha una et\u00e0 di circa ottantacinque-novanta anni, anche se non sembra poi molto pi\u00f9 vecchia di Nynaeve. Come copertura faceva la mercante e poich\u00e9, da vera Saldeana, ha un carattere particolarmente vivo ed ostinato, viene mandata da Reanne alla Fattoria per punizione. Laggi\u00f9, poich\u00e9 \u00e8 forte in \"Saidar\" almeno quanto Lelaine e Romanda, viene scelta per far parte del circolo di tredici elementi che deve attivare la Coppa dei Venti. Quando i Seanchan attaccano Ebou Dar, Garenia fugge con tutta la Famiglia in Andor, al seguito di Elayne e Nynaeve. Dopo un certo tempo, Adeleas la riconosce come Zarya Alkaesa, la novizia fuggita cos\u00ec tanti anni prima, perci\u00f2 le viene di nuovo imposto il bianco, assieme a Kirstian e le due vengono trattate di conseguenza. Le due novizie-anziane nel frattempo intuiscono certi particolari degli omicidi perpetrati da una sorella nera, perci\u00f2 ne parlano con Vandene, che su suggerimento di Elayne e Nynaeve le prende come collaboratrici nelle indagini.\nGareth Bryne.\nLord Gareth Bryne: \u00e8 uno dei Cinque Grandi Capitani delle Terre Bagnate, l'ex Capitano Generale delle Guardie della Regina di Andor, oltre che l'ex amante della regina stessa, Morgase Trakand. Diviene poi Gaidin di Siuan Sanche. \u00c8 un maestro spadaccino possessore di una Spada con il Marchio dell'Airone. \u00c8 di statura leggermente alta, robusto, di mezza et\u00e0, con una faccia squadrata ed capelli scuri, ingrigiti sulle tempie. \u00c8 uno dei principali personaggi di supporto, con alcuni capitoli che vengono narrati o descritti dal suo punto di vista.\nLo si incontra per la prima volta nel Libro I, quando Rand al'Thor viene portato al cospetto della regina Morgase e Lord Gareth si trova con lei. L'arrivo di Rahvin in Andor causa la disgrazia di Lord Bryne, che viene malamente cacciato dalla regina e perci\u00f2 si ritira nelle sue tenute di campagna, alle Fonti di Core. Laggi\u00f9, per caso, arriva Siuan Sanche, l'ex Amyrlin Seat che \u00e8 stata quietata e deposta e che adesso cerca di raggiungere, con i suoi compagni, le Aes Sedai ribelli ad Elaida. Il gruppo di fuggitivi resta per\u00f2 coinvolto nell'incendio di una stalla, perci\u00f2 viene giudicato proprio da Lord Bryne, in qualit\u00e0 di signore del luogo. Nonostante i danneggiati chiedessero delle punizioni corporali, egli li condanna a rimanere in servizio presso di lui, per ripagare i danni. Dopo il giudizio per\u00f2, Siuan e gli altri non tengono fede ai solenni giuramenti prestati di restare a servire, e quindi con l'aiuto di Logain, riprendono la loro fuga. Gareth Bryne, pur non avendo riconosciuto Siuan, \u00e8 rimasto in qualche maniera affascinato dal suo sguardo e quindi decide, contro ogni logica, di inseguire lei ed i suoi compagni. Di conseguenza arriva anche lui a Salidar, dove le Sorelle ribelli si sono radunate. Le Aes Sedai lo coinvolgono subito nei loro piani, ingaggiando immediatamente Lord Bryne come nuovo comandante del loro esercito in formazione, perch\u00e9 il suo alto prestigio militare e le sue capacit\u00e0, potranno assicurare alla loro causa truppe numerose ed efficienti. In seguito all'elezione della nuova giovane Amyrlin, Gareth si mostra molto fedele ad Egwene al'Vere, spiegandole chiaramente la situazione e ponendosi completamente al suo servizio. Dopo che tutte le ribelli \"viaggiano\" dai confini meridionali di Andor, fino alle sponde dell'Erinin, Lord Gareth Bryne pone con successo l'assedio a Tar Valon. Nel frattempo inizia una burrascosa relazione tra lui e Siuan Sanche, che nel frattempo \u00e8 stata costretta dalle Aes Sedai a servirlo per tener fede ai giuramenti prestati. Quando Gawyn viene a sapere che Egwene \u00e8 tenuta prigioniera dentro alla Torre, si precipita dalle sorelle ribelli, ma Gareth cerca di convincerlo a trattenere la sua irruenza. Intanto si approfondisce il rapporto tra Gareth e Siuan, che spiega all'uomo il suo comportamento ed il fatto di non sentirsi una spergiura: per una persona ci sono giuramenti o impegni che hanno precedenza rispetto ad altri, il suo primo e precedente impegno, era quello di aiutare il Drago Rinato a raggiungere l'Ultima Battaglia e vincerla, un impegno a cui ha dedicato tutta la propria vita... solo dopo, se fosse sopravvissuta, aveva intenzione di rispettare tutti gli altri impegni presi, compreso quello di tornare alle Fonti di Core per servirlo. Quando i Seanchan attaccano con un raid la Torre Bianca, Siuan si allarma molto per la sorte di Egwene, ma Gareth si dimostra inizialmente molto riluttante ad intervenire. Ma di fronte alla determinazione di Siuan di recarsi ugualmente alla Torre Bianca con il solo Gawyn, Lord Gareth accetta di accompagnarla, purch\u00e9 lei esaudisca due sue richieste. La prima delle richieste \u00e8 che lei lo leghi come suo Custode, cosa che Siuan accetta prontamente. Durante la missione i due si salvano reciprocamente la vita, portando cos\u00ec a compimento una visione di Min Farshaw, che aveva predetto che se i due non restavano sempre uniti, entrambi sarebbero morti. La mattina seguente Gareth pone a Siuan la sua seconda richiesta: le chiede di sposarlo, ma solo dopo che lei avr\u00e0 terminato il suo impegno di aiutare il Drago Rinato. Nel libro XIII si incontra Bryne gi\u00e0 nel secondo capitolo, quando si reca da Siuan per rassicurarla a proposito della venuta di Rand nella Torre Bianca. In seguito fornisce alcuni buoni consigli a Gawyn che continua ad avere dei problemi con Egwene.\nGaul.\nGaul: \u00e8 il primo Aiel di cui si faccia conoscenza, \u00e8 un \"Cane di Pietra\" e appartiene al Clan degli Aiel Shaarad; viene mandato in esplorazione nelle Terre Bagnate alla ricerca del \"Car'a'carn\", ma viene fatto prigioniero nel Ghealdan da alcuni Cercatori del Corno di Valere e liberato da Perrin Aybara; ritrova Perrin a Tear e ne diventa un amico fraterno, perci\u00f2 lo segue nei Fiumi Gemelli e poi nelle avventure successive; \u00e8 innamorato della \"Fanciulla\" Chiad. Bair ha gi\u00e0 deciso che quando il Capoclan Jheran morir\u00e0, invier\u00e0 Gaul nel Rhuidean per diventare il nuovo Capoclan. Nell'ultimo libro Gaul entra in Tel'Aran'Rhiod assieme a Perrin con il corpo fisico e lo aiuta a respingere gli attacchi dell'Assassino rimanendo alla fine gravemente ferito.\nGawyn Trakand.\nGawyn Trakand: figlio della regina di Andor, Morgase, fratello dell'erede al trono, Elayne e fratellastro di Galad Damodred. \u00c8 uno dei maggiori personaggi di supporto, nel Libro XII diventa quasi uno dei protagonisti, con numerosi capitoli che vengono narrati o descritti dal suo punto di vista.\nGawyn Trakand \u00e8 il Primo Principe della Spada nel regno di Andor, cio\u00e8 colui che dovr\u00e0 comandare gli eserciti del regno in caso di guerra. Gawyn fa brevemente la sua comparsa nel Libro I, quando si incontra con Rand al'Thor nei giardini del Palazzo Reale. In seguito Gawyn, assieme al fratellastro Galad, accompagna sua sorella Elayne a Tar Valon, dove viene istruito come Custode. Innamorato di Egwene, si dispera per la scomparsa sua e della sorella (scappate prima ad aiutare Rand a Falme e poi mandate alla caccia dell'Ajah Nera) e ritiene responsabile di ci\u00f2 l'Amyrlin Seat Siuan Sanche; perci\u00f2 Gawyn appoggia la sua deposizione durante l'ascesa ad Amyrlin di Elaida, risultando determinante grazie al suo ascendente sugli altri studenti dei Custodi, con cui fonda i Cuccioli, un gruppo di giovanissimi armati che si pone al servizio della Torre Bianca. In seguito per\u00f2 permette a Siuan di fuggire, grazie all'intervento di Min Farshaw, che lo convince delle sue buone intenzioni. Successivamente Gawyn comanda la scorta all'ambasciata di Aes Sedai della Torre Bianca, fedeli ad Elaida, che vogliono rapire il Drago Rinato. A Cairhien Gawyn incontra nuovamente Egwene, che cerca di convincerlo che Rand non ha ucciso sua madre Morgase (cosa di cui Gawyn \u00e8 invece convinto); inoltre i due si dichiarano il rispettivo amore e trascorrono momenti felici assieme, interrotti per\u00f2 bruscamente quando Egwene \u00e8 costretta a partire per Salidar. Dopo che Rand \u00e8 stato catturato, Gawyn, le Aes Sedai e la scorta vengono coinvolti nella battaglia dei pozzi di Dumai, dalla quale Gawyn riesce a scampare con le sue truppe, dichiarando per\u00f2 tutto il suo odio verso Rand; Elaida tuttavia gli proibisce il ritorno a Tar Valon, costringendolo cos\u00ec ad acquartierarsi nel piccolo villaggio di Dorlan, da dove Gawyn compie continue sortite di guerriglia contro l'esercito delle Aes Sedai ribelli, comandato paradossalmente proprio da Egwene (divenuta la loro Amyrlin Seat). All'inizio del libro XII Gawyn batte facilmente in allenamento il Custode Sleete, che \u00e8 un mastro spadaccino; dai loro discorsi si apprende che anche Gawyn avrebbe il diritto di portare una spada con il marchio dell'airone, per aver sconfitto ed ucciso in un leale duello il suo maestro alla Torre Bianca, durante la deposizione di Siuan, ma Gawyn non \u00e8 orgoglioso di ci\u00f2 che ha fatto e perci\u00f2 ha deciso di non indossare quella spada. Sleete gli offre anche l'onore di essere legato dalla sua Aes Sedai, che appartiene all'Ajah Verde, ma Gawyn rifiuta. Nel frattempo le missioni di disturbo a cui Gawyn ed i suoi Cuccioli vengono inviati assumono sempre pi\u00f9 la caratteristica di azioni suicide, finch\u00e9 nel villaggio che ospita il loro quartier generale, ritorna Katerine Sedai che ha imparato da Elaida a \"Viaggiare\" e che si lascia sfuggire che Egwene \u00e8 tenuta prigioniera dentro la Torre. Gawyn perci\u00f2 abbandona immediatamente i Cuccioli e si precipita presso le Aes Sedai ribelli, cercando di convincerle ad andare a liberarla. Ma Egwene ha ordinato di evitare qualsiasi tentativo di liberazione. Gareth Bryne perci\u00f2 lo prende sotto la sua custodia ed inoltre cerca di convincerlo a trattenere la sua irruenza. Durante la notte in cui la Torre Bianca viene attaccata dai Seanchan, Siuan non ha problemi a convincere Gawyn a recarsi con lei dentro la Torre, per cercare di liberare Egwene. La trovano prostrata e quasi svenuta per lo sforzo compiuto a respingere i nemici, perci\u00f2 Gawyn la riporta in braccio nel campo ribelle attraverso un portale aperto da Siuan. Il mattino seguente per\u00f2 Egwene \u00e8 furiosa con loro, perch\u00e9 i suoi ordini non sono stati eseguiti e proprio nel momento in cui il suo successo pareva ormai assicurato. Al di fuori della tenda di Egwene, la giovane donna dice chiaramente a Gawyn che non ha ancora deciso come comportarsi con lui: come donna lo ama, ma come Amyrlin non pu\u00f2 perdonare di essere stata disobbedita, perci\u00f2 i loro affari personali dovranno aspettare un secondo momento per essere sistemati, perch\u00e9 pi\u00f9 urgenti affari la chiamano. Quando Egwene si reca a Tar Valon per essere eletta nuovamente come Amyrlin della Torre riunificata, Gawyn la segue fedelmente e viene scambiato per il suo Custode. Nel Libro XIII Gawyn si scontra spesso con Egwene, perch\u00e9 ancora non riesce ad accettare il suo ruolo di Amyrlin Seat; inoltre, per proteggerla, frustra alcuni dei suoi piani per stanare la Reietta Mesaana, che si nasconde ancora dentro la Torre. Ma Gawyn ha in parte ragione di preoccuparsi dell'incolumit\u00e0 di Egwene, perch\u00e9 i numerosi e recenti assassinii di Aes Sedai, non sono opera della Reietta o dell'Ajah Nera, ma dei Pugnali Insanguinati Seanchan, a loro volta annidati nella Torre. Comunque Gawyn, non accettando la situazione, torna in Andor dove, con un lungo colloquio con sua sorella Elayne, rivede le sue posizioni, sia nei confronti di Egwene che di Rand al'Thor. Poi, dopo avere interrogato una ex \"damane\", tenuta a Caemlyn, Gawyn intuisce chi possano essere gli autori dei delitti nella Torre. Perci\u00f2 si precipita a Tar Valon e duellando coraggiosamente riesce a salvare Egwene, rimenando per\u00f2 gravemente ferito. Egwene lo trovo in un lago di sangue e per salvarlo a sua volta, lo lega finalmente come suo Gaidin. Alla fine del libro Gawyn accompagna Egwene alla Piana di Merrilor, dove pu\u00f2 abbracciare nuovamente sua madre Morgase, da lui creduta morta da tempo.\nGeofram Bornhald.\nGeofram Bornhald: ufficiale dei Figli della Luce. Egli \u00e8 stato uno dei Lord Capitani dei Manti Bianchi. Nel Libro I cattura Egwene e Perrin in uno Stedding e li tiene prigionieri con il proposito di portarli in Amadicia, per ulteriori interrogatori. Successivamente Niall lo manda in Tarabon e nella Piana di Almoth una intera legione di Figli, per preparare il terreno ai suoi piani di azione. Jaichim Carridin gli ordina di tenersi lontano da Capo Toman, ma disturbato dalle notizie che giungono da Falme, Geofram porta le sue truppe laggi\u00f9, provocandone la distruzione per mano dei Seanchan.\nGitara Moroso.\nGitara Moroso: Aes Sedai dell'Ajah Azzurra, ex consigliera personale della regina Mordrellen di Andor e infine la Custode degli Annali per l'Amyrlin Tamra Ospenya all'inizio del \"prequel Nuova Primavera\"; Gitara aveva il raro talento della \"predizione\"; prima di diventare Custode degli Annali era gi\u00e0 stata per diversi anni, la consigliera personale della regina di Andor, Mordrellen; da quella posizione istig\u00f2 l'allontanamento dal regno della principessa Tigraine Mantear e di suo fratello, Lord Luc; in seguito Gitara mor\u00ec nella Torre Bianca, mentre fuori dalla citt\u00e0 infuriava la Battaglia delle Mura Lucenti e quasi tutte le sorelle erano all'esterno, a prestare la guarigione; essa mor\u00ec predicendo l'avvento, in quello stesso istante, del Drago Rinato su Montedrago; le uniche testimoni della predizione furono Tamra Ospenya, Siuan e Moiraine, e in quel momento drammatico l'Amyrlin ordin\u00f2 alle due Ammesse di mantenere il segreto su ci\u00f2 che avevano appena udito; un'altra delle predizioni conosciute di Gitara, era che l'Ultima Battaglia si sarebbe svolta entro la vita delle sorelle in quel momento presenti nella Torre Bianca; Gitara era molto anziana, aveva i capelli completamente bianchi e doveva aver superato i trecento anni di et\u00e0.\nGraendal.\nGraendal: \u00e8 una dei Reietti. \u00c8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista.\nKamarile Maradim Nindar (questo il nome di Graendal prima del suo passaggio all'Ombra) fu al tempo dell'Epoca Leggendaria una Aes Sedai molto potente (e tuttora risulta seconda solo a Lanfear, tra i Reietti femmine) ed una stimata psichiatra, la cui fama era dovuta alla sua grande capacit\u00e0 di analizzare le menti, per risolvere tutti quei problemi di natura psicologica, che risultavano inguaribili con l'uso dell'Unico Potere. Inoltre era conosciuta per essere estremamente intelligente e percettiva, in special modo nel capire i meccanismi pi\u00f9 celati dello spirito umano. Infine era celebre anche per il suo ascetismo e per la sua condotta di vita particolarmente morigerata, ritirata e disadorna. Il suo estremo perfezionismo caus\u00f2 per\u00f2 la sua caduta; infatti Kamarile era ipercritica, verso se stessa e verso gli altri, tanto che nessuno riusciva a reggere i suoi standard, semplicemente perch\u00e9 risultavano troppo alti; perci\u00f2, delusa dalla sua vita, la donna si vot\u00f2 all'Ombra e fu la seconda grande personalit\u00e0 a giurare fedelt\u00e0 al Tenebroso dopo Ishamael. Perci\u00f2 si trasform\u00f2 in Graendal e questo suo nuovo alter ego risult\u00f2 essere l'esatto opposto di ci\u00f2 che era stata in precedenza, divenne cio\u00e8 una donna voluttuosa e decadente, in cerca di continui piaceri ed eccessi. Dotata del fisico di una delle pi\u00f9 belle creature che abbiano mai calcato la terra, Graendal abitualmente veste abiti estremamente rivelatori, ed indossa sempre preziosissimi e vistosi gioielli a profusione. Ama inoltre usare indiscriminatamente la \"Coercizione/Compulsione\" per asservire gli umani pi\u00f9 belli, di entrambi i sessi, che hanno la sfortuna di attirare le sue voglie ed attenzioni; Graendal infatti li soggioga completamente, fino a portarli ad adorarla, per farne quindi l'oggetto dei suoi giochi sessuali o anche solo per ridurli al rango di semplici, bellissimi e nudi servitori, in special modo se questi ultimi, in precedenza, erano stati dei personaggi potenti o di una qualche importanza e fama. Sebbene nella Guerra dell'Ombra non abbia mai guidato direttamente gli eserciti, Graendal si rivel\u00f2 molto abile nel pianificare l'avanzata delle Forze dell'Ombra e soprattutto negli intrighi, sia quelli che favorirono questa avanzata che quelli che portarono all'eliminazione di Reietti rivali. La sua profonda conoscenza della mente umana, le garantisce inoltre una capacit\u00e0 insuperata nell'uso della \"Coercizione/Compulsione\", che lei adopera in continuazione per favorire i propri piani. In particolare Graendal ebbe un certo peso nella conversione dalla Luce all'Ombra, di un altro importante Reietto: Sammael.\nDopo il suo sonno millenario, a Shayol Ghul, Graendal, mascherandosi con tessiture d'illusione sotto i panni della vecchia Lady Basene, si \u00e8 stabilita nell'Arad Doman, dove, grazie a numerosi intrighi, ha disseminato il caos, facendo precipitare il regno nella guerra civile (in particolare \u00e8 responsabile della scomparsa del re e della diffusione di ordini reali contraddittori, come quello consegnato al Generale Ituralde di attaccare i Fautori del Drago). Ha partecipato inoltre, assieme ad altri Reietti a numerosi complotti contro Rand al'Thor, risultando l'unica ad esserne uscita indenne. In particolare Graendal accompagna Sammael da Sevanna e dagli Shaido, contribuendo ad ingannarli. Nel prologo del Libro XII, Moridin chiama Graendal ad assistere, mentre lui discute con Demandred e Mesaana a proposito della cattura di Semirhage, affinch\u00e9 in questo modo lei riesca a capire almeno in parte quali siano i loro piani; questa \u00e8 una ricompensa per avere operato molto bene nel portare il caos nell'Arad Doman. Nel congedarla Moridin le ordina di continuare nella sua opera e di infliggere le pene dell'anima a Rand al'Thor. Successivamente Nynaeve riesce a svelare alcuni intrighi della Reietta e rimuovendo la \"compulsione\" da un ragazzo, scopre il luogo in cui Graendal si nascondeva: Natrin's Barrow, uno splendido palazzo/fortezza sulle montagne. Con uno stratagemma Rand si assicura che la Reietta sia presente nel luogo e poi con il \"Fuoco Malefico\", cancella il palazzo dal disegno, senza piet\u00e0, assieme a tutti i suoi numerosi abitanti (il che induce Nynaeve e Min a rivedere il loro appoggio incondizionato nei confronti di Rand). Nel Prologo del Libro XIII si scopre che Graendal \u00e8 riuscita a sfuggire quasi per miracolo all'attacco con il \"Fuoco Malefico\" da parte di Rand (riuscendo per\u00f2 nel frattempo a far eliminare il suo collega Aran'gar) e che perci\u00f2 la Reietta si ripromette di vendicarsi, facendolo soffrire mentre lei colpisce le persone che gli sono care. Nel resto del libro per\u00f2 si incontra con Moridin che le affida l'incarico di eliminare Perrin Aybara. Attraverso una \"Dreamspike\" piazzata nella zona del suo campo, impedisce agli incanalatori di Perrin di aprire portali per viaggiare. Quindi organizza una trappola facendo trasportare attraverso un Pietra Portale, manovrata da un Signore del Terrore, decine di migliaia di esseri della Progenie dell'Ombra. Perrin, dopo aver lottato con l'Assassino, riesce per\u00f2 a rimuovere la \"Dreamspike\" ed a fuggire con tutti i suoi seguaci; Perrin per\u00f2 si rende conto della posizione in cui adesso si trovano Galad Damodred ed i Manti Bianchi, che sono in pratica finiti nella trappola riservata a lui, perci\u00f2 a sorpresa decide di tornare indietro a salvarli, ottenendo un'importante vittoria. Quindi nell'Epilogo Graendal viene punita severamente da Shaidar Haran per i suoi fallimenti e per aver provocato indirettamente anche la caduta di Mesaana, visto che la \"Dreamspike\" \u00e8 stata portata da Perrin sopra la Torre Bianca, intralciando i piani di quest'altra Reietta. Nel cominciare a tormentarla Shaidar Haran rivela inoltre che \u00e8 ritenuta responsabile della fine di un terzo Prescelto, oltre a Mesaana e Aran'gar, rivelando quindi indirettamente che \u00e8 stata proprio Graendal ad eliminare anche Asmodean nel corso del Libro V.\nNel prologo del Libro XIV si scopre che Graendal, dopo essere stata brutalmente uccisa, come ulteriore punizione per le sue azioni, \u00e8 stata reincarnata in Hessalam (che significa \"senza perdono\"), il suo nuovo corpo infatti ha delle fattezze orribili e disgustose, con gli occhi storti, il volto pieno di verruche, il naso adunco, i capelli radi. Poco dopo, nel prologo, Hessalam si camuffa ed ingaggia l'Assassino per uccidere il Drago Rinato e gli fornisce anche l'aiuto di alcuni Samma N'Sei. Durante il resto del libro Hessalam, attraverso il mondo dei sogni, Compulsa le menti dei Grandi Capitani: li induce cos\u00ec a delle manovre che portano gli eserciti della luce quasi al disastro. Il piano viene svelato appena in tempo, ma al costo di enormi perdite. Sempre nel mondo dei sogni, Hessalam si scontra anche con Perrin, che quasi riesce a catturarla facendole ingurgitare della radice biforcuta. Successivamente, durante la battaglia attorno a Shayol Ghul Hessalam fa una strage di avversari (come Faeldrin e Kiruna Sedai, Damer Flinn), o cattura molti di loro (come Sarene Sedai, Ruarc, Sashalle Sedai), schiavizzandoli con la sua Compulsione, usando quelli che sono anche incanalatori, come dei serbatoi di potere da cui attingere, costringendoli a formare con lei dei circoli. Alla fine del libro Hessalam ha uno scontro diretto con Aviendha; quest'ultima viene gravemente ferita ed \u00e8 ormai esausta ed al limite del suo potere, perci\u00f2 disfa una tessitura tentando di farla esplodere e cos\u00ec uccidere entrambe. Il colpo per\u00f2 si limita a fare rimbalzare su s\u00e9 stessa la tessitura di Compulsione che Hessalam stava per lanciare contro Aviendha. Da quel momento la Reietta rimane totalmente soggiogata dalla sua stessa Compulsione e diventa perci\u00f2 una docilissima e sottomessa schiava mentale di Aviendha.\nH.\nHadnan Kadere.\nHadnan Kadere: \u00e8 un mercante che si reca con il suo corteo di carri, nella Desolazione Aiel su ordine di Lanfear ed Asmodean che si travestono sotto tessiture di illusione e si aggregano a lui; Isendre un'altra Amica delle Tenebre, \u00e8 stata la sua amante, una ragazza bellissima che lui ha usato per cercare di sedurre Rand al'Thor ma che poi elimina spietatamente; in seguito sui moli di Cairhien, Lanfear squarta Kadere atrocemente con l'Unico Potere, presa dalla rabbia e dalla gelosia, alla notizia che Rand ha fatto all'amore con Aviendha.\nHalwin Norry.\nHalwin Norry \u00e8 il Primo Funzionario che si trova a capo di tutta la burocrazia del Regno di Andor; viene descritto come una persona abbastanza anziana e trasandata, a causa della sua totale dedizione al lavoro; risulta essere anche una persona un po' noiosa e pedante nei modi, ma molto precisa e puntuale nel riferire attentamente i propri rapporti. Quando Rand conquista Caemlyn, Mastro Norry collabora con lui nell'amministrazione del regno, cercando anche di porre rimedio ai guasti lasciati dall'amministrazione di lord Gaebril/Rahvin. Negli ultimi libri, dopo che Elayne \u00e8 tornata a Caemlyn, Mastro Norry aiuta la principessa a trovare i fondi necessari a sostenere l'assedio ed i nemici, inoltre contribuisce a smascherare delle spie all'interno del Palazzo Reale ed a formare un sistema di controspionaggio, rivaleggiando in questo con Comare Harfor. Nel libro XI, scovando un abile borseggiatore in grado di seguire Daved Hanlon, mastro Norry contribuisce infine a trovare il covo di Amici delle Tenebre in via della Luna piena.\nHarine din Togara Due Venti.\nHarine din Togara Due Venti: Atha'an Miere, appartiene al Clan Shodein del quale \u00e8 anche la Maestra delle Onde, ovvero la capo clan. La sua Cercavento \u00e8 sua sorella Shalon. Harine, con la sua nave, la White Spray, risal\u00ec il fiume Alguenya fino a Cairhien, infatti vi era stata inviata come ambasciatrice al Drago Rinato. Dapprima Rand evit\u00f2 di incontrare entrambe le delegazioni del Popolo del Mare, sia quella di Harine, che quella di Zaida, che si era recata a Caemlyn alla sua ricerca. Nel frattempo la nave di Harine ricevette una visita non gradita da parte di Egwene che perci\u00f2 venne gettata nel fiume e si vendic\u00f2 sugli Atha'an Miere. Sulla nave inoltre trov\u00f2 rifugio Berelain, nel breve periodo in cui Colavaere Saighan prese potere in citt\u00e0. In seguito Rand decise di stipulare un accordo con il Popolo del Mare, perci\u00f2 dopo aver visitato la White Spray in maniera pomposa, lasci\u00f2 Merana e Rafela Sedai a stipulare il trattato, molto oneroso per entrambe le parti. Dopo l'attentato al Drago Rinato da parte di alcuni Asha'man rinnegati, Shalon venne \u201cpresa in custodia\u201d da Cadsuane, perch\u00e9 ritenuta in qualche maniera coinvolta. Perci\u00f2 Harine le fece una scenata, con la pretesa del rilascio della sua Cercavento e sorella, ottenendo per\u00f2, in tutta risposta, una severa lezione da parte di Sarene Sedai. Quando Cadsuane si rec\u00f2 a Far Madding alla ricerca di Rand, Harine ottenne di accompagnarla, di conseguenza rest\u00f2 coinvolta nella battaglia per la \"pulitura di Saidin\". Infine, alla notizia della morte di Nesta din Reas, Harine si precipit\u00f2 alla elezione della nuova Maestra delle Navi, ma arriv\u00f2 in ritardo, perci\u00f2 venne eletta la sua nemica Zaida; come se non bastasse, Harine venne anche punita severamente, perch\u00e9 il suo accordo con il Drago Rinato venne giudicato particolarmente negativo. Harine ha sopportato con stoicismo il tutto, poich\u00e9 infatti ora attende che si avveri la profezia di Min Farshaw, che ha previsto che anche lei un giorno diverr\u00e0 Maestra delle Navi. Nel libro XII, nonostante tra loro i rapporti non siano mai stati idilliaci, Rand richiede ancora Harine come ambasciatrice presso di s\u00e9. Perci\u00f2 Harine conduce a Bandar Eban le navi piene di cibo, seguendo il trattato stipulato tra di loro. Rand, quando si incontra con lei, le chiede che il suo popolo riveda il suo atteggiamento verso gli uomini che possono incanalare.\nHurin.\nHurin: \u00e8 un \"fiutatore\" Shienarese amico dei protagonisti.\nI.\nIngtar Shinowa.\nIngtar Shinowa: \u00e8 un lord e un capitano dello Shienar, protagonista nel II Libro. \u00c8 un Amico delle Tenebre. Accompagna i protagonisti fino a Falme, nella caccia al Corno di Valere; alla fine si pente delle sue male azioni e muore eroicamente.\nIshamael.\nIshamael: \u00e8 uno, se non forse il maggiore, dei Reietti. Elan Morin Tedronai, questo il nome originario del personaggio, al tempo dell'Epoca Leggendaria, era un Aes Sedai di notevole fama, un teologo ed un filosofo. Dal punto di vista fisico era un uomo all'inizio dell'et\u00e0 matura, di bell'aspetto, con occhi penetranti ed una presenza imperiosa; la sua voce era ad un tempo ragionevole ed impositiva. Dalla Guida apprendiamo che, nonostante gli fosse attribuita una notevole fama, le sue dottrine risultavano perlopi\u00f9 troppo occulte per il largo pubblico; tra i numerosi saggi che scrisse, si possono ricordare \u201cAnalisi dei significati percepiti\u201d, \u201cRealt\u00e0 ed assenza di significato\u201d e \u201cScomposizione della realt\u00e0\u201d, nei quali mostra una visione del mondo spiccatamente nichilista. Quando venne creato il Foro che permise al Tenebroso di toccare la realt\u00e0, anzich\u00e9 disperarsi, come quasi tutti gli Aes Sedai, Elan Morin guard\u00f2 all'evento in maniera critica: essendo un teoretico, inizi\u00f2 ad ipotizzare che la lotta tra Creatore e Tenebroso non fosse nuova, bens\u00ec eterna e ripetuta innumerevoli volte, in un ciclo iniziato all'alba dei tempi e con l'uso degli uomini quali pedine. Egli quindi concluse che alla fine il Tenebroso avrebbe vinto e smantellato la Ruota del Tempo, perci\u00f2 fu il primo Prescelto a votarsi all'Ombra, convincendo s\u00e9 stesso della bont\u00e0 di questa scelta. Egli divenne cos\u00ec il Primo Campione dell'Ombra, la controparte negativa del Drago che era invece il Campione della Luce, cio\u00e8 Lews Therin Telamon, con una forza nell'Unico Potere ben poco inferiore alla sua. In una conferenza di Aes Sedai egli proclam\u00f2 la sua adesione, argomentando il fatto che la Luce stesse ormai perdendo la sua battaglia, perci\u00f2, considerando la sua alta posizione ed il suo indubbio potere, la sua conversione provoc\u00f2 immenso scalpore e lo scoppio di numerose rivolte e furono proprio le popolazioni disperate che gli diedero il suo nuovo nome: Ishamael, il \"Traditore della Speranza\". Chiamato anche \u201cAnima dell'Ombra\u201d Ishamael divenne subito il comandante generale delle forze oscure, sebbene di fatto non partecipasse mai direttamente al comando delle truppe nel corso della \u201cGuerra del Potere\u201d. Insieme al Tenebroso ed agli altri Reietti, anche Ishamael avrebbe dovuto essere rimasto imprigionato a Shayol Ghul dai \"sigilli di Cuendillar\" imposti da Lews Therin Telamon e dai suoi Cento Compagni.\nMolti studiosi per\u00f2 ipotizzarono presto che Ishamael, al contrario degli altri Reietti, venne solo parzialmente imprigionato a Shayol Ghul ed in effetti i lettori della Saga, sin dal Prologo del primo libro, lo vedono comparire gi\u00e0 poco tempo dopo la sigillatura, mentre fa rinsavire e poi tormenta Lews Therin Telamon. Inoltre Rand al'Thor nel corso delle visioni sul passato, tra le Colonne di Vetro del Rhuidean, ascolta alcune persone che affermano che Ishamel \u00e8 stato visto per l'ultima volta ben una quarantina d'anni dopo l'inizio della Frattura del Mondo, perci\u00f2 o egli venne imprigionato solo in parte, o addirittura non rest\u00f2 affatto imprigionato, trovando comunque la maniera di preservarsi vivo per millenni, tornando cos\u00ec saltuariamente a visitare il mondo Aran, figlio di Malan, uno storico Ogier, ha teorizzato che Ishamael ebbe la facolt\u00e0 di uscire periodicamente dal suo stato, all'incirca per un periodo di quaranta anni ogni millennio. L'uso smodato del Vero Potere e forse questa millenaria condizione di sospensione tra i mondi, hanno per\u00f2 provocato in Ishamael una progressiva caduta nella follia. Anche le sue fattezze subirono un mutamento: infuso di Vero Potere, il suo volto divenne una maschera con fiamme guizzanti dagli occhi e dalla bocca. \u00c8 stato affermato che la sua prima importante manifestazione avvenne nel corso delle Guerre Trolloc. Gi\u00e0 dal tempo della Frattura Ishamael aveva iniziato a chiamare s\u00e9 stesso con il nome di Ba'alzamon (il \"cuore delle tenebre\" e in seguito, nella sua follia, arriv\u00f2 addirittura ad identificare se stesso in Shai'tan), riuscendo perci\u00f2 ad ottenere la venerazione dei Trolloc ed il timore dei Myrddraal. Perci\u00f2, dopo circa un migliaio di anni dalla Frattura, Ishamael usc\u00ec dal suo stato di sospensione vitale e riusc\u00ec facilmente a riorganizzare abilmente le molte centinaia di migliaia di Trolloc che si erano riprodotti nella Grande Macchia; dopo aver organizzato queste immense orde sotto il comando dei Myrddraal e dei Signori del Terrore, li lanci\u00f2 sul mondo, devastandolo completamente e facendo subire un terribile tracollo alla civilt\u00e0 che si era sviluppata fino a quel momento. Lui stesso inoltre si vant\u00f2 di aver dato vita, sempre nello stesso periodo, all'Ajah Nera, organizzando in una struttura ben organizzata e temibile, tutti gli Amici delle Tenebre presenti tra le Aes Sedai della Torre Bianca. La sua seconda grande manifestazione, avvenne nel corso della vita del grande imperatore Artur Hawkwing; infatti nell'anno 973 dei cosiddetti Anni Liberi, egli si present\u00f2 a lui con il nome di Jalwin Moerad, ottenendo rapidamente molto ascendente e ricevendo gi\u00e0 dall'anno successivo il titolo di alto consigliere dell'Imperatore, carica che mantenne per oltre un ventennio, fino al 994. Da quella posizione Ishamael fece tutto il possibile per minare dall'interno tutto ci\u00f2 che Hawkwing aveva costruito: fece allontanare dal servizio imperiale tutte le Aes Sedai, provocando cos\u00ec un'insanabile rottura con la Torre Bianca e poi il ventennale assedio di Tar Valon; convinse l'imperatore a mandare i suoi figli ed eredi in due pericolose missioni oltre gli oceani (dalla prima sarebbe poi sorto l'impero Seanchan; la seconda, contro Shara, si risolse invece in un completo disastro); dopo la morte di Hawkwing (da lui favorita) oper\u00f2 infine affinch\u00e9 nessun discendente, o generale, riuscisse a tenere unita la compagine statale, provocando cos\u00ec la guerra dei Cento Anni e la disintegrazione dell'Impero. Perci\u00f2 Ishamael, con le sue periodiche venute, oper\u00f2 da vero campione dell'Ombra, intervenendo a frantumare nuovamente l'umanit\u00e0 che aveva cominciato ad unirsi (con le Guerre Trolloc pose termine al Patto delle Dieci Nazioni e poi con la Guerra dei cent'anni pose fine all'impero di Hawkwing), lasciandola cos\u00ec pi\u00f9 vulnerabile per il ritorno del Tenebroso.\nMolte delle incomprensioni che possono colpire i lettori e riguardanti il punto di vista assunto da Ishamael nei primi tre libri della saga, possono essere spiegati dalla progressiva follia che l'hanno colpito: per circa tremila anni ha assunto il ruolo del Tenebroso, presentandosi a tutti come Ba'alzamon ed alla fine, con il passare dei tempi, forse lui stesso ha cominciato a credere di esserlo, consumato anche dall'uso eccessivo del Vero Potere. Perci\u00f2 quando si presenta, attraverso \"Tel'aran'rhiod\", ai tre protagonisti ta'veren nei loro sogni, sembra veramente convinto del suo ruolo, mentre si fa passare per il Tenebroso in persona e li tormenta per tutto il primo volume, cercando inutilmente di convincerli, con la forza, con la minaccia o con la ragione, a passare dalla sua parte. Infine si scontra una prima volta con Rand al'Thor, sempre in \"Tel'aran'rhiod\", ma viene sconfitto. Nel finale del secondo libro si scontra nuovamente con Rand, questa volta il loro duello nel \"Tel'aran'rhiod\" si apre in una visione sopra il cielo di Falme, a cui possono assistere migliaia di persone. Rand ancora una volta riesce a sconfiggerlo (e probabilmente a ferirlo) ma subisce la prima delle sue inguaribili ferite, provocata dal Vero Potere, che \u00e8 il tocco stesso di Shai'tan attraverso il bastone di Ishamael. Al termine del terzo libro avviene il duello finale tra Ishamael e Rand, con uno spettacolare inseguimento in \"Tel'aran'rhiod\"; ma alla fine, dopo ben tremila anni di sopravvivenza, le spoglie mortali di Ishamael giacciono nel Cuore della Pietra di Tear, dove si decompongono rapidamente. Di fronte a quelle spoglie, Moiraine e gli altri protagonisti deducono perci\u00f2 che Ba'alzamon non fosse affatto il Tenebroso in persona, ma un uomo che aveva assunto le sue veci. Di conseguenza Egwene ricorda un antico documento fattole leggere da Verin sedai, che accostava Ba'alzamon a Ishamael e parlava di \u201c\"un nome dietro il quale si cela un altro nome\"\u201d, e che perci\u00f2 permette di identificarli con la stessa persona. Nel quarto libro Moghedien confermer\u00e0 questa identificazione ed il fatto che ormai Ishamael follemente credesse di essere realmente Shai'tan. Infine, a partire dal libro settimo, si scopre che Ishaamel \u00e8 stato reincarnato dal Tenebroso nel nuovo Reietto Moridin.\nIshamael era secondo solo a Lews Therin Telamon come forza in \"saidin\", inoltre aveva anche alcune rare abilit\u00e0 legate a questa sua forza, e tra queste era capace di rintracciare un \"ta'veren\" analizzando la sua traccia lasciata lungo il Disegno.\nIspan Shefar.\nIspan Shefar: Aes Sedai dell'Ajah Azzurra, rivelata come appartenente all'Ajah Nera nel gruppo di Liandrin. In seguito agli eventi che hanno caratterizzato l'Ajah Nera, Ispan (assieme a Falion) viene mandata ad Ebou Dar da Moghedien alla ricerca del deposito segreto di Ter'angreal della \"Famiglia\". Nella citt\u00e0 altarana le due nere decidono anche di catturare Elayne e Nynaeve per fare una cosa gradita ai Reietti che le stanno cercando; per\u00f2, non solo falliscono entrambi i loro obbiettivi, ma Ispan viene anche imprigionata. La sua prigionia causa parecchi attriti tra le Aes Sedai al seguito di Nyaneve ed Elayne e \"le Donne della Famiglia\", finch\u00e9 la sorella nera viene affidata a Vandene ed Adeleas Namelle, che iniziano anche ad interrogarla. Prima per\u00f2 di giungere a Caemlyn, Ispan e la sua guardiana, Adeleas, vengono assassinate da un'altra sorella nera, rimasta a lungo segreta.\nJ.\nJahar Narishma.\nJahar Narishma: giovane e molto potente Asha'man fedele a Rand al'Thor, legato come Gaidin da Merise Sedai. Viene descritto come un giovane uomo, molto bello e dalla carnagione scura, che porta i suoi capelli raccolti in due lunghe trecce che partono sopra le orecchie, esse sono ornate da campanellini, come \u00e8 tipico del suo paese, l'Arafel. Narishma \u00e8 tra i primi a venire reclutato da Mazrim Taim e si dimostra subito come un \"incanalatore\" dall'alto potenziale. In seguito Jahar combatte ai pozzi di Dumai e viene scelto personalmente da Rand al'Thor nel gruppo di nove Asha'man che d'ora innanzi lo accompagneranno come scorta. Nel corso della guerra in Altara contro i Seanchan, Narishma si mostra fedele al Drago Rinato, quando viene mandato da Rand in missione segreta a recuperare Callandor nella Pietra di Tear, dando anche prova di saper superare delle impreviste e mortali trappole, quasi certamente piazzate da qualche Reietto; dopo l'attentato contro il Drago nel Palazzo del Sole di Cairhien, Jahar, manipolato da Cadsuane, accetta di venire legato come Custode da Merise Sedai dell'Ajah Verde per farsi proteggere e per evitare di essere accusato ingiustamente come un traditore ed essere giustiziato; raggiunge quindi Rand a Far Madding al seguito di Cadsuane e durante la Battaglia per la Pulitura di Saidin, Jahar usa Callandor legandosi in cerchio con Merise ed Elza. Nel corso dell'undicesimo libro, sempre su ordine del Drago Rinato, Jahar Narishma si reca in missione con Merise presso il campo delle Aes Sedai ribelli, offrendo una sorta di alleanza con gli Asha'man e proponendo anche che una cinquantina di essi venga legata come Gaidin, per compensare il numero di sorelle inviate da Elaida contro la Torre Nera e vincolate contro la loro volont\u00e0. Sempre in questo libro viene affermato che Jahar \u00e8 il terzo pi\u00f9 potente Asha'man dopo Mazrim Taim e Logain Ablar (il quarto considerando anche Rand); perci\u00f2 viene scelto per accompagnare Rand all'incontro/trappola di Semirhage travestita da \"Figlia delle Nove Lune\", nel corso del quale Jahar resta ferito. Nel corso del Libro XII Jahar si accompagna sempre a Rand, mostrandogli la sua fedelt\u00e0; dopo che il Drago ha dovuto superare l'ultimo attacco da parte di Semirhage, egli insegna a Jahar la tessitura del \"fuoco malefico\", spiegando che quello \u00e8 l'unico modo per essere certi di eliminare un Reietto. Nel Libro XIV Jahar partecipa alla Battaglia dello Shienar al fianco di Lan Mandragoran e successivamente aiuta Egwene contro Mazrim Taim, mentre duellano sulle Alture Polov a Merrilor. Secondo una profezia, legata al fatto che egli abbia impugnato Callandor dopo il Drago, Jahar Narishma potrebbe essere il futuro successore di Rand.\nJaichim Carridin.\nJaichim Carridin: \u00e8 un ufficiale di alto rango dei Manti Bianchi ed un inquisitore della Mano della Luce. Egli \u00e8 anche un Amico delle Tenebre. Viene descritto di alta statura, scuro di capelli ma con del grigio alle tempie, con un viso duro ed occhi profondi. \u00c8 uno dei principali antagonisti dei protagonisti nella prima parte della saga, con anche alcuni capitoli che vengono narrati o descritti dal suo punto di vista. Con il falso nome di Bors, Carridin fa la sua comparsa durante il prologo del Libro II, quando partecipa ad un incontro di Amici delle Tenebre presieduto da Ishamael, che mostra immagini dei tre \"ta'veren\" e fornisce istruzioni. Ritroviamo Jaichim Carridin nei capitoli seguenti, dove comanda i Manti Bianchi a Tarabon e nella Piana di Almoth, seminando distruzione e cercando di preparare il terreno ai Manti Bianchi, secondo i piani di Pedron Niall. Comanda perci\u00f2 a Geofram Bornhald di ritirarsi da Capo Toman, ma invano. Perci\u00f2 riporta a Niall che il disastro dei Manti a Falme \u00e8 dovuto a Bornhald e che i Seanchan sarebbero Amici delle Tenebre aiutati dalle Aes Sedai. Nel prologo del Libro III Niall gli comanda di evitare di provocare danni a Rand al'Thor, mentre un Fade gli ordina esattamente il contrario, mettendolo perci\u00f2 in una grave situazione. Nel Libro IV a Tanchico Carridin negozia con re Andric ed altri Signori Tarabonesi, per assicurare ad Amathera il palazzo della Panarca. Quindi gli si presenta Liandrin che gli comanda di aiutarla ad installarsi nel medesimo palazzo della Panarca e di tenerne il controllo. Nonostante tutti i suoi tentativi per prevenire lo scoppio di una rivolta, Carridin non pu\u00f2 evitare l'assalto del palazzo da parte della folla, mentre nel frattempo Nynaeve ed Elayne penetrano di nascosto nel palazzo stesso, per liberare Amathera con l'aiuto di Thom Merrilin, Juilin Sandar, Bayle Domon ed Egeanin. Dopo che Tarabon \u00e8 caduto preda della guerra civile, a partire dal Libro VII, vediamo che Niall ordina a Carridin di spostarsi in Altara, per causare torbidi laggi\u00f9 e nel vicino Murandy. Ad Ebou Dar Carridin guida l'ambasciata di Manti Bianchi al Palazzo Tarasin, scontrandosi quasi di nuovo con Elayne e Nynaeve. Mat nel frattempo, seguendo Mili Skane, scopre che Carridin deve essere un Amico delle Tenebre, perci\u00f2 avverte le sue amiche, che ottengono ulteriori conferme dalle indagini di Thom. Poi, nonostante Sammael gli ordini di lasciar stare Mat, Carridin comanda a Mili di rapirlo. Intanto Niall gli ordina di rapire Elayne, perci\u00f2 Carridin le manda un messaggio, spiegandole che sua madre \u00e8 \"ospite\" dei Figli della Luce in Amadicia, facendola infuriare. Nel Libro VIII Carridin \u00e8 ormai caduto in disgrazia per i suoi continui fallimenti e si \u00e8 dato al bere, mentre ormai la sua numerosa famiglia \u00e8 stata sterminata al suo posto, perci\u00f2 su ordine di Moridin, Mili Skane compie la sua esecuzione di fronte a Falion Bhoda e Daved Hanlon, come promemoria: lo costringe ad ingurgitare con un imbuto una intera botticella di acquavite di pessima qualit\u00e0, fino a soffocarlo.\nJain Fairstraider.\nJain Fairstraider: soprannome di Jain Charin, grande esploratore, avventuriero e narratore di viaggi, proveniente dal Malkier; in seguito assume l'identit\u00e0 di Noal Charin.\nJanya Frende.\nJanya Frende \u00e8 una Aes Sedai snella, con corti capelli scuri e di bell'aspetto; rispetto a molte altre marroni, sembra avere meno la testa tra le nuvole, inoltre non si fa problemi a mostrare la sua grande curiosit\u00e0 su tutto, dietro l'apparente serenit\u00e0 da Aes Sedai. Janya \u00e8 una Adunante che se ne va dalla Torre Bianca dopo la deposizione di Siuan Sanche e che si rifugia a Salidar assieme alle ribelli. A Salidar \u00e8 l'Adunate pi\u00f9 anziana dopo Romanda e Lelaine e si distingue perch\u00e9 quasi sempre prende delle decisioni diverse da quelle delle altre Adunanti pi\u00f9 anziane, quelle cio\u00e8 che sono state riconfermate nel Consiglio ribelle, dopo essere fuggite a loro volta dalla Torre (infatti Janya ha aderito alla ribellione per vera convinzione, non come le altre Adunanti anziane, che, come si scopre nel Libro XII, sono state invece inviate dai capi delle Ajah, per cercare un modo per riappacificarsi con le ribelli). Janya inoltre non fa parte di alcuna fazione ed a Salidar si complimenta molto con Elayne e Nynaeve per le loro grandi scoperte e tenta inutilmente di imparare da Elayne come si riproducono i \"ter'angreal\". In seguito \u00e8 tra le prime a votare a favore dell'elezione di Egwene ad Amyrlin; la prima in favore della dichiarazione di guerra ad Elaida ed infine Janya approva l'alleanza e la creazione dei legami da Gaidin con gli Asha'man, chiedendo inoltre spiegazioni a Merise e Narishma sulle proposte del Drago Rinato; al contrario Janya non si mostra particolarmente favorevole ai colloqui di pace promossi dalle altre Adunanti anziane del Consiglio (questo suo comportamento potrebbe essere sospetto o indice di un carattere ribelle). Inoltre Janya si mostra molto favorevole con Tiana, a proposito dell'impiego delle novizie per la produzione del \"cuendillar\", cos\u00ec da ricavare fondi per la guerra, grazie alla sua vendita. Durante il Libro XIII si viene a sapere che Janya \u00e8 stata riconfermata come Adunante della Torre riunificata sotto Egwene, quando arriva giusto in tempo con Saerin, per votare nel corso di una convocazione segreta del Consiglio, indetta da Romanda: il voto serve all'apparenza per limitare i poteri di Egwene, perci\u00f2 vota no all'idea di lasciare a quest'ultima il potere di trattare con i sovrani; subito dopo Janya vota a favore delle modifiche al regolamento per la convocazione del Consiglio stesso.\nJanduin.\nJanduin: capoclan degli Aiel Tardaad e padre di Rand al'Thor.\nJarna Malari.\nJarna Malari: Aes Sedai e Adunante dell'Ajah Gialla, rivelata come appartenente all'Ajah Nera. Era il capo supremo dell'Ajah Nera circa una ventina di anni addietro e comparve brevemente nel prequel \"Nuova Primavera\", quando cerc\u00f2 di convincere Moiraine ad accettare il trono di Cairhien; Jarna venne eliminata in maniera atroce dal Reietto Ishamael, che la rinchiuse dentro ad un \"ter'angreal\" dall'uso misterioso e le sue urla disperate di dolore si udirono per molti giorni, prima che il suo cadavere venisse ritrovato. Ishamael volle punirla cos\u00ec perch\u00e9 Jarna, senza consultarlo, ordin\u00f2 all'Ajah Nera di torturare ed uccidere l'Amyrlin Tamra Ospenya e poi le sue cercatrici, inviate alla ricerca del piccolo Drago Rinato; inoltre, sempre nel contesto della ricerca del Drago Rinato, non conoscendo l'et\u00e0 del piccolo, Jarna diede l'ordine insensato di dare la caccia e di uccidere tutti gli uomini all'apparenza troppo fortunati (quindi dei probabili ta'veren od incanalatori), causando cos\u00ec un notevole numero di morti ed innumerevoli problemi e rischiando anche di rivelare l'esistenza dell'Ajah Nera.\nJareth Byar.\nJareth Byar: ufficiale dei Figli della Luce che viene descritto come alto e scheletrico, con occhi profondamente incassati nel volto. Egli fa la sua comparsa gi\u00e0 nel primo libro, quando prende in particolare odio Perrin Aybara, dopo che ha ucciso due Figli in uno \"stedding\" ed \u00e8 stato catturato da Geofram Bornhald e tenuto prigioniero per essere portato ad Amador. Byar finge di permettere a Perrin di fuggire, per poterlo uccidere. Nel secondo libro, al seguito sempre di Geofram Bornhald, Byar si trova a Capo Toman dove assiste alla distruzione della legione dei Manti Bianchi da parte dei Seanchan, ma si salva perch\u00e9 Bornhald lo manda indietro a riferire quanto \u00e8 successo. Byar, che aveva intravisto Perrin nella zona di Capo Toman, riporta perci\u00f2 a Pedron Niall ed al figlio di Geofram, Dain Bornhald a Tar Valon, che la colpa di quanto \u00e8 successo \u00e8 sua e di altra Progenie dell'Ombra, aiutata dalle Aes Sedai, facendo cos\u00ec iniziare anche il profondo odio di Dain verso Perrin, ritenuto la causa della morte del padre. Nel Libro IV Dain e Byar si recano nei Fiumi Gemelli con molti altri Figli ed arrestano alcuni dei parenti di Matrim Cauthon e di Perrin, accusati di essere degli Amici delle Tenebre. Perrin li libera ed inizia ad organizzare Emond's Field contro i Trolloc invasori. Inoltre promette di lasciarsi fare arrestare, se i Manti Bianchi presteranno il loro aiuto. Poich\u00e9 questi non rispettano i patti, rimanendo in disparte, Perrin e gli abitanti dei Fiumi Gemelli li cacciano dal loro paese. Nel prologo del Libro XI ritroviamo Dain Bornhald e Jaret Byar, che assieme al Capitano Trom, assistono validamente Galad Damodred sia nel far valere le sue ragioni, che poi nel suo duello contro Valda e quindi contribuiscono a farlo eleggere come nuovo Lord Capitano Comandante. Nel Libro XIII, i due seguono ed incitano Galad a resistere ad Asunawa e probabilmente contribuiscono ad abbattere quest'ultimo, dopo che ha imprigionato Galad. In seguito, quando i Manti Bianchi si trovano di nuovo sulla strada di Perrin e dei suoi, Byar riporta a Galad tutto ci\u00f2 che sa su Perrin, descrivendolo con tutto l'odio che lo caratterizza e provocando quasi una battaglia tra i due eserciti. Galad per\u00f2 non si lascia convincere del tutto e poi l'intervento di Morgase permette di far svolgere un regolare processo contro Perrin. Perrin ha cos\u00ec la possibilit\u00e0 di illustrare il suo punto di vista, contro quello di Byar; egli viene comunque ritenuto colpevole, ma non condannato immediatamente alla pena capitale, bens\u00ec lasciando la pena al volere di Galad, che decide di prendere altro tempo, facendo quindi infuriare Byar, che perde ancora una volta il controllo. Quando infine Perrin salva Galad ed i Manti Bianchi dall'orda Trolloc della trappola inscenata da Graendal e perci\u00f2 Galad lo condanna a combattere assieme all'Ultima Battaglia, Byar sempre pi\u00f9 furioso, cerca di colpire Perrin alle spalle, ma viene a sua volta fermato ed ucciso da Dain Bornhald, che ormai non crede pi\u00f9 alle sue menzogne. Nell'epilogo Graendal fa un chiaro commento su quanto sia stato stupido Byar, quindi o quest'ultimo era un Amico delle Tenebre entrato al suo servizio, oppure era stato sottoposto alla sua \"compulsione\".\nJavindhra Doraille.\nJavindhra Doraille: Aes Sedai e Adunante dell'Ajah Rossa, ha superato i 100 anni di et\u00e0 ed ha una personalit\u00e0 particolarmente dura; \u00e8 un'Adunante che partecipa alla deposizione di Siuan ed all'elezione di Elaida; nell'undicesimo libro, su ordine di Tsutama, segue Tarna e Pevara ed altre sorelle nel proporre a Mazrim Taim di legare alcuni Asha'man come Custodi, un piano che comunque Javindhra aveva discusso ed alla fine accettato, anche se con un sorriso piuttosto sospetto. Durante il Libro XIII i sospetti su Javindhra si fanno ancor pi\u00f9 accentuati, perch\u00e9 se inizialmente aveva insistito per allontanarsi il prima possibile dalla Torre Nera legando alcuni Soldati, ora insiste nel voler rimanere, accampando la scusa opposta.\nJeaine Caide.\nJeaine Caide: Aes Sedai dell'Ajah Verde, rivelata come appartenente all'Ajah Nera nel gruppo di Liandrin. Proveniente dall'Arad Doman, viene descritta con la carnagione tipicamente ramata di quel paese e con un lungo collo da cigno. Compare cronologicamente per la prima volta nel \"prequel Nuova Primavera\", dove \u00e8 una delle sorelle che assistono alla cerimonia di ottenimento dello scialle, da parte di Siuan e Moiraine; nel gruppo di Liandrin, dopo Tar Valon e Tear, lungo la rotta verso Tanchico, Jeaine prova ad usare il \"ter'angreal\" che produce il fuoco malefico, provocando cos\u00ec un foro nella chiglia dell'imbarcazione che le sta trasportando; in seguito, con lo stesso strumento, cerca di colpire Nynaeve nel Palazzo della Panarca a Tanchico; quando per\u00f2 racconta questo fatto a Liandrin, quest'ultima non crede alla presenza di Nynaeve in citt\u00e0; con le altre Jeaine raggiunge quindi l'Amadicia dove infine Moghedien le assegna una missione rimasta segreta alle altre, ed osservando mentre vengono impartiti quegli ordini, Liandrin nota che Jeaine reagisce con orrore; nel corso del Libro XIV tenta di penetrare nella caverna del Pozzo del Destino travestita da Cadsuane, ma viene eliminata da Thom Merrilin.\nJesamyn.\nJesamyn: membro della Famiglia, nel Libro XIV \u00e8 una delle poche donne della Famiglia che sono rimaste a Caemlyn, dopo che Elayne si reca a Merrilor portando con s\u00e9 tutte le altre; tra queste poche a Caemlyn, Jesamyn \u00e8 anche l'unica della \"Famiglia\" a sopravvivere alla conquista a sorpresa della citt\u00e0, da parte della Progenie dell'Ombra e dei Signori del Terrore. In questa occasione Jesamyn aiuta Talmanes e Guybon a mettere in salvo i \"dragons\" di Aludra, ma \u00e8 troppo debole per aprire un portale di viaggio per andare ad avvertire Elayne ed inoltre il suo talento nella guarigione non le permette di salvare Talmanes dalle ferite avvelenate che ha subito da alcuni Fade. Durante questi eventi, pur essendo una incanalatrice donna, Jesamyn dimostra di essere comunque abbastanza potente con le Tessiture di Fuoco (ai cui sono portati di pi\u00f9 gli incanalatori maschi) cos\u00ec da riuscire ad eliminare da sola diversi Trolloc e cos\u00ec salvare il capitano Guybon ed i suoi soldati.\nJesse Bilal.\nJesse Bilal: Aes Sedai a capo del Consiglio che governa l'Ajah Marrone. \u00c8 uno dei principali personaggi di contorno, con anche alcuni capitoli che vengono narrati o descritti dal suo punto di vista. Jesse compare per la prima volta nel Libro IX anche se viene citata gi\u00e0 dal VI Libro quando, come capo dell'Ajah, in modo poco ortodosso obbliga Nesune Bihara a partecipare all'ambasceria inviata dall'Amyrlin Elaida al Drago Rinato, con lo scopo di rapirlo, se non accetter\u00e0 di sua volont\u00e0 di recarsi alla Torre Bianca. Successivamente Jesse viene notata mentre si incontra in segreto con i capi di alcune delle altre Ajah, per concordare le loro reciproche mosse: ma questo fatto suscita sospetti di connivenza nelle altre Aes Sedai che le vedono a confabulare di nascosto, e tra queste soprattutto alcune Adunanti ed i capi dell'Ajah Nera. Nel corso del libro XII si viene a scoprire che i capi di cinque Ajah (cio\u00e8 oltre a Jesse: Suana della Gialla, Adelorna della Verde, Ferane della Bianca e Serancha della Grigia, escludendo quindi i capi della Rossa e della Azzurra), dopo essere rimaste sorprese dalla deposizione di Siuan, dall'elezione di Elaida e quindi dallo scoppio della ribellione e infine dallo scisma, hanno deciso di intervenire a proprio favore, per cercare di riunificare e controllare la Torre; \u00e8 stata proprio Jesse a proporre alle altre un piano ardito: le cinque hanno proceduto alla nomina di Adunanti sostitutive troppo giovani per gli standard correnti e quindi da loro presumibilmente pi\u00f9 controllabili (si sa ad esempio che personalmente Jesse ha nominato in modo poco ortodosso la giovane Juilaine Madome come nuova Adunante nella Torre); inoltre hanno inviato alcune delle vecchie Adunanti tra le ribelli, per cercare di riappacificarle (in questo caso Jesse ha inviato l'Adunante Takima a Salidar, mentre invece l'altra Adunante Marrone, Janya Frende, ha aderito alla ribellione, per sua convinzione personale). In seguito Jesse, nel corso del Libro XII, preso atto del fallimento della propria iniziativa e dopo aver proposto vanamente Saerin Asnobar come nuova Amyrlin Seat (al posto di Elaida che \u00e8 appena stata catturata dai Seanchan), alla fine si fa convincere ed accetta la nuova elezione di Egwene al'Vere come Amyrlin Seat della Torre riunificata, rimanendo sorpresa della stima e dell'appoggio che quest'ultima gode presso Adelorna, Suana e Ferane.\nJoiya Byir.\nJoiya Byir: Aes Sedai dell'Ajah Grigia, rivelata come appartenente all'Ajah Nera nel gruppo di Liandrin. Descritta con una faccia amichevole, capelli scuri ed occhi grigi; di lei viene detto che era \"vecchia abbastanza per essere la nonna di Egwene\"; Joya viene schermata da Egwene mentre si trovava nel \"Tel'aran'rhiod\"; dopo essere stata catturata dalle ragazze e da Moiraine, viene interrogata pi\u00f9 volte, lasciandosi sfuggire alcune trame delle Nere a proposito della liberazione di Mazrim Taim. Viene infine uccisa dall\"'Assassino\" (Lord Luc/Isam) durante l'attacco Trolloc alla Pietra di Tear, per il suo tradimento.\nJoline Maza.\nJoline Maza: Aes Sedai ed ex Adunante dell'Ajah Verde, ambasciatrice di Elaida ad Ebou Dar e per un certo periodo nell'entourage di Mat. Ha superato i 100 anni, \u00e8 tra le sorelle che appoggiano maggiormente la deposizione di Siuan Sanche e l'elezione di Elaida ad Amyrlin; perci\u00f2 entra a far parte del consiglio personale di Elaida, con il compito di ritrovare la fuggitiva Siuan; di fronte ai suoi insuccessi, Elaida le ordina una punizione, ma l'Ajah Verde, gi\u00e0 arrabbiata con l'Amyrlin, in opposizione alla penitenza, elegge Joline come Adunante al posto di Faiselle, che ha aderito alla ribellione; poco tempo dopo per\u00f2 Joline viene rimossa dalla sua posizione di Adunante proprio da Elaida, che vuole cos\u00ec dare un'ulteriore lezione all'Ajah Verde; subito dopo Joline viene inviata come ambasciatrice ad Ebou Dar assieme a Teslyn Sedai, in una specie di esilio; laggi\u00f9 incontra Mat e minaccia Elayne e Nynaeve. Teslyn la droga perch\u00e9 eviti di interferire con le due ragazze e poi, grazie all'aiuto dei suoi due Custodi e di Setalle Anan, Joline riesce a rimanere nascosta ed evitare la cattura da parte dei Seanchan che hanno conquistato la citt\u00e0; in seguito viene aiutata a fuggire da Matrim Cauthon, con il quale per\u00f2 mantiene quasi sempre dei pessimi rapporti; all'inizio del Libro XIII si separa da Mat per tornare a Tar Valon con Teslyn ed Edesina, prima della partenza Mat le regala dei dolci che in realt\u00e0, poich\u00e9 lui conosce la sua golosit\u00e0, sono uno scherzo, perch\u00e9 le lasceranno la bocca dipinta di blu; nonostante i loro diverbi, una volta giunta alla Torre, Joline dimostra di apprezzare molto Mat, parlando bene di lui alle altre Aes Sedai.\nJonneth Dowtry.\nJonneth Dowtry \u00e8 un uomo pacifico e robusto, dalla faccia tonda; \u00e8 il pi\u00f9 abile e forte tra gli incanalatori provenienti dai Fiumi Gemelli, compare a partire dal Libro XIII; quando si \u00e8 trasferito alla Torre Nera, la sua intera famiglia lo ha seguito, compreso il nonno; \u00e8 un amico di Androl, che per lui fabbrica un nuovo manicotto di cuoio per tirare con l'arco; Jonneth si arrabbia e vorrebbe venire alle mani con i seguaci di Taim che prendono in giro Androl, ma quest'ultimo lo calma, per evitare il peggio; nel Libro XIV Jonneth aiuta Androl, Pevara ed Emarin nel tentativo di liberare Logain, e personalmente elimina Coteren con il suo arco; poco tempo dopo viene catturato assieme a loro; successivamente per\u00f2 viene salvato dall'intervento di Canler e dei ragazzi dei Fiumi Gemelli, quindi contribuisce a liberare la Torre Nera dall'Ombra. Nel corso dell'Ultima Battaglia, Jonneth si accompagna spesso al gruppo di Androl e Pevara e Theodrin Dabei, la giovane Aes Sedai marrone, che sembra essere molto interessata a lui, tanto che Androl e Pevara prevedono che presto lo legher\u00e0 come suo Gaidin.\nJuilin Sandar.\nJuilin Sandar: cacciatore di ladri tairenese ed amico dei protagonisti. Ha una carnagione scura, gli occhi ed i capelli neri, e spesso porta con s\u00e9 un frangilama dentato ed un bastone di bamb\u00f9, con i quali \u00e8 piuttosto abile a combattere. Dopo una visita a Tanchico porta d'abitudine un copricapo a forma di cono. \u00c8 uno dei principali personaggi di supporto, con alcuni capitoli che vengono narrati o descritti dal suo punto di vista.\nLa professione esercitata da Juilin Sandar a Tear, \u00e8 quella di cacciatore di ladri e come personaggio egli fa la sua comparsa nel Terzo libro, quando viene ingaggiato da Nynaeve, Egwene ed Elayne per rintracciare le sorelle dell'Ajah Nera che si trovano in citt\u00e0. Juilin le trova ma poi \u00e8 costretto a tradire le ragazze a causa della \"Compulsione\" esercitata su di lui da Liandrin e quindi a consegnarle alle sorelle nere, che le rinchiudono nella Pietra. Preso dai rimorsi per il suo gesto, Juilin in seguito aiuta Matrim a penetrare nella pietra di Tear per liberarle. Successivamente accompagna Nynaeve ed Elayne fino a Tanchico su pressione di Rand e Lan. In quella citt\u00e0 Juilin aiuta validamente le due giovani Ammesse e fa la sua prima conoscenza con Amathera, a quel tempo la Panarca di Tarabon. Sempre al seguito delle due ragazze e di Thom, Julin attraversa Tarabon e l'Amadicia, fino a Salidar, al campo delle Aes Sedai ribelli e quindi fino ad Ebou Dar, alla ricerca della \"coppa dei venti\", ed in molti casi la sua presenza si rivela preziosa (come quando le due ragazze vengono narcotizzate con la radice biforcuta). Ad Ebou Dar, Juilin si separa da Nynaeve ed Elayne e resta in citt\u00e0 al seguito di Mat, per ritrovare il piccolo Olver. La citt\u00e0 per\u00f2 viene nel frattempo invasa dai Seanchan, mentre Mat rimane ferito, perci\u00f2 la loro partenza viene rinviata. E proprio nel palazzo reale, dove entrambi sono ospitati, Juilin ritrova Amathera, ridotta a \"da'covale\" (una schiava/propriet\u00e0 ribattezzata Thera), viene inoltre severamente punito per essersi recato a visitarla. Quando Mat infine organizza la fuga di tre Aes Sedai rese \"Damane\" (e rapisce anche Tuon), Juilin ne approfitta per liberare Amathera e portarla con loro. In seguito i due, mentre il loro legame si approfondisce, restano al fianco di Mat, sia sotto la copertura del circo di Valan Luca, sia nella successiva guerra per fuggire dall'Altara.\nJur Grady.\nJur Grady: Dedicato Asha'man fedele a Rand al'Thor, al seguito di Perrin Aybara. Giovane uomo robusto di circa ventisette anni, con occhi scuri, dalla faccia da contadino, invecchiata precocemente per le intemperie e la fatica dei lavori nei campi. Ha una moglie di nome Sora ed un piccolo bambino, che lo hanno seguito alla Torre Nera. Grady ha raccontato a Perrin che anche suo padre aveva iniziato ad incanalare, perci\u00f2 venne catturato e portato via da alcune sorelle dell'Ajah Rossa quando lui era ancora piccolo. Jur Grady fa la sua comparsa nel corso del VI Libro, quando Rand lo presenta a Mazrim Taim, la prima volta che lo porta alla \"Fattoria\" (che diventer\u00e0 poi la Torre Nera), spiegando che lui e gli altri presenti, sono stati tra i primi ad essersi arruolati. Durante questo episodio Jur dice che vorrebbe tornare a lavorare alla sua vecchia fattoria, ma Rand lo convince a rimanere, perci\u00f2 ottiene il disappunto di Sora Grady. Quando Rand in seguito fa nuovamente visita alla fattoria, per distribuire le spille da Dedicato o da pieno Asha'man, nota Grady impegnato ad allenarsi con l'Unico Potere. Successivamente Grady ed altri abbastanza esperti come lui, come Damer Flinn, vengono mandati da Taim a fare nuovi reclutamenti. Inoltre Grady \u00e8 tra i primi a legare sua moglie Sora con una variante del legame da Gaidin. Alla fine del medesimo libro Jur Grady partecipa alla Battaglia dei Pozzi di Dumai per liberare il Drago Rinato, catturato dalle Aes Sedai, fedeli di Elaida; al termine della battaglia viene scelto da Rand tra i nove Asha'man che da quel momento avrebbero costituito la sua scorta personale. Dopo essere tornato a Cairhien, Rand assegna a Jur Grady e a Fager Neald il compito di scortare ed aiutare Perrin Aybara nella sua missione nel sud del continente. Perci\u00f2 i due Asha'man si prestano ad aprire \"Portali di Viaggio\" nei vari spostamenti di Perrin e del suo numeroso seguito. Quando Perrin si reca a visitare Masema, Grady e Neald gli fanno da scorta. Dopo il rapimento di Faile, Grady e Neald, grazie ai loro \"Portali per Viaggiare\", fanno muovere rapidamente tutto il seguito di Perrin, da un luogo all'altro, all'inseguimento degli Shaido rapitori. I due per\u00f2 alla fine rimangono esausti per tutto questo lavoro. Quando finalmente gli Shaido si accampano stabilmente a Malden, Grady apre un portale nelle vicinanze, per permettere a Perrin di ispezionare il campo di nascosto. Durante questo episodio Grady e gli altri incanalatori presenti rimangono scioccati dall'immensa quantit\u00e0 dell'Unico Potere usata da Rand nel ripulire \"Saidin\". Grady contribuisce quindi in modo fondamentale ai preparativi per la Battaglia di Malden, partecipa agli incontri con i Seancahn e poi apre continuamente Portali di collegamento tra i vari eserciti e per lo stanziamento delle truppe; tra l'altro trasporta dai Fiumi Gemelli numerosi altri arcieri, sotto il comando di Tam al'Thor; Grady per\u00f2 non partecipa direttamente alla battaglia, perch\u00e9 ormai esausto per il lavoro gi\u00e0 svolto. Nel Libro XII, dopo la battaglia, Grady e Neald sono troppo esausti per aprire ancora dei Portali, cos\u00ec da rimandare a casa tutti i numerosi prigionieri tenuti dagli Shaido, perci\u00f2 hanno la necessit\u00e0 di riposarsi per alcuni giorni. Entrambi in compenso sono cresciuto molto nella loro forza nell'Unico Potere. All'inizio del Libro XIII Grady e Neald vengono morsicati da strani serpenti velenosi, apparsi per una Bolla di Male, vengono curati e si salvano, ma ci\u00f2 contribuisce ulteriormente a rallentare i progetti di Perrin di allontanarsi velocemente dal luogo in cui si \u00e8 accampato nei pressi della strada di Jehanna. Quando finalmente si ristabiliscono, Grady parla con Perrin, chiedendo di poter tornare brevemente in Andor per salutare la moglie ed il figlio, spiega inoltre che adesso Saidin \u00e8 pulito, perci\u00f2 se prima viveva in attesa della follia e della morte, ora ha un nuovo motivo per vivere. Perrin perci\u00f2 gli promette che appena possibile lo rimander\u00e0 alla Torre Nera. La \"Dreamspike\" piazzata dall\"'Assassino\", impedisce per\u00f2 nuovamente di andarsene attraverso i Portali, mentre intanto i Manti Bianchi di Galad Damodred catturano i carri di rifornimento di Perrin e minacciano di ingaggiare battaglia. Perrin riesce per\u00f2 ad accordarsi in qualche modo con Galad, evita la battaglia con i Manti Bianchi e poi riesce a distruggere la \"Dreamspike\", perci\u00f2 tutti gli incanalatori al suo seguito, che nel frattempo hanno imparato a legarsi in circolo, aprono un grande Portale ed evacuano i seguaci di Perrin in Andor. Perrin per\u00f2 capisce che saranno i Figli della Luce a finire nella trappola riservata a lui sulla strada di Jheanna, perci\u00f2 torna indietro segretamente, interviene e li salva, mentre durante la battaglia Grady contribuisce a combattere la Progenie dell'Ombra. Una volta tornati in Andor, Jur Grady accompagna Perrin a Caemlyn e poi, sempre su ordine di Perrin, apre un \"Portale di Viaggio\" per Mat, Thom e Noal verso la Torre di Ghenjei, con la promessa di tornare a cercarli ogni giorno, per vedere se hanno completato la loro impresa.\nK.\nKairen Stang.\nKairen Stang: Aes Sedai dell'Ajah Azzurra, era una Aes Sedai relativamente debole nel potere, molto amica di Anaiya e Cabriana Mecandes; Kairen partecipa all'ambasciata di Salidar inviata al Drago Rinato a Caemlyn e guidata da Merana Ambrey; in seguito, dopo che le cose a Caemlyn sono precipitate verso una rottura con il Drago, Kairen viene rimandata indietro e raggiunge le ribelli, accompagnando le ragazze capaci di incanalare, e che erano state trovate nei Fiumi Gemelli da Verin ed Alanna. Kairen si rivela essere dotata nella produzione di \"Cuendillar\" e perci\u00f2 Egwene al'Vere la sceglie per il piano di blocco dei porti di Tar Valon; prima di poter agire, Kairen viene per\u00f2 uccisa da Aran'gar/Halima perch\u00e9 probabilmente stava indagando sulla morte della sua amica Cabriana, di cui Halima aveva detto di essere a sua volta, molto amica.\nKarldin Manfor.\nKarldin Manfor: viene descritto come un giovane uomo, con la faccia stretta ed i capelli pallidi; \u00e8 tra i primi ad essersi arruolati alla Torre Nera e combatte ai pozzi di Dumai, dove viene scelto da Rand tra gli Asha'man della sua scorta; in seguito viene mandato da Rand a portare e ad assistere Loial nella sua missione presso i vari Stedding, per porre sotto guardia le Vie Ogier; tornato in incognito a Cairhien sempre con Loial, Karldin e l'Ogier vengono trovati nelle cucine del palazzo reale da Samitsu Sedai e da Sashalle Sedai ed interrogati approfonditamente sulla loro missione e su ci\u00f2 che sanno di Rand. Karldin successivamente raggiunge Rand nell'est di Tear assieme a Logain e molti altri Asha'man e Aes Sedai; quindi assieme a Davram Bashere, viene mandato ad Ebou Dar per concordare con Suroth l'incontro del Drago con la \"Figlia delle Nove Lune\" nel nord dell'Altara, che in realt\u00e0 \u00e8 una trappola ordita da Semirhage; di ritorno dal Drago, accetta di essere legato come Custode dalla giovane Verde Beldeine Sedai, come era stato predetto da Min Farshaw; per i compiti da lui svolti, viene promosso da Rand stesso, prima come Dedicato e poi come pieno Asha'man; nel libro XII lo troviamo nella Pietra di Tear assieme a Beldeine, che assiste al battibecco di quest'ultima con Min e Cadsuane. Karldin e Beldeine combattono eroicamente nel corso dell'Ultima Battaglia, fino al completo esaurimento delle loro forzo, tanto da morirne, l'una subito dopo l'altro.\nKaterine Alruddin.\nKaterine Alruddin: Aes Sedai dell'Ajah Rossa, per breve tempo Maestra delle Novizie per l'Amyrlin Elaida a'Roihan, rivelata come appartenente all'Ajah Nera. Ha circa 50 anni e viene detto che ha spesso un linguaggio duro; anche fisicamente viene descritta con occhi duri, la faccia aguzza e volpina, con una massa di capelli corvini ed ondulati che le scendono fino alla vita. Katerine si trovava nella fascia alta della gerarchia, quindi con una forza davvero notevole in \"Saidar\". \u00c8 uno degli antagonisti dei protagonisti, con anche alcuni capitoli che vengono narrati o descritti dal suo punto di vista. Cronologicamente Katerine compare gi\u00e0 in \"Nuova Primavera\", quando \u00e8 ancora una Ammessa assieme a Moiraine e Siuan. Katerine compare nella saga vera e propria a partire dal Libro VI, quando viene inviata a Cairhien nell'ambasciata di Elaida al Drago Rinato e durante il viaggio lei e Galina Casban si svelano reciprocamente come appartenenti all'Ajah Nera. Lungo la strada inoltre, Katerine e le altre cinque ambasciatrici si incontrano ed accordano con Sevanna ed altre Sapienti degli Shaido. Quando le inviate della Torre rapiscono Rand, Katerine \u00e8 tra quelle che lo picchia pi\u00f9 ferocemente; in seguito viene imprigionata a Cairhien dalle Sapienti Aiel dopo la battaglia ai pozzi di Dumai, ma Katerine \u00e8 l'unica sorella che riesce a fuggire, grazie all'aiuto di alcuni Amici delle Tenebre presenti nel campo. Katerine raggiunge quindi il villaggio di Dorlan, a poche miglia di distanza da Tar Valon, dove sono state inviate le altre Sorelle sfuggite alla battaglia dei pozzi di Dumai e da l\u00ec, assieme a Tarna, fa ritorno a Tar Valon con mezzi di fortuna. Successivamente \u00e8 tra le responsabili della cattura di Egwene durante il blocco dei porti di Tar Valon ed in seguito tratta sempre molto duramente la giovane donna, tanto da venire rimproverata da altre Aes Sedai per il suo comportamento che va oltre il limite delle leggi e dei costumi. Nel corso del XII libro, Elaida la invia di nuovo a Dorlan dopo averle insegnato le \"Tessiture per Viaggiare\" perch\u00e9 Katerine deve insegnare a sua volta alle sorelle presenti laggi\u00f9, sia queste, che le altre nuove tessiture rivelate dal tradimento di Beonin; infatti desidera che esse le usino nelle azioni di guerriglia contro l'esercito delle ribelli; per\u00f2, durante la sua presenza a Dorlan, Katerine si lascia sfuggire con Gawyn Trakand la condizione in cui si trova Egwene, inducendolo cos\u00ec a disertare, per andare ad aiutarla. In seguito Katerine torna alla Torre, dove viene nominata da Elaida come sua nuova Maestra delle Novizie al posto di Silviana Brehon e da questa posizione minaccia Egwene di spezzare ogni sua resistenza; poco dopo, nel corso dell'attacco Seanchan, Katerine cerca di togliere il comando della resistenza all'Adunante Saerin, la quale per\u00f2 fa valere la propria autorit\u00e0; alla fine del libro XII il suo nome viene rivelato nell'elenco di Verin, ma Katerine riesce a fuggire dalla Torre, assieme a moltissime altre Nere, evitando cos\u00ec di essere arrestata e giustiziata. Nel corso del Libro XIII l'Ajah Nera, compresa Katerine, attacca Egwene e le sue alleate in Tel'Aran'Rhiod. Durante questa battaglia nel Mondo dei Sogni, Mesaana punisce Katerine per non aver trovato la \"Dreamspike\" che Perrin ha portato su Tar Valon. Poi Mesaana camuffa Katerine da s\u00e9 stessa, per trarre in inganno Egwene, che difatti la trafigge con una lancia, presumibilmente uccidendola.\nKirstian Chalwin.\nKirstian Chalwin: \u00e8 una Donna della Famiglia che faceva parte del \"Circolo della Maglia\", infatti se all'apparenza sembra avere solo poco pi\u00f9 di una trentina di anni, in realt\u00e0 ne ha pi\u00f9 di trecentoquindici e scapp\u00f2 dalla Torre Bianca quando era una novizia da circa un anno. Come copertura Kirstian aveva un piccolo negozio da tessitrice ad Ebou Dar. Kirstian \u00e8 presente quando Nynaeve ed Elayne provocano i primi contatti tra la Famiglia e le Aes Sedai e lei ne rimane sconvolta. In seguito \u00e8 proprio Kirstian a mantenere lo schermo sulla Nera Ispan, dopo che \u00e8 stato recuperata la Coppa dei Venti nel magazzino e poi tutti si recano alla Fattoria. Laggi\u00f9, poich\u00e9 \u00e8 forte in \"Saidar\" almeno quanto Sheriam, Kirstian viene scelta per far parte del circolo di tredici elementi che deve attivare la Coppa dei Venti. Quando i Seanchan attaccano Ebou Dar, Kirstian fugge con tutta la Famiglia in Andor, al seguito di Elayne e Nynaeve. Dopo che Garenia/Zarya viene scoperta come novizia fuggitiva, Kirstian spontaneamente confessa di esserlo anche lei, sebbene, data la sua et\u00e0, ormai non ci sia pi\u00f9 nessuna Aes Sedai vivente che possa ricordare la sua faccia. Assieme a Zarya, Kirstian capisce che ad uccidere Adeleas e le altre, deve essere stata per forza una tra Merilille, Sareitha e Careane, perci\u00f2 le due ne parlano con Vandene ed Elayne. Su suggerimento di Elayne e Nynaeve, Vandene, fingendo di doversi occupare delle due novizie, le prende in realt\u00e0 come collaboratrici nelle indagini.\nKiruna Nachiman.\nKiruna Nachiman: Aes Sedai dell'Ajah Verde e sorella del re di Arafel, ambasciatrice delle ribelli presso il Drago Rinato, gli giura fedelt\u00e0 ai Pozzi di Dumai. \u00c8 un'Aes Sedai elegante e statuesca, sorella di Re Paitar di Arafel che mantiene ben quattro custodi, ha meno di 70 anni; Kiruna \u00e8 abbastanza forte nell'Unico Potere, si trova infatti nella fascia alta della gerarchia, alla pari con Bera, della quale segue tutte le vicende, dalla partenza da Salidar, fino a quando Bera viene mandata a Tear mentre Kiruna resta a Cairhien. Tra l'altro \u00e8 proprio Kiruna che si scontra pi\u00f9 volte con Perrin, negli eventi che accompagnano la battaglia dei pozzi di Dumai; Kiruna infatti, tra le sorelle che hanno giurato fedelt\u00e0 a Rand, \u00e8 una di quelle che necessita maggiormente di essere \"rieducata\" dalle Sapienti Aiel, perch\u00e9 fin troppo altezzosa, superba e piena di s\u00e9; l'ultima volta che si ha notizia di lei \u00e8 a Cairhien, nel libro IX quando ottiene infine l'approvazione della Sapiente Sorilea, rimanendo lei stessa profondamente sorpresa e compiaciuta degli apprezzamenti ricevuti dall'Aiel; nel corso del Libro XIV Kiruna \u00e8 nel gruppo di incanalatori che combattono sulle pendici di Shayol Ghul assieme ad Aviendha, per impedire ai nemici di raggiungere il Drago Rinato, ma durante gli scontri viene per\u00f2 uccisa da Hessalam.\nKumira.\nKumira \u00e8 una Aes Sedai dell'Ajah Marrone shienarese debole nel potere, ma molto perspicace, perci\u00f2 viene molto apprezzata dalla sua amica Cadsuane nei suoi maneggi a Cairhien; in seguito Kumira accompagna Cadsuane ed il suo gruppo a Far Madding, dove spiega ad Harine, ambasciatrice del Popolo del Mare ed alla sua Cercavento Shalon le caratteristiche del \"Ter'angreal Guardiano\" della citt\u00e0; di seguito partecipa alla battaglia per la \"pulitura di Saidin\", legandosi in cerchio a Verin ed a Shalon; nel corso della battaglia Kumira viene uccisa da Graendal.\nKwamesa.\nKwamesa: Aes Sedai e Adunante dell'Ajah Grigia, \u00e8 dell'Arafel, scura, snella e non troppo alta; viene eletta come Adunante tra le ribelli di Salidar; \u00e8 la pi\u00f9 giovane del Consiglio, quindi non ha i requisiti dell'et\u00e0, comunque ha una potenza in \"Saidar\" pari a quella di Sheriam, il che la pone tra le pi\u00f9 alte nella gerarchia; come Adunante pi\u00f9 giovane, ha il compito di occuparsi di diverse procedure nel cerimoniale del Consiglio; nel corso del Libro XII giura sulla Verga dei Giuramenti di fronte ad Egwene, dimostrando di non appartenere all'Ajah Nera; nel Libro XIII troviamo che Kwamesa non \u00e8 riuscita a mantenere il suo seggio di Adunante nel Consiglio della Torre riunificata; nel Libro XIV, durante l'Ultima Battaglia a Merrilor, Kwamesa \u00e8 alla guida del gruppo di Aes Sedai e Asha'man posti a difesa dei Draghi di Aludra sulle Alture Polov, ma l'intervento di Demandred spazza via le loro difese ed il Reietto stesso uccide Kwamesa con un colpo di Fuoco Malefico.\nL.\nLan Mandragoran.\nal'Lan Mandragoran: re titolare del Malkier e Gaidin prima di Moiraine, poi di Myrelle, infine di sua moglie Nynaeve. Uomo di quarantasette anni, \u00e8 un guerriero formidabile, molto atletico, alto e robusto, con la faccia spigolosa e gli occhi azzurri dallo sguardo di ghiaccio. Porta i capelli lunghi, tenuti raccolti dall\"hadori\", una corda di cuoio intrecciato, tipica del suo paese natio, il Malkier, che passa in mezzo alla fronte e viene legata sulla nuca. \u00c8 uno dei principali personaggi di supporto, con diversi capitoli che vengono narrati o descritti dal suo punto di vista.\nNell'anno 953 il regno di Malkier, posto sulle montagne tra le Marche di Confine, inizia ad essere inghiottito inesorabilmente nella Macchia. Lo stesso anno nasce al'Lan Mandragoran figlio di all'Akir Mandragoran, re di Malkier, e della regina el'Leanna. Entro alcuni anni, anche per il tradimento dello zio di Lan, il Malkier viene completamente conquistato dai Trolloc ed in seguito inglobato nella Macchia. Suo cugino Isam viene catturato mentre il piccolo principe al'Lan Mandragoran viene riconosciuto successore e portato in salvo da un gruppo di guardie fedeli, tra le quali Bukama. Lan viene accolto ed ospitato con onore nello Shienar, tra le Marche di Confine e viene istruito dalle sue guardie fedeli e da altri Malkieri rifugiati. Secondo le usanze del suo perduto paese, quando \u00e8 quindicenne Lan viene riconosciuto uomo, divenendo l'amante di una nobildonna malkieri, Edeyn Arrel. Alcuni mesi dopo, all'et\u00e0 di sedici anni, al'Lan Mandragoran inizia la sua guerra solitaria contro la Macchia, guadagnandosi il rispetto e l'ammirazione in tutti i regni delle Marche di Confine e persino tra gli Aiel. In \"Nuova Primavera\", troviamo che Lan, ormai venticinquenne, partecipa alla guerra Aiel. Dopo la battaglia delle Mura Lucenti di Tar Valon, e quattro mesi spesi nelle regioni del sud, Lan decide di tornare nelle Marche di Confine, assieme al suo fedele Bukama. Lungo la strada, a Canluun, Lan subisce un attentato ed incontrano un Malkieri mezzo rinnegato, Ryne, che si aggrega a loro e li informa che lady Edeyn sta raccogliendo i numerosi Malkieri sparsi lungo le Marche, per propositi ancora poco chiari. Lan allora decide di raggiungerla a Chachin, capitale di Kandor, per fermarla. Lungo la strada incontra una donna, Lady Alys, che in realt\u00e0 \u00e8 l'Aes Sedai Moiraine, da poco innalzata allo scialle, e che \u00e8 segretamente alla ricerca del neonato Drago Rinato. I tre decidono di scortarla fino a Chachin, ma tra Lan e Moiraine non corre buon sangue: al loro primo incontro Lan la scaglia in un lago e perci\u00f2 l'Aes Sedai si vendica tormentandolo di continuo con l'Unico Potere. Sulla via Lan subisce un altro attentato, ma viene salvato da Moiraine. A Chachin i tre Malkieri e la donna si separano, per poi ritrovarsi inaspettatamente al palazzo reale. L\u00ec Lan ha un incontro con Lady Edeyn e scopre che la sua ex amante ha in progetto di farlo sposare con sua figlia e poi di raccogliere tutti i Malkieri ed organizzare una spedizione per liberare la patria. Lan non ha per\u00f2 alcuna intenzione di aderire a tale progetto, ma prima che possa fare qualcosa, gli eventi precipitano: Bukama viene assassinato e Lan subisce un altro attentato con l'Unico Potere. Infuriato Lan va alla ricerca di Moiraine, convinto della sua colpevolezza. In realt\u00e0 trova la donna che sta combattono disperatamente contro Merean, una sorella dell'Ajah Nera, mentre lui stesso viene attaccato da Ryne, che \u00e8 in realt\u00e0 un Amico delle Tenebre in combutta con la sorella Nera. Moiraine e Lan si salvano, ma il re di Kandor, un principe e la figlia di lady Edeyn muoiono. Dopo questa tragica fine, Moiraine lo convince a diventare suo Custode ed a continuare con lei la ricerca del Drago Rinato, un compito pi\u00f9 importante della sua guerra suicida e solitaria contro la Macchia. All'inizio della saga vera e propria, dopo venti anni di ricerche, Lan e Moiraine giungono nei Fiumi Gemelli perch\u00e9 finalmente hanno individuato chi potrebbe essere il Drago Rinato. Lan segue fedelmente la sua Aes Sedai in tutte le vicende successive, prendendo in simpatia Rand, che istruisce nell'arte della spada, ma soprattutto iniziando ad innamorarsi, ricambiato, di Nynaeve al'Meara, la sapiente dei Fiumi Gemelli, che inizia la sua istruzione come Aes Sedai. Lan la informa dell'impossibilit\u00e0 del loro amore: lui \u00e8 un uomo in costante pericolo di morte e potrebbe offrirle solo un velo di vedova anzich\u00e9 un velo da sposa, ma Nynaeve non accetta scuse. I due hanno in seguito momenti di intimit\u00e0 quando si ritrovano a Tear, ma poi si devono separare nuovamente. Moiraine nel frattempo, prevedendo una sua fine prematura, passa il legame da Custode alla Verde Myrelle Sedai, cos\u00ec da salvare Lan dalla follia che pervade i Custodi quando scompare la sorella a cui sono legati. Puntualmente, quando nel quinto libro Moiraine scompare combattendo Lanfear, Lan si ritrova legato contro la sua volont\u00e0 a Myrelle e perci\u00f2 la raggiunge cavalcando tumultuosamente fino a Salidar. Laggi\u00f9 la giovane Amyrlin Seat Egwene al'Vere scopre il legame fuorilegge tra i due e punisce Myrelle costringendola a giurarle fedelt\u00e0, poi accompagna Lan fino ad Ebou Dar, dove l'uomo potr\u00e0 riunirsi a Nynaeve al'Meara. Difatti Lan raggiunge la donna amata proprio nel momento in cui lei sta annegando e la salva. Lan e Nynaeve decidono quindi di sposarsi subito su una nave del Popolo del Mare. In seguito Lan segue tutte le vicende di sua moglie, finch\u00e9 nel libro undicesimo, all'approssimarsi dell'Ultima Battaglia, Nynaeve lo porta nelle Marche di Confine ed incita tutti i Malkieri in esilio a seguirlo.\nLanfear.\nLanfear: \u00e8 una dei Reietti. Nell'Epoca Leggendaria, prima di diventare una dei Reietti, Mierin Eronaile, questo il vero nome di Lanfear, era una Aes Sedai di considerevole posizione, l'incanalatrice pi\u00f9 potente mai esistita ed inoltre molto stimata come scienziata nel Collam Daan, infatti lavorava nel prestigioso centro di ricerche dello Sharom a Paraan Disen. Assieme a numerosi altri colleghi, tra i quali il pi\u00f9 famoso fu Beidomon, Mierin stava eseguendo alcuni notevoli esperimenti sul Vero Potere, quando un incidente provoc\u00f2 il Collasso, il Foro e quindi la liberazione dell'entit\u00e0 malefica del Tenebroso. Quindi Mierin fu una delle responsabili del disastro, ma non fu in quel momento che la donna pass\u00f2 all'Ombra. Mierin infatti era anche l'amante e la compagna di Lews Therin Telamon, il Drago di quell'epoca, che per\u00f2 alla fine la lasci\u00f2, perch\u00e9 stanco del suo arrivismo, della sua sete di gloria e di potere, perch\u00e9, secondo lui, lei era pi\u00f9 attratta dal suo potere che dal suo amore. Perci\u00f2 Mierin, ossessionata da lui, addolorata e furiosa dell'abbandono, quasi certamente si volse all'Ombra quando Lews infine si spos\u00f2 con Ilyena. Diversamente dagli altri Reietti, Lanfear \u00e8 stata l'unica a scegliersi da sola il proprio nome, che significa \"Figlia della Notte\". Viene sempre descritta come una donna bellissima, forse la donna pi\u00f9 bella di tutti i tempi. Alta, dalla carnagione lattea, con lunghi capelli neri ed occhi grandi e scuri. Veste sempre di bianco, con ornamenti argentei nella forma di stelle e lune, ed anche il suo sigillo ha come simboli luna e stelle. Come \"Figlia della Notte\", fu una terribile Reietta, che us\u00f2 Tel\u2019aran\u2019rhiod in maniera indiscriminata, facendo del Mondo dei Sogni il suo principale dominio e strumento di potere. Infatti, attraverso i sogni, soggiog\u00f2 e torment\u00f2 molti dei suoi sottoposti ed uccise direttamente parecchi di quelli che le si opponevano. Nelle aree da lei governate, le popolazioni temevano addirittura di addormentarsi, per i terribili e mortali incubi che la Reietta diffondeva. Nonostante questa sua capacit\u00e0 di dominare Tel\u2019aran\u2019rhiod e la pretesa di Lanfear di esserne la sola sovrana, in realt\u00e0 l'altra Reietta, Moghedien, era pi\u00f9 abile di lei in questo campo (del quale sfrutt\u00f2 abilmente le potenzialit\u00e0 per colpire nell'ombra), ma data la sua natura codarda e la maggior potenza di Lanfear nel mondo reale, Moghedien non arriv\u00f2 mai a sfidare questa sua pretesa. In qualit\u00e0 di incanalatrice pi\u00f9 potente esistente, Lanfear era la Reietta femmina pi\u00f9 forte, seconda sola a Ishamael (e forse alla pari con i Reietti maschi pi\u00f9 potenti: Demandred, Sammael e Rahvin). Durante la Guerra dell\u2019Ombra Lanfear non comand\u00f2 mai sul campo di battaglia, preferendo conquistare con sotterfugi ed abili tattiche, nemici e territori. Lanfear inoltre rimase sempre ossessionata da Lews Therin Telamon, quindi fu sempre al centro di tutti gli intrighi e piani per catturarlo e cercare di volgerlo all'Ombra. Quando lui ed i Cento Compagni attaccarono infine Shayol Ghul, Lanfear venne sigillata profondamente al suo interno e per tremila anni il suo corpo rimase perfettamente conservato e lei dorm\u00ec un sonno senza sogni.\nLanfear venne rilasciata dal suo millenario sonno, poco dopo Aginor e Balthamel. Le sue azioni si dispiegano a partire dal secondo libro, nel quale, assunta l'identit\u00e0 di Selene, cerc\u00f2 in tutte le maniere di sedurre Rand al'Thor, la reincarnazione di Lews Therin Telamon; ed inoltre cerc\u00f2 di convincerlo a conquistare il potere, invogliandolo all'uso dell'Unico Potere e proteggendolo dagli altri Reietti. Tra le altre cose cerc\u00f2 anche di convincerlo ad usare il Corno di Valere nel periodo in cui lui riusc\u00ec ad impossessarsene. Quando Rand comunque segu\u00ec il suo percorso, per essere riconosciuto come Drago Rinato, Lanfear lo lasci\u00f2 compiere il suo destino. In seguito la Reietta gli si present\u00f2 direttamente (visitandolo anche nel Mondo dei Sogni), proclamando il suo amore per lui e cercando di convincerlo ad allearsi a lei, proponendo inoltre l'uso dei potentissimi Choedan Kal, come strumenti per dominare il mondo; perci\u00f2, nel frattempo, Lanfear inizi\u00f2 ad assumere diverse altre identit\u00e0 (la piccola novizia Else, la vecchia Silvie, l'obesa Keille), fingendo anche di partecipare ai piani per catturarlo e volgerlo all'Ombra, escogitati dagli altri Reietti (Rahvin, Sammael e Graendal), mentre in realt\u00e0 fece in modo che Rand riuscisse a catturare Asmodean e venisse istruito da quest'ultimo, nell'uso di \"Saidin\". Quando per\u00f2 alla fine, nel quinto libro, Lanfear viene a conoscenza del fatto che Rand si \u00e8 concesso ad Aviendha, la sua ossessione ed il suo amore malato hanno il sopravvento sul suo carattere, quindi, durante una scenata di rabbia e gelosia, Lanfear cerca di uccidere Rand, Egwene ed Aviendha stessa. Solo il provvidenziale intervento di Moiraine evita il peggio: le due donne precipitano dentro una soglia ter'angreal che si scioglie tra esplosioni e fiamme, e quindi entrambe vengono ritenute morte. Nel nono volume si scoprir\u00e0 per\u00f2 che Lanfear \u00e8 stata reincarnata nella nuova Reietta Cyndane.\nLeane Sharif.\nLeane Sharif: Aes Sedai dell'Ajah Azzurra e Custode degli Annali per l'Amyrlin Siuan Sanche, poi passata all'Ajah Verde. Viene descritta come una domanese piuttosto bella, dalla pelle ramata ed alta per essere una donna. Leane ha circa 45 anni e prima di essere quietata si trovava nella fascia pi\u00f9 alta della gerarchia, alla pari di Sheriam, dopo essere stata guarita solo parzialmente, ora si trova nella fascia medio bassa. \u00c8 diventata famosa a Tar Valon, per essere stata l'unica Aes Sedai nella storia ad aver cambiato la propria Ajah di appartenenza. \u00c8 uno dei maggiori personaggi di supporto ai protagonisti, con anche alcuni capitoli o paragrafi che vengono narrati o descritti dal suo punto di vista. Leane compare gi\u00e0 nel prequel della saga, \"Nuova Primavera\": lei \u00e8 gi\u00e0 una Aes Sedai e quando Moiraine e Siuan ottengono lo scialle, Leane, che gi\u00e0 era loro amica dal tempo in cui erano Ammesse, \u00e8 tra le prime ad accoglierle nel settore della Torre riservato all'Ajah Azzurra. In seguito Leane viene nominata come Custode degli Annali dell'Amyrlin Seat Siuan Sanche; svolge questo ruolo in maniera impeccabile e si presenta sempre in modo molto formale ed un po' freddo, persino in privato con Siuan, che un tempo era una sua cara amica. Inoltre, in qualit\u00e0 di Custode degli Annali, crea un suo servizio personale di agenti occhi-e-orecchie nella stessa Tar Valon che lei deve amministrare, in modo da essere sempre informata sui problemi e sugli umori cittadini. Nel Libro II Leane accompagna la sua Amyrlin nella sua visita a Fal Dara nello Shienar e cos\u00ec conosce i tre \"ta'veren\" e le loro amiche, rimanendo anche un po' affascinata da Perrin Aybara. Quindi fa ritorno a Tar Valon assieme al resto della delegazione e laggi\u00f9, in seguito, \u00e8 tra le sorelle che si legano in cerchio per liberare Matrim Cauthon dal potere del pugnale malefico di Shadar Logoth Nel Libro IV Leane viene quietata ed imprigionata durante il colpo di Stato che depone la sua Amyrlin. Subito dopo per\u00f2, viene fatta fuggire da Min Farshaw ed assieme a Logain e a Siuan, raggiunge le ribelli di Salidar; sulla via Leane affronta la quietatura modificando in parte il proprio carattere, da fredda e formale diventa molto pi\u00f9 calorosa e femminile e tra l'altro riscopre e sfrutta le doti da domanese fascinosa, che aveva imparato da ragazza, prima di recarsi alla Torre Bianca. A Salidar Leane collabora validamente con Siuan, Elayne, Nynaeve ed Egwene nei loro piani ed in seguito viene guarita dalla quietatura proprio da Nynaeve; quindi, dopo essere stata riconfermata Aes Sedai, incredibilmente decide di passare all'Ajah Verde, dove viene accolta con molto affetto. Mentre si trova a Salidar inoltre Leane diventa una delle poche Aes Sedai esperte nell'entrare in Tel'aran'rhiod con uno degli appositi \"ter'angreal\" dei sogni. Leane risulta abbastanza dotata per la produzione di \"Cuendillar\", perci\u00f2 viene scelta per portare a termine il piano di blocco dei porti di Tar Valon, di conseguenza viene catturata assieme ad Egwene mentre stanno eseguendo l'operazione; dopo la cattura Leane subisce un trattamento piuttosto brutale, perch\u00e9 la quietatura le ha tolto l'aspetto senza et\u00e0 e le altre Aes Sedao la ritengono una impostora, finch\u00e9 finalmente non viene provata la sua identit\u00e0; sebbene venga tenuta prigioniera nelle celle sotterranee, Leane aiuta comunque Egwene a minare dall'interno l'autorit\u00e0 di Elaida, perch\u00e9 moltissime sorelle si recano a visitarla e cos\u00ec Leane pu\u00f2 convincerle degli errori dell'usurpatrice. Nel corso del Libro XII, mentre Egwene si \u00e8 recata a visitarla, la cella di Leane viene colpita da una Bolla di Male e si liquef\u00e0 pericolosamente, come se fosse cera scaldata. Immediatamente dopo la rielezione di Egwene ad Amyrlin Seat della Torre riunificata, Leane viene fatta liberare. Nel corso del Libro XIII Leane \u00e8 una delle tre sorelle scelte da Egwene per il suo incontro segreto in Tel'Aran'Rhiod, per stabilire degli accordi di alleanza con le Sapienti Aiel e le Cercavento. Subito dopo Leane partecipa alla battaglia con Egwene, Siuan, Nynaeve e alcune Sapienti Aiel, contro le sorelle nere in Tel'aran'rhiod, perch\u00e9 \u00e8 una delle poche Aes Sedai che conoscono a sufficienza come manipolare efficacemente il mondo dei sogni. Nel corso del Libro XIV Leane riesce a sopravvivere all'attacco degli Sharani contro il campo delle Aes Sedai, nel sud di Kandor; perci\u00f2 si nasconde tra i resti del campo distrutto; viene per\u00f2 trovata da Demandred, che le risparmia la vita e la rimanda indietro con un messaggio per il Drago Rinato, lasciandola anche piuttosto scossa per l'esperienza subita. Poco dopo ritroviamo Leane che combatte furiosamente contro i nemici, al fianco di altre Aes Sedai, sulle Alture Polov a Merrilor. Leane cos\u00ec prima assiste alla morte di Doesine e poi all'eroico sacrificio di Egwene.\nLelaine Akashi.\nLelaine Akashi: anziana e potente Aes Sedai e Adunante dell'Ajah Azzurra. Viene descritta tra le Aes Sedai pi\u00f9 anziane (ha pi\u00f9 di 160 anni ma i suoi capelli non sono ancora ingrigiti) di bell'aspetto ed elegante ed \u00e8 anche una delle pi\u00f9 potenti (al pari di Romanda, Elaida, Siuan e Moiraine), quindi si trova nella fascia pi\u00f9 alta della gerarchia. \u00c8 uno dei principali personaggi di contorno, con anche alcuni capitoli che vengono narrati o descritti dal suo punto di vista. Come personaggio Lelaine appare cronologicamente gi\u00e0 nel \"prequel\" \"Nuova Primavera\", quando, come Adunante, accoglie nell'Ajah Azzurra Siuan e Moiraine, che sono appena state elette Aes Sedai. A partire dal Libro VI veniamo a sapere che Lelaine \u00e8 una Adunante gi\u00e0 da quasi quaranta anni (la seconda pi\u00f9 anziana nel Consiglio di Salidar) e probabilmente si \u00e8 assicurata anche il ruolo di Prima Selettrice del'Ajah Azzurra. Come tutte le Azzurre, anche Lelaine si rifugia a Salidar dopo la deposizione di Siuan e l'elezione di Elaida. Laggi\u00f9 Lelaine \u00e8 molto influente e controlla circa un quarto delle Adunanti all'interno del Consiglio ed \u00e8 una rivale ed una acerrima nemica della Gialla Romanda: infatti le due, almeno un paio di volte, ostacolandosi a vicenda, hanno mancato per poco di diventare Amyrlin Seat. Comunque, grazie alla sua posizione di grande potere, Lelaine cerca inizialmente di manovrare Egwene; ma in seguito per\u00f2 \u00e8 proprio Egwene, grazie all'aiuto di Siuan e di altre amiche, che riesce a giocare le due rivali a proprio favore, perci\u00f2 alla fine Lelaine deve piegarsi alle capacit\u00e0 della giovane Amyrlin. Dopo che Egwene \u00e8 stata catturata e portata nella Torre, Lelaine scopre che Faolain la stava spiando a nome della giovane Amyrlin ed in un colloquio minaccia Siuan e pretende da lei il suo appoggio, nel caso in cui Egwene morisse o perdesse la sua carica. Lelaine, nel corso del libro XII, facendo finta di appoggiare Egwene, ma in realt\u00e0 ampliando la propria influenza, ottiene molti vantaggi rispetto alla sua rivale Romanda, con l'idea di riuscire prima poi a sostituire la giovane Amyrlin; in seguito, quando Egwene ritorna tra le ribelli, Lelaine \u00e8 tra le prime a provare di non appartenere all'Ajah Nera, giurando sulla Verga; nonostante tutte le sue speranze di guadagnare ancora influenza, al termine del libro Lelaine viene costretta ad accettare la indubbia supremazia di Egwene. Nel Libro XIII Lelaine, Romanda ed altre Adunanti mettono da parte le loro reciproche rivalit\u00e0 ed organizzano una sessione segreta del Consiglio per cercare di mettere una serie di freni al potere di Egwene, ma quest'ultima, avvertita in tempo da Silviana, interviene fermando i loro propositi ed anzi volgendo ancora una volta a proprio favore la situazione. Quindi Lelaine, accettando la bont\u00e0 di quanto discusso, vota a favore delle riforme della convocazione del Consiglio, appena proposte da Egwene. Nello stesso libro partecipa al test di Nynaeve per diventare Aes Sedai ed alla fine vota in suo sfavore.\nLews Therin Telamon.\nLews Therin Telamon: personaggio storico, Drago nell'Epoca Leggendaria. Viene descritto come alto, con gli occhi scuri e con i capelli castani striati di bianco; la sua faccia \u00e8 segnata dalle rughe causate da molte preoccupazioni. Nel prologo del primo libro lo vediamo vestire sontuosamente di grigio, scarlatto ed oro, con l'antico simbolo Aes Sedai sul suo mantello.\nNell'Epoca Leggendaria, Lews Therin Telamon fu uno dei maggiori leader degli Aes Sedai, il quale capeggi\u00f2 le forze della luce durante la Guerra del Potere. Lews Therin era sposato con Ilyena Sunhair, ma in precedenza aveva avuto una relazione con Mierin Eronaile, colei che sarebbe poi diventata la Reietta Lanfear. Durante la Guerra dell'Ombra, fu conosciuto come il Drago. Durante la Guerra del Potere, Lews Therin Telamon formul\u00f2 un piano per sigillare il Foro, dal quale il Tenebroso agiva sul mondo. Il piano originale prevedeva l'utilizzo di circoli misti di maschi e femmine, per porre i sigilli, ma esso venne osteggiato dalle Aes Sedai femmine, capeggiate da Latra Posae Decume, che invece favoriva il piano per la costruzione dei Choedan Kal. Quando la situazione per le forze della luce si rivel\u00f2 disperata, Lews Therin decise di agire comunque, perci\u00f2 lui e altri 113 Aes Sedai maschi (i cosiddetti \"\"cento compagni\") si recarono a Shayol Ghul per sigillare il Foro da soli. Il loro piano riusc\u00ec ma un attimo prima che il Foro si richiudesse, il Tenebroso riusc\u00ec a contrattaccare, contaminando irreparabilmente la parte maschile dell'Unico Potere, \"saidin\". In seguito, in preda alla follia che colse tutti gli Aes Sedai maschi per la contaminazione subita, Lews Therin uccise ogni persona che portava il suo sangue, tutti quelli che amava, guadagnandosi cos\u00ec anche il nome di Kinslayer: \"lo sterminatore del proprio sangue\"\". Nel prologo del primo libro della saga viene descritto il momento in cui Lews Therin, su istigazione di Ishamael, riprende momentaneamente consapevolezza di ci\u00f2 che ha fatto. Perci\u00f2 si suicida maledicendosi, incanalando tutto il potere che pu\u00f2 reggere: provoca cos\u00ec l'innalzamento dell'enorme cono vulcanico di Montedrago e di conseguenza la formazione dell'isola di Tar Valon, sul fiume Erinin, che viene deviato. Lews Therin Telamon riappare nella saga a partire dal sesto libro, come voce nella testa di Rand al'Thor, che gli suggerisce numerose ed utili cose. Sebbene non sia chiaro se la voce sia reale o parte della crescente pazzia di Rand, viene descritto come un personaggio a tutti gli effetti. Nei libri seguenti Lews Therin Telamon si rivela infine per essere una personalit\u00e0 reale, presente nella mente di Rand, che prende sempre pi\u00f9 spazio, fino al punto, nell'undicesimo libro, di riuscire quasi a prendere completamente il sopravvento. Nel corso del Libro XII Rand, in un momento di catarsi, riesce infine ad accettare questa personalit\u00e0 che vive nella sua mente, assorbendola per sempre dentro s\u00e9 stesso.\nLiandrin.\nLiandrin: Aes Sedai dell'Ajah Rossa, rivelata come appartenente all'Ajah Nera; Liandrin ha circa 35 anni e viene descritta con le caratteristiche fisiche delle donne del suo paese, Tarabon: labbra carnose a forma di bocciolo di rosa, occhi castani, capelli color del miele, acconciati in tipiche treccine adornate di perline. \u00c8 uno degli antagonisti dei protagonisti, con anche alcuni capitoli che vengono narrati o descritti dal suo punto di vista. Liandrin fa la sua comparsa nei primi capitoli del secondo libro (\"La Grande Caccia\") quando la troviamo nell'entourage di Aes Sedai che hanno accompagnato l'Amyrlin Siuan a Fal Dara. Liandrin si comporta immediatamente in modo odioso e sospetto ad esempio quando va prendere Moiraine per portarla dall'Amyrlin e poi usa tessiture proibite di \"compulsione\" su Lady Amalisa, per trovare Rand e gli altri \"ta'veren\". Quindi conferma i sospetti quando \u00e8 la prima Aes Sedai dell'Ajah Nera a svelarsi ai lettori: infatti nei capitoli seguenti tradisce Egwene, Nynaeve ed Elayne, cercando di farle diventare \"damane\" dei Seanchan e parla apertamente con Suroth del loro comune signore. In seguito a partire dal libro terzo viene messa a capo delle tredici sorelle Nere che si sono svelate e sono fuggite dalla Torre Bianca, assassinando e rubando alcuni \"Ter'angreal\". Le tredici giunte a Tear, per iniziativa di Be'lal e Mesaana, catturano e picchiano brutalmente Nynaeve, Egwene ed Elayne, perch\u00e9 facciano da esche a Rand al'Thor, ma infine lei e la maggior parte delle altre sono costrette a fuggire dalla Pietra, mentre invece Joya ed Amico vengono prese prigioniere. In seguito Liandrin e le altre si dirigono a Tarabon. Laggi\u00f9, nella capitale Tanchico, le undici nere restanti si installano in un palazzo di Amici delle Tenebre (dove vengono spiate da Moghedien) e Liandrin ordina a Jaichim Carridin di assicurarle il possesso del palazzo della Panarca di Tarabon. Quindi le undici imprigionano la Panarca Amathera e cercano invano di ottenere l\"'a'dam\" maschile, ma sono ancora una volta costrette alla fuga dall'intervento di Nynaeve ed Elayne, aiutate da numerosi altri. Rifugiatesi dunque in Amadicia, queste undici nere si installano in una residenza di altri Amici delle Tenebre e l\u00ec vengono raggiunte da Moghedien, che assegna loro vari compiti. Quello per Liandrin e di alcune altre, \u00e8 di cercare ancora una volta di catturare Nynaeve ed Elayne, che per\u00f2 sfuggono loro, mascherandosi da circensi nel serraglio di Valan Luca. Quando Moghedien ritorna ferita da una freccia scagliata da Birgitte, Liandrin cerca di sopraffarla con la \"compulsione\", ma la Reietta contrattacca: scherma inestricabilmente Liandrin e la riduce alla condizione di serva, dopo averla fatta torturare da Temaile; infine, quando l'impero Seanchan occupa l'Amadicia, Liandrin diventa una \"da'covale\" dell'alta signora Suroth. Come servitrice dell'Alta Signora, Liandrin si comporta in modo molto spesso inefficiente perci\u00f2, nonostante tutti i suoi tentativi di ingraziarsi la sua padrona (ad esempio eliminando una testimone scomoda) Suroth la fa picchiare spesso molto brutalmente.\nLini Eltring.\nLini Eltring \u00e8 la vecchia nutrice della casata Trakand, che ha cresciuto Elayne, sua madre Morgase e perfino sua nonna Maighdin; \u00e8 nota nel ciclo per i suoi saggi proverbi, che ha dispensato per anni alle tre nobildonne. Quando Morgase riesce a liberarsi della \"Coercizione\" di Rahvin, Lini l'aiuta a fuggire dal palazzo reale di Caemlyn e la segue fedelmente in tutte le sue avventure successive.\nLirene Doirellin.\nLirene Doirellin: Aes Sedai ed ex Adunante dell'Ajah Rossa, ha superato i cento anni di et\u00e0 ed \u00e8 Cairhienese e come tale risulta molto minuta; all'incirca quindici anni prima Lirene era una Adunante, che venne severamente castigata e mandata in esilio, assieme a Tsutama e Toveine, come monito e punizione per l'intera Ajah Rossa, colpevole di aver compiuto diversi atti illegali; nel libro undicesimo la ritroviamo alla Torre Bianca, ritornata dall'esilio. Delle tre adunanti esiliate \u00e8 quella che ha avuto il carattere pi\u00f9 provato; durante una lezione tenuta ad Egwene, ridotta nuovamente al rango di novizia, Lirene si lascia sfuggire che Elaida ha compiuto degli errori davvero fatali.\nLogain Ablar.\nLogain Ablar: Falso Drago che dopo alterne vicende diventa Asha'man e capo di una delle fazioni della Torre Nera.\nLoial.\nLoial figlio di Arent figlio di Halan: Ogier particolarmente giovane per la sua specie (circa novanta anni), molto amante dei libri e che desidera scrivere la storia del Drago Rinato. Inoltre egli \u00e8 un abilissimo \"Cantore d'alberi\". \u00c8 uno dei principali personaggi di supporto ai protagonisti, con anche alcuni capitoli che vengono narrati o descritti dal suo punto di vista.\nGi\u00e0 nel primo libro, Loial incontra Rand al'Thor e gli altri personaggi principali, in una locanda di Caemlyn, e subito ne diventa un fedele amico. Loial li informa delle minacce che sono giunte nel suo \"stedding\" e riguardanti l'Occhio del Mondo, perci\u00f2 li aiuta nell'attraversare le Vie Ogier e poi li segue fin nella Grande Macchia, dove ha un commovente incontro con Someshta, l'ultimo dei Nym. In seguito dallo Shienar Loial segue ed aiuta gli amici nella caccia al Corno di Valere fino a Falme. Da l\u00ec quindi prosegue con Rand, Moiraine, Min, Lan e Perrin Aybara nelle Montagne Nebbiose e poi fino a Tear. Dopo la presa di Tear, Loial accompagna Perrin nei Fiumi Gemelli, dove si comporta eroicamente, chiudendo alla Progenie dell'Ombra, la Porta delle Vie di Manetheren assieme a Gaul. Sempre al seguito di Perrin raggiunge quindi Rand a Caemlyn e poi contribuisce al suo salvataggio ai Pozzi di Dumai. Dopo essere tornato a Cairhien, Rand gli assegna la missione di convincere gli Ogier a vegliare od a chiudere tutte le porte delle Vie, usate dalle orde Trolloc per spostarsi indisturbati. In questo compito Loial viene aiutato dall'Asha'man Karldin Manford, che lo fa spostare molto velocemente da un luogo ad un altro, grazie alle \"Tessiture per Viaggiare\". Al termine della sua missione Loial raggiunge Rand nella tenuta di Lord Algarin nell'est di Tear. L\u00ec Loial viene raggiunto da tre altri Ogier che lo stavano cercando da tempo: sua madre, l'Anziano Haman e la giovane Erith. Loial ed Erith si sposano, e poi il giovane Ogier convince i pi\u00f9 anziani che dovr\u00e0 parlare al Grande Stump, per convincere tutti gli Ogier a non aprire il \"Libro delle Traduzioni\" ed abbandonare questo mondo.\nLord Luc.\nLord Luc: conosciuto anche come Isam o l'Assassino, Luc Mantear era il fratello di Tigraine Mantear e Primo Principe della Spada di Andor. Come Luc assomiglia ad un Rand al'Thor pi\u00f9 anziano e dai capelli scuri, mentre come Isam assomiglia a Lan Mandragoran.\nLord Luc, come la sorella, su istigazione di Gitara Sedai abbandon\u00f2 l'Andor e si rec\u00f2 nella Grande Macchia. Laggi\u00f9 si fuse misteriosamente con Isam Mandragoran, il cugino di Lan Mandragoran che era stato rapito quando era ancora in fasce dalla Progenie dell'Ombra durante la caduta del Malkier: la nuova entit\u00e0, nata dall'unione delle due persone, divenne l\"'Assassino\", cos\u00ec chiamato sia perch\u00e9 viene spesso adoperato dai Reietti come un sicario; sia perch\u00e9 si diverte ad assassinare i lupi nel Mondo dei Sogni. Oltre a questa strana fusione, Luc/Isam ottiene anche la capacit\u00e0 di essere un particolare \"camminatore dei sogni\", capace di manipolare abilmente \"Tel'aran'rhiod\" di muoversi in carne ed ossa in quel mondo ed inoltre anche di cambiare aspetto da una persona all'altra tutte le volte che lo desidera, quando entra ed esce dal Mondo dei Sogni. Si viene quindi a sapere che l'Assassino viene utilizzato per la prima volta nel corso della saga, per eliminare le due sorelle Nere Joiya Byir ed Amico Nagoyin, tenute prigioniere a Tear e ritenute traditrici. Inoltre si tratta molto probabilmente dell'uomo somigliante a Tigraine che ha ucciso nella macchia l'Aiel Janduin, il padre naturale di Rand, secondo una descrizione riportata. In seguito l'Assassino ha una parte di rilievo nel quarto libro, \"L'ascesa dell'Ombra\", dove si scontra con Perrin Aybara; egli inizialmente finge di voler aiutare le popolazioni dei Fiumi Gemelli alle prese con una orda Trolloc, ma in realt\u00e0 \u00e8 stato proprio lui ad aver portato la Progenie dell'Ombra attraverso la Porta delle Vie Ogier di Manetheren. Perrin lo affronta e ferisce in \"Tel'aran'rhiod\" nella veste di Isam, e da quella ferita capisce che egli \u00e8 anche Lord Luc nel mondo della veglia. Nel libro IX lo ritroviamo brevemente, mentre cerca di assassinare Rand e Min Farshaw in una locanda a Far Madding, su ordine di un Reietto rimasto celato, ma fallisce. Nel libro XIII ha di nuovo molto rilievo: gli viene assegnata da parte di Graendal una \"dreamspike\" da piazzare sopra al campo di Perrin nel Ghealdan, cos\u00ec che questi ed il suo seguito cadano in trappola. Perrin per\u00f2 lo scopre assieme ai suoi amici lupi. Quindi, dopo essersi scontrato con lui diverse volte in \"Tel'aran'rhiod\", Perrin gli sottrae la \"dreamspike\" e la porta sopra Tar Valon; quindi Perrin attira l'Assassino in un incubo e l\u00ec riesce a ferirlo gravemente, ma non ancora ad ucciderlo. Nel prologo del Libro XIV Isam narra della sua fanciullezza nella Citt\u00e0 della Macchia, mentre attende una Reietta; la persona che giunge ad incontrarlo, dalla descrizione sembrerebbe essere Hessalam, che gli ordina di uccidere Rand, mettendogli a disposizione anche due Samma N'Sei.\nLuan Norwelyn.\nLord Luan: capo della Casata Norwelyn, \u00e8 il nobile pi\u00f9 potente del regno assieme a Lady Dyelin e che come lei aveva supportato l'ascesa al trono di Morgase; dopo la scomparsa di Morgase cerca inutilmente di convincere Dyelin a prendere il trono, alfine convinto dal comportamento corretto assunto da Elayne in Andor, si proclama per lei, assicurandole il trono; \u00e8 tra i sei grandi Lord che avevano incontrato Egwene al'Vere e le Aes Sedai ribelli in Murandy.\nLyrelle Arienwin.\nLyrelle Arienwin: Aes Sedai e Adunante dell'Ajah Azzurra. Viene descritta piuttosto alta per essere Cairhienese, inoltre \u00e8 molto graziosa; era gi\u00e0 una Adunante prima della deposizione di Siuan Sanche e della spaccatura alla Torre; in seguito aderisce alla ribellione e si rifugia a Salidar assieme a tutta la sua Ajah; all'apparenza segue sempre le indicazioni di Lelaine, ma in realt\u00e0 \u00e8 piuttosto ambiziosa e vorrebbe ottenere una certa libert\u00e0 d'azione, per guadagnare influenza per proprio conto; nel libro XII si viene a sapere che Lyrelle \u00e8 una delle Adunanti che sono andate ad accompagnare la delegazione di sorelle inviate alla Torre Nera per legare 46 Asha'man come Gaidin; all'inizio del Libro XIV ritroviamo Lyrelle a guidare la delegazione, rimasta ancora fuori dalla Torre Nera, che \u00e8 stata appena liberata dall'Ombra, in questa occasione rivela di aver accettato l'incarico per guadagnare influenza, ma visti gli eventi accaduti, per lei probabilmente questa \u00e8 stata solo una occasione mancata; pensa inoltre di richiedere agli Asha'man una dimostrazione con il potere, cos\u00ec da poter scegliere quello che appare pi\u00f9 forte; poco dopo viene invitata ad entrare assieme alle altre 36 Aes Sedai che sono con lei; Pevara le spiega un po' la situazione e d\u00e0 alcuni consigli di comportamento; quindi gli Asha'man propongono 46 incanalatori volontari, che sono disposti a farsi legare come Custodi; a causa del poco tempo a disposizione, Lyrelle accetta l'offerta, anche se un po' contrariata, perci\u00f2 ordina a ciascuna Aes Sedai di legare un incanalatore, alle Verdi ordina di legarne due; alla fine del Libro XIV Lyrelle \u00e8 tra le Adunanti che richiedono a Cadsuane di diventare la nuova Amyrlin Seat.\nM.\nMagla Daronos.\nMagla Daronos: Aes Sedai Adunante dell'Ajah Gialla proveniente da Illian e che ha pi\u00f9 di cento anni, il suo Custode \u00e8 Rorik; viene descritta come molto robusta, sgraziata e con spalle che sembrano quelle di un fabbro; Magla era Adunante alla Torre Bianca prima dello scisma ed in seguito aderisce alla ribellione e si rifugia a Salidar, dove riprende il suo ruolo di Adunante nel nuovo Consiglio (anche se in verit\u00e0 vi \u00e8 stata mandata dal capo dell'Ajah per cercare di riappacificare le ribelli); Magla all'apparenza fa dunque parte della fazione di Romanda; dopo l'elezione dell'Amyrlin ribelle, conferisce con Romanda per ridurre l'apparente influenza di Sheriam su Egwene appena eletta, ma non sempre si adegua alle sue posizioni (ad esempio favorisce l'elezione di Salita quale terza Adunante gialla di Salidar, anzich\u00e9 quella di Dagdara, preferita invece da Romanda); inoltre Magla si prodiga nel favorire i colloqui di pace; nel Libro XIII si scopre che Magla ha mantenuto il suo ruolo di Adunante anche dopo la riunificazione della Torre sotto Egwene.\nMarillin Gemalphin.\nMarillin Gemalphin: Aes Sedai dell'Ajah Marrone, rivelata come appartenente all'Ajah Nera nel gruppo di Liandrin. Viene descritta come magra, capelli spenti di colore bruno chiaro, con sognanti occhi azzurri, un grosso naso, faccia stretta e labbra sottili e ama i gatti randagi; dopo i fatti di Tear, di Tanchico e dell'Amadicia, Marillin viene mandata da Moghedien a Caemlyn, ma non se ne conoscono le ragioni; in citt\u00e0 viene notata da diverse persone, anche perch\u00e9 si sofferma spesso a curare diversi gatti, ma nessuno ancora riesce ad identificarla; in seguito Moridin, attraverso Moghedien, le ordina di mettersi a disposizione di Lady Shiaine sempre a Caemlyn e cos\u00ec si incontra di nuovo con Falion. Dopo essersi incontrata nuovamente anche con le altre 4 sorelle nere arrivate in seguito a Caemlyn, viene infine catturata da Elayne dopo il tentativo di fuga e di cattura dell'erede al trono. Nel corso del Libro XIII Marillin viene fatta fuggire da alcuni Amici delle Tenebre.\nMasema Dagar.\nMasema Dagar: ex soldato shienarese, autoproclamatosi Profeta del Drago Rinato. Masema era un valido soldato dello Shienar, che combatt\u00e9 nella Guerra Aiel e che perci\u00f2 ebbe sempre una forte ostilit\u00e0 nei confronti di questo popolo, un'ostilit\u00e0 ancora viva venti anni dopo la fine del conflitto. Compare nel secondo libro, quando assieme ad alcuni commilitoni accompagna Rand al\u2019Thor e gli altri \"ta'veren\" nella ricerca del Corno di Valere, rubato da Padan Fain. Durante questa cerca, Masema dimostra una forte avversione per Rand, proprio perch\u00e9 d'aspetto \u00e8 simile agli Aiel, ma dopo che Rand usa \"saidin\" e si rivela come il Drago Rinato, Masema diventa uno dei suoi pi\u00f9 fanatici sostenitori. Perci\u00f2, dopo gli eventi di Falme, la fuga in montagna e l'abbandono del rifugio sulle Montagne della Nebbia, Masema si stabilisce nel Ghealdan, dove inizia la sua predicazione come \"Profeta del Drago\". In breve tempo riesce a raccogliere attorno a s\u00e9 un'enorme folla di Fautori del Drago, che sconfiggono le truppe regolari del regno, venute a disperderli e diventano una preoccupante potenza, anche militare, nonostante la loro impreparazione, che comunque compensano con il loro grande numero, la loro spietatezza e il loro fanatismo. Infatti, questi fedeli del Profeta, sono quasi tutti fanatici invasati, che tiranneggiano o assassinano chiunque non si adegui alle loro idee, sia persone del popolo, sia quelle pi\u00f9 in vista, come i nobili o addirittura il sovrano. Questa armata in breve tempo saccheggia e mette sottosopra l'intero regno, arrivando in pratica a controllare gran parte del suo territorio. Nynaeve, che gi\u00e0 l'aveva conosciuto nello Shienar, incontra nuovamente Masema a Samara, una citt\u00e0 sul confine fluviale con l'Amadicia: lo trova completamente impazzito, ottenebrato dalla sua ossessione per il Drago. La giovane donna riesce comunque ad ottenere il suo aiuto, per lasciare la citt\u00e0 in preda all'anarchia. Forse questa strana ed improvvisa follia di Masema \u00e8 stata provocata dall'intervento di qualche Reietto, proprio per diffondere il caos, secondo gli ordini del Tenebroso (il primo sospettato \u00e8 Demandred, che viene ritenuto responsabile degli avvenimenti in questa zona del continente) e tra l'altro di questi fatti verr\u00e0 ritenuto responsabile Rand, in quanto tutti i disordini vengono fatti in suo nome. Per quest'ultimo motivo Rand invia il suo fidato amico Perrin Aybara nel sud, per incontrare Masema e convincerlo a desistere dai suoi propositi ed anzi recarsi a visitarlo. Anche Perrin trova Masema in preda alla follia, riesce comunque a convincerlo ad accompagnarlo ad incontrare Rand, ma \u00e8 chiaro che i due non si fidano affatto l'uno dell'altro. Nel frattempo Perrin scopre, grazie all'aiuto di Berelain, che Masema ha stretto degli accordi con l'Alta Signora Suroth (il che fa addirittura sospettare che egli sia addirittura un Amico delle Tenebre). Comunque i due riescono ad accordarsi per la partenza, ma vengono interrotti dal rapimento di Faile, che viene portata prigioniera in un grande accampamento Shaido. Masema accetta di aiutare Perrin a liberare sua moglie, ma comunque si comporta sempre in maniera molto sospetta, difatti nella battaglia decisiva di Malden Masema non rispetta le posizioni assegnate e quindi, quando vede che i suoi propositi di uccidere Perrin e Berelain sono rimasti frustrati, si getta in un'azione suicida, nel corso della quale quasi tutti i suoi fedeli vengono decimati. Nel frattempo per\u00f2 Masema era riuscito ad influenzare profondamente Aram, che arriv\u00f2 quasi ad assassinare Perrin. Nel prologo del libro XII, Masema fugge nel folto della foresta con ormai pochissimi seguaci, con l'obiettivo di raggiungere la Piana di Almoth e ricostituire laggi\u00f9 la base del suo potere di Profeta. Inoltre nel suo delirio chiarisce che \u00e8 stata una visione del Drago Rinato (probabilmente un'illusione indotta da qualche Reietto) ad ordinargli di mandare Aram ad uccidere Perrin. Per\u00f2 nel frattempo Faile, ormai libera, rintraccia ed elimina Masema ed i pochi fedeli che ancora lo seguono. Faile agisce tenendo segreta l'operazione a Perrin.\nMasuri Sokawa.\nMasuri Sokawa: Aes Sedai dell'Ajah Marrone, proveniente dall'Arafel, viene descritta come magra e dai modi allegri, con occhi scuri e di bell'aspetto. Mantiene un Gaidin di nome Rovair Kirklin. Come forza in \"Saidar\", Masuri si colloca in una posizione medio alta (tra Merana e Verin al di sotto di lei e Bera e Kiruna al di sopra) quindi \u00e8 capace di aprire portali sufficientemente ampi per viaggiare. Ha inoltre un buon talento nelle Tessiture di Guarigione. Ambasciatrice delle ribelli presso il Drago a Caemlyn, ai Pozzi di Dumai gli giura fedelt\u00e0; successivamente entra nell'entourage di Perrin Aybara, collaborando attivamente con lui. Nei libri della saga Masuri fa la sua comparsa a partire dal Libro VI, dove si legge che \u00e8 una sorella che ha aderito alla ribellione contro Elaida, dopo la deposizione di Siuan Sanche, e quindi si \u00e8 rifugiata a Salidar. Da Salidar viene poi mandata a Caemlyn dal Drago Rinato, nell'ambasceria di nove sorelle guidata da Merana Ambrey. Dopo gli iniziali incontri, dall'esito positivo, purtroppo i rapporti tra il Drago e la legazione hanno una brusca sterzata, perch\u00e9 una sorella della delegazione subisce un attentato, causato da falsi Aiel. Inoltre il sopraggiungere prima di Verin ed Alanna e poi l'aggiungersi di Bera e Kiruna al novero delle sorelle presenti a Caemlyn, allarmano il Drago che lascia in fretta la citt\u00e0. Bera e Kiruna, le due pi\u00f9 alte nella gerarchia delle sorelle in citt\u00e0, prendono in mano le redini della delegazione, che si \u00e8 ormai sfaldata e quindi si mettono all'inseguimento di Rand, grazie al legame che Alanna gli ha imposto in precedenza. Dopo che le inviate di Elaida hanno rapito Rand, lungo la strada le ribelli incontrano prima gli uomini dei Fiumi Gemelli, lasciati indietro da Perrin Aybara e poi Perrin in persona, che sta accorrendo per liberare Rand. Quindi tutti assieme partecipano alla battaglia dei Pozzi di Dumai, al termine della quale Masuri \u00e8 una delle prime Aes Sedai a giurare fedelt\u00e0 al Drago. Perci\u00f2 successivamente, su ordine di Rand, Masuri e Seonid Sedai accompagnano Perrin nel Ghealdan, alla ricerca della regina Alliandre e del profeta Masema, ed accettano persino di venire trattate da apprendiste dalle Sapienti Aiel presenti nel suo campo. In seguito accompagna Perrin ad Abila, per incontrare il profeta Masema, restando poco favorevolmente impressionata, anche se le Sapienti rivelano l'idea proposta da Masuri di cercare di controllare Masema con un buon guinzaglio, mentre loro credono invece che sia troppo pericoloso e sarebbe meglio eliminarlo. Quindi, assieme agli altri, ritorna precipitosamente al campo alla notizia del rapimento di Faile da parte degli Shaido. Successivamente Masuri ed Annoura Sedai si recano in incognito ad incontrare Masema, suscitando cos\u00ec la riprovazione di Berelain, ma non troppo quella di Perrin, che considera probabile il coinvolgimento anche delle Sapienti, che tengono sempre sott'occhio Masuri. Inoltre dopo questo incontro, Masuri sembra aver cambiato opinione su Masema, concordando che debba essere eliminato. Poco tempo dopo, quando un branco di segugi neri passa vicino al loro campo, Masuri rivela di essere una esperta su questa Progenie dell'Ombra, fornendo diverse notizie, compreso il fatto di aver incrociato le tracce di ben otto branchi diversi, nel corso della sua vita e di avere una specie di talento nel saperli distinguere l'uno dall'altro.A So Habor, Masuri accompagna Perrin per acquistare dei rifornimenti, trovando la citt\u00e0 preda dei fantasmi e della paranoia. Tornata al campo, assiste sgomenta mentre Perrin interroga crudelmente i prigionieri Shaido. Masuri partecipa quindi alla battaglia di Malden per sconfiggere gli Shaido e liberare Faile. All'inizio del Libro XIII, durante una Bolla di male, Masuri viene morsa da una serpe velenosa, ma per fortuna viene guarita immediatamente. Inoltre sembra che sia avanzata abbastanza nella reputazione delle Sapienti, perch\u00e9 ora le concedono di parlare senza chiedere prima il loro permesso. Non appena Perrin distrugge la Dreamspike e ritorna nel mondo della veglia, Masuri lo guarisce dalla ferite, quindi con Neald ed alcune sapienti, apre un circolo per un grande passaggio, che permetta di fuggire al pi\u00f9 presto alla trappola di Graendal. Poco dopo partecipa alla battaglia per salvare Galad ed i Manti Bianchi e poi guarisce i feriti. Successivamente forma un nuovo circolo con Grady ed Annuora per aprire a Perrin un ampio passaggio per tornare a Caemlyn e poter parlare con Elayne. Nel Libro XIV Masuri viene portata da Chain al cospetto di Perrin, che \u00e8 stato trasportato a Mayene per riprendersi dalle ferite subite; l'Aes Sedai si giustifica e si scusa con lui per il suo tentativo di manipolare Masema, quindi lo guarisce da ogni affaticamento, cos\u00ec che egli possa tornare a combattere nel Mondo dei Sogni.\nMatrim Cauthon.\nMatrim Cauthon: uno dei protagonisti della saga e \"ta'veren\". Mat, come Matrim viene solitamente chiamato, \u00e8 un ragazzo ventenne, figlio di una famiglia di contadini ed allevatori di cavalli. A causa della sua curiosit\u00e0 spesso si caccia in numerosi guai.\nNel corso della serie Mat passa dall'essere un ragazzo immaturo e scherzoso, corteggiatore incallito delle ragazze e sempre pronto a cacciarsi nei guai, a quello di uno dei personaggi pi\u00f9 consapevoli del proprio ruolo, essere cio\u00e8 un forte \"ta'veren\" ed il braccio destro di Rand al'Thor, il Drago Rinato. Questa sua evoluzione avviene attraverso una serie di passaggi fondamentali: la fuga dal suo villaggio assieme a Rand, gli altri amici (Perrin Aybara, Egwene al'Vere, Nynaeve al'Meara) e Moiraine Sedai; la contaminazione e poi la guarigione dal \u201cmale\u201d del Pugnale di Shadar Logoth; il diventare il Suonatore del Corno di Valere; il doppio passaggio nella dimensione dei Finn, attraverso due portali ter'angreal (che gli garantiranno informazioni sul suo futuro ed il possesso di alcuni strumenti speciali, oltre che particolari memorie del passato); il diventare un generale praticamente imbattibile sul campo (creazione dell'esercito della \u201cMano Rossa\u201d); l'adozione del piccolo Olver, un ragazzino orfano che vive di espedienti sulle strade; l'assistenza alle imprese dei suoi amici Rand, Egwene, Nynaeve ed Elayne (sconfitta degli Shaido Aiel, recupero del ter'angreal \u201cCoppa dei Venti\u201d); il matrimonio con la \u201cFiglia delle Nove Lune\u201d (Tuon, erede al trono dell'impero Seanchan).\nMattin Stepaneos.\nMattin Stepaneos den Balgar: re di Illian.\nMazrim Taim.\nMazrim Taim: Falso Drago e capo di una fazione di Asha'man. Viene descritto come un incanalatore molto potente, alto, con gli occhi acuti, i capelli scuri, un naso adunco e gli zigomi prominenti, tratti tipici di un Saldeano. Mazrim Taim \u00e8 un ex Falso Drago, che ha messo a ferro e fuoco il suo paese, la Saldea, ma che \u00e8 stato infine fermato e catturato da un gruppo di Aes Sedai che lo scortano verso la Torre Bianca, per essere \"domato\". Per\u00f2 sulla via di Tar Valon (nei pressi delle Colline Nere) Taim riesce a fuggire (probabilmente con la complicit\u00e0 dell'Ajah Nera), si reca quindi dal Drago Rinato, rispondendo all'amnistia proclamata per gli uomini incanalatori; come gesto di buona fede gli consegna anche uno dei sigilli di \"cuendillar\" che imprigionano il Tenebroso; Rand lo incarica perci\u00f2 di istruire gli Asha'man; Taim ha un notevole successo nell'addestramento e nel reclutamento e successivamente si arroga il titolo onorifico di M'hael (Leader) degli Asha'man. Al termine del Libro VI Mazrim Taim guida vittoriosamente centinaia di Asha'man nella Battaglia dei pozzi di Dumai, contribuendo in maniera decisiva alla liberazione del Drago Rinato; per\u00f2 in seguito si ha la prova, che anche Taim \u00e8 un Amico delle Tenebre e che \u00e8 tra gli ispiratori dell'attentato fallito contro lo stesso Drago Rinato a Cairhien (ed eseguito da parte di alcuni Asha'man traditori); comunque la sua affiliazione resta segreta e Mazrim Taim crea, all'interno dell'organizzazione, una sua fazione di fedeli Asha'man Amici delle Tenebre, che istruisce personalmente e che ospita spesso nel suo palazzo dentro la Torre Nera: essi sono almeno un centinaio. Nell'epilogo del Libro XI Taim accetta la proposta dell'Ajah Rossa che alcuni Asha'man vengano legati come Custodi, ma le sue reali intenzioni a questo proposito rimangono oscure. Nel corso del Libro XIII Taim prende sempre pi\u00f9 controllo della Torre Nera, dove accadono fatti inquietanti, tra cui, molto probabilmente la conversione forzata all'Ombra di alcuni incanalatori come Tarna Feir e Mezar Kurin. In un capitolo si legge che Taim sta ancora facendo attendere fuori dal perimetro della Torre le Aes Sedai ribelli, in attesa che quelle dell'Ajah Rossa decidano chi legare; per\u00f2 proibisce di nuovo a Javindhra di legare quelli che portano la spilla da Asha'man, mentre mostra a Pevara che le mura della Torre Nera ora sono massicciamente presidiate dai suoi uomini. Alla fine del libro proibisce alle Aes Sedai ed agli Asha'man di allontanarsi dalla Torre senza il suo permesso, mentre una \"dreamspike\" impedisce di aprire portali di viaggio, in questo modo essi risultano intrappolati. Nel prologo del Libro XIV si viene a sapere che Shai'tan ha deciso di innalzare Mazrim Taim al grado di Prescelto, con il nome di M'Hael, come compensazione per aver convertito all'Ombra tanti incanalatori nella Torre Nera. Nei capitoli successivi vediamo Taim che, dopo aver catturato Logain ed i suoi amici, cerca di convertire anche loro all'ombra, ma le azioni di Androl e degli altri portano invece alla liberazione della Torre Nera. Ritroviamo in seguito Taim che comanda alcuni Signori del Terrore durante la Battaglia dello Shienar contro Lan Mandragoran e Lord Agelmar: il loro intervento causa gravissimi danni agli eserciti della Luce provocandone la ritirata. Quando i combattimenti si concentrano alla Piana di Merrilor, Taim ed i suoi seguaci incanalatori provocano gravi perdite, finch\u00e9 Taim stesso non viene affrontato una prima volta in un faccia a faccia, da Egwene, che lo mette in fuga. Nel frattempo Taim era riuscito a rubare gli ultimi sigilli del Tenebroso, ma Androl con uno stratagemma riesce a recuperarli. Taim nel corso della battaglia ha diversi diverbi con Demandred, ma quest'ultimo alla fine gli consegna un \"sa'angreal\" per poter affrontare Egwene. Usando il Fuoco Malefico, Taim inizia a provocare gravissimi danni al Disegno stesso, finch\u00e9 Egwene non duella di nuovo contro di lui: l'Amyrlin Seat usa una nuova tessitura, la \"Fiamma di Tar Valon\", per fissare il disegno e per bloccare il Fuoco Malefico di Taim, quindi alla fine, sacrificando se stessa, ha ragione del Reietto, cristallizzandolo sul posto assieme a numerosissimi incanalatori nemici.\nMeidani.\nMeidani: Aes Sedai dell'Ajah Grigia, spia delle ribelli dentro la Torre ed alleata di Egwene. Viene descritta come una donna piuttosto bella, con capelli dorati, occhi azzurri e labbra piene, inoltre con un seno prosperoso. Le sue stanze nella Torre Bianca sono disposte in modo da mostrare gli oggetti esotici che la Sorella ha raccolto nei suoi numerosi viaggi: questi oggetti sono tutti doni di ringraziamento, ricevuti da parte delle persone a cui Meidani ha prestato aiuto. Meidani in \"saidar\" ha mostrato una potenza sufficiente per aprire da sola un \"portale per Viaggiare\", questa forza indica che Meidani si trova perlomeno della fascia medio alta della gerarchia delle Aes Sedai. Meidani fa la sua comparsa a partire dal Libro X ed ha un ruolo notevole soprattutto nel Libro XII. Meidani fa parte del gruppo delle dodici sorelle ribelli di Salidar, che sono state inviate in segreto alla Torre Bianca, per cercare di minare dall'interno il potere dell'Amyrlin Elaida, raccontando del coinvolgimento dell'Ajah Rossa nella proclamazione di Logain a Falso Drago. La missione di Meidani per\u00f2 viene scoperta da Seaine e Pevara che sono a caccia dell'Ajah Nera; Meidani perci\u00f2 viene costretta dalle Adunanti cacciatrici a giurare loro fedelt\u00e0 ed obbedienza sulla \"Verga dei Giuramenti\", ed inoltre a mettersi al loro servizio. Di conseguenza, poich\u00e9 Meidani pi\u00f9 di trenta anni prima, era stata amica molto intima di Elaida al tempo del loro noviziato, le Adunanti le impongono di cercare di riallacciare il loro legame per spiarla. Meidani perci\u00f2, pur con estremo disgusto, si ripresenta ad Elaida, vestita in abiti succinti e provocanti e totalmente imbarazzata per quel ruolo; sorprendentemente per\u00f2 viene riaccolta ed invitata spesso nelle stanze dell'Amyrlin o a cenare con lei; in realt\u00e0 questo avviene perch\u00e9 Elaida nel frattempo \u00e8 venuta a conoscenza della sua precedente missione da parte delle ribelli (a causa del tradimento di Beonin) e perci\u00f2 si diverte a provocarla e tormentarla psicologicamente. Quando nel corso del Libro XII Meidani incontra Egwene, che serve da novizia ad una cena di Elaida, la giovane Amyrlin prigioniera la incoraggia a proseguire nei suoi tentativi ed a mettersi in contatto con Beonin, cos\u00ec da farsi assegnare un periodo di lezione, ed avere una scusa per potersi incontrare e coordinare le proprie mosse; inizialmente Meidani appare restia ad incontrarla, convinta che Egwene sia stata solo un fantoccio nelle mani delle leader ribelli; in seguito comunque invita Egwene nelle sue stanze e viene infine convinta della sua autorit\u00e0 come Amyrlin; perci\u00f2 Meidani porta Egwene nei sotterranei, alla presenza delle Adunanti a caccia dell'Ajah Nera. Egwene convince anche loro delle proprie capacit\u00e0 e poi le invita a liberare Meidani dal giuramento che \u00e8 stata costretta a prestare nei loro confronti. In seguito Meidani collabora attivamente con Egwene nel giorno in cui questa viene liberata dalle segrete, mentre Elaida viene punita dal Consiglio. Meidani infatti si reca da lei per informare Egwene dei convulsi eventi accaduti in quella giornata; nella stanzetta scopre la morte di Verin ed infine, su ordine di Egwene, fa sparire il cadavere della sorella marrone che si \u00e8 da poco suicidata, dopo aver rivelato i suoi segreti.\nMeilyn Arganya.\nMeilyn Arganya: Aes Sedai molto anziana e potente dell'Ajah Bianca, aveva i capelli completamente bianchi ed apparve brevemente in \"Nuova Primavera\" assieme ad Elaida che si mostrava deferente nei suoi confronti; era infatti una delle pi\u00f9 rispettate, anziane e potenti Aes Sedai della storia recente della Torre (aveva quasi trecento anni, era pi\u00f9 anziana di Cadsuane ed era la Aes Sedai pi\u00f9 potente dopo di lei, almeno nell'arco degli ultimi mille anni); in seguito Meilyn venne incaricata segretamente dall'Amyrlin Tamra Ospenya di cercare il piccolo Drago Rinato, ma venne assassinata dall'Ajah Nera (probabilmente la sua stessa sorte fu seguita dal suo Custode Andro); in seguito a questo assassinio, mascherato come una morte naturale, Siuan Sanche riusc\u00ec a capire che le sorelle Nere erano sulle tracce del Drago neonato e perci\u00f2 si rec\u00f2 nelle Terre di Confine per avvertire Moiraine.\nMelaine.\nMelaine: \u00e8 una Sapiente Aiel appartenente alla setta Jhirad degli Aiel Goshien, dei quali ha sposato il capoclan, Bael (Dorindha \u00e8 la sua sorella-moglie). Melaine ha una ragguardevole forza nell'incanalare ed \u00e8 anche una esperta Camminatrice dei Sogni, perci\u00f2 assieme ad Amys e Bair accetta di istruire Egwene sul Mondo dei Sogni. Dopo che Rand attacca Rahvin e conquista Caemlyn, Melaine vi si trasferisce assieme a suo marito Bael, cos\u00ec da poter comunicare attraverso i sogni con le altre Sapienti rimaste a Cairhien. Nel palazzo reale di Caemlyn spesso si presta a consigliare Rand ed inoltre assiste ad alcuni degli incontri con le Aes Sedai inviate come ambasciatrici dalle ribelli di Salidar. Melaine diventa particolarmente amica di Min Farshaw quando questa le preannuncia la nascita di due bimbe. Melaine, assieme ad altre Camminatrici e Sapienti, nel Libro XIII si accorda con Egwene per scambiarsi delle apprendiste con la Torre Bianca; subito dopo combatte al suo fianco in \"tel'aran'rhiod\" contro l'Ajah Nera. Nel Libro XIV Melaine, ormai prossima al parto, si trasferisce a Mayene dove cura con la Guarigione i feriti nell'Ultima Battaglia.\nMerana Ambrey.\nMerana Ambrey: Aes Sedai dell'Ajah Grigia proveniente da Caemlyn, capo ambasciatrice delle ribelli presso il Drago a Caemlyn, ai Pozzi di Dumai gli giura fedelt\u00e0; successivamente collabora con lui trattando con gli Atha'an'miere e sedando delle rivolte. \u00c8 magra con i capelli scuri e con freddi occhi color nocciola. Viene considerata una abile diplomatica e lei stessa ha raccontato che in passato era quasi riuscita ad ottenere un accordo tra Tarabon ed Arad Doman a proposito delle loro rispettive rivendicazioni sulla Piana di Almoth. Merana ha circa 105 anni ed \u00e8 attualmente senza Custode (il suo Custode Basan mor\u00ec all'incirca venti anni prima, poco prima dello scoppio della Guerra Aiel), ha una forza in \"saidar\" medio alta, alla pari con quella di Verin ed Alanna, il che le garantisce la possibilit\u00e0 di aprire da sola dei \"portali per viaggiare\". \u00c8 uno dei principali personaggi di supporto ai protagonisti, con anche alcuni capitoli che vengono narrati o descritti dal suo punto di vista. Merana fa la sua comparsa nella saga a partire dal Libro VI: dopo la deposizione di Siuan Sanche \u00e8 una delle sorelle che hanno aderito alla ribellione e che si \u00e8 rifugiata a Salidar; da laggi\u00f9 le sei leader delle ribelli inviano Merana proprio a Caemlyn, la sua patria, alla guida dell'ambasceria di ben nove Aes Sedai, che deve incontrare il Drago Rinato. I rapporti tra la delegazione e Rand al'Thor sono inizialmente buoni, anche grazie alla mediazione di Min Farshaw, che \u00e8 giunta assieme a loro; Merana e le altre infatti rispettano coscienziosamente le istruzioni ricevute dal Drago, consapevoli di non aver altra scelta se non di assecondarlo. Inaspettatamente per\u00f2, un misterioso attentato a Demira Sedai, una delle sorelle al seguito di Merana, perpetrato da parte di alcuni falsi Aiel, provoca una brusca rottura nei cordiali rapporti tra il Drago e le Aes Sedai: Merana ed altre sorelle della delegazione, convinte del coinvolgimento di Rand nell'attentato, si recano a palazzo, per protestare ufficialmente con lui e per dargli una lezione. L'incontro risulta per\u00f2 burrascoso e del tutto controproducente: Rand le umilia e poi, allarmato dall'arrivo in citt\u00e0 di altre sorelle (ormai sono 13, un numero sufficiente per catturarlo), fugge a Cairhien, portando Perrin, Loial e Min con s\u00e9. Merana perci\u00f2 assiste impotente al dissolversi di tutta la propria autorit\u00e0 di capo delegazione (anche per i maneggi di Verin), mentre Bera e Kiruna, da poco arrivate a Caemlyn, assumono il comando delle sorelle presenti. Merana, per evitare di essere messa da parte, \u00e8 costretta a seguirle fino a Cairhien, dove il Drago \u00e8 stato rapito dalle inviate di Elaida e poi deve partecipare alla battaglia dei pozzi di Dumai, per cercare di liberare Rand; in seguito \u00e8 perci\u00f2 tra le prime sette Aes Sedai a giurargli fedelt\u00e0, sempre ai pozzi di Dumai, sotto la minaccia degli Asha'man guidati da Mazrim Taim. Tornata a Cairhien assieme al Drago, Merana accetta di umiliarsi e di servirlo di fronte ai Capoclan Aiel, per dimostrare che le Aes Sedai non lo stanno manovrando; comunque Merana riesce a riscattarsi successivamente, anzitutto cercando di proteggere il Drago dall'interesse di Cadsuane e poi diventando una sua valida collaboratrice, tanto che Rand la mette nuovamente a capo delle sorelle che gli hanno giurato fedelt\u00e0; Merana quindi si prodiga nell'ottenere un buon trattato con il Popolo del Mare e poi nel sedare la rivolta di alcuni Alti Signori di Tear; tra l'altro Merana, forse sotto effetto \"ta'veren\", pur mostrandosi, nei confronti del Drago, sempre molto deferente in pubblico, in privato non si fa problemi a parlare con lui apertamente ed a redarguirlo quando \u00e8 necessario, anche perch\u00e9 Min, in seguito ad una visione, ha garantito che lei \u00e8 una delle sorelle di cui lui si pu\u00f2 fidare. Nel corso del Libro XIV Merana \u00e8 nel gruppo di incanalatori che combattono sulle pendici di Shayol Ghul assieme ad Aviendha, per impedire ai nemici di raggiungere il Drago Rinato, le sue sorti per\u00f2 non vengono descritte.\nMerean Redhill.\nMerean Redhill: Aes Sedai dell'Ajah Azzurra e Maestra delle Novizie per l'Amyrlin Tamra Ospenya, rivelata come appartenente all'Ajah Nera durante \"Nuova Primavera.\" Aveva una forza notevole, che la collocava nella parte alta della gerarchia; aveva un aspetto paffuto e materno, con i capelli completamente ingrigiti; in seguito lascia il suo incarico per la morte di Tamra e Moiraine la incontra nelle Marche di Confine; viene infine uccisa da Moiraine, durante un duello nel palazzo reale di Kandor; Merean era molto anziana e probabilmente superava i 200 anni di et\u00e0.\nMerilille Ceandevin.\nMerilille Ceandevin \u00e8 una Aes Sedai ambasciatrice dell'Ajah Grigia; Merilille \u00e8 di origine cairhienese, pallida e bassa di statura con una et\u00e0 di circa 130-140 anni. Si incontra Merilille per la prima volta nel corso del Libro VI, quando scopriamo che svolge la funzione di ambasciatrice ad Ebou Dar per le ribelli di Salidar (assieme a Careane e a Sareitha). Inizialmente Merilille e le altre sorelle anziane non collaborano affatto con Nynaeve ed Elayne, giunte in citt\u00e0 alla ricerca della \"Coppa dei Venti\", ma anzi arrivano quasi sul punto di processare Elayne per aver scoperto il segreto della \"Famiglia\". Elayne per\u00f2 \u00e8 capace di far valere la sua posizione come inviata dell'Amyrlin Egwene e quindi di volgere la situazione a proprio favore. Di conseguenza Merilille e le altre si decidono finalmente a dare una mano ad Elayne e Nynaeve, sia nel trattare con la \"Famiglia\" stessa, che poi con il Popolo del Mare. Merilille e le altre seguono dunque le giovani Aes Sedai prima nella Fattoria della Famiglia, nei pressi della quale la \"Coppa dei Venti\" viene usata e poi fino a Caemlyn, cos\u00ec da sfuggire all'avanzata dei Seanchan. Una volta raggiunta la capitale dell'Andor, Merilille collabora con Elayne in vari modi, ad esempio \u00e8 importante la sua preparazione dell'incontro con i regnanti delle Terre di Confine che si sono accampati al Bosco di Braem; poi Merilille risulta essere la sorella pi\u00f9 impegnata negli insegnamenti alle Cercavento, secondo gli accordi stabiliti ad Ebou Dar; per\u00f2 nel corso dell'XI libro, Merilille se ne va misteriosamente da Caemlyn, assieme ad una giovane apprendista Cercavento: forse se ne \u00e8 andata, perch\u00e9 ormai completamente esasperata dal comportamento altezzoso e prepotente delle Atha'an Miere, ma forse lei e l'apprendista sono state indotte ad andarsene da Careane, per cercare di provocare una rottura tra Elayne ed i rappresentanti Popolo del Mare.\nMerise Haindehl.\nMerise Haindehl: Aes Sedai dell'Ajah Verde, amica di Cadsuane, ha legato come Gaidin l'Asha'man Jahar Narishma. \u00c8 una Tarabonese, dal carattere molto duro e severo, con tre custodi; \u00e8 tra le compagne di Cadsuane e su suggerimento di quest'ultima, Merise \u00e8 tra le prime Aes Sedai a legare con successo un Asha'man, Jahar Narishma, con il quale instaura un rapporto amorevole, ma a volte turbolento; segue Cadsuane a Far Madding e poi a Shadar Logoth, dove partecipa alla battaglia per la pulitura di \"Saidin\"; successivamente, assieme a Jahar Narishma, porta alle Aes Sedai ribelli la proposta di Rand al'Thor di far legare un'altra cinquantina di Asha'man come Custodi. Nei libri successivi Merise e Jahar rimangono sempre nell'entourage del Drago Rinato, seguendone le vicende. Quando Rand cade nella trappola di Semirhage, Merise arriva immediatamente a Guarire Jahar che \u00e8 rimasto ferito dalle \"damane\". Subito dopo, durante il Libro XI, nell'est di Tear, Merise e Jahar combattono contro la Progenie dell'Ombra che attacca la tenuta Pendaloan e poi i due contribuiscono ad incenerire i cadaveri nemici, rimasti sul campo di battaglia. Inoltre, poich\u00e9 Jahar diventa sempre pi\u00f9 forte di lei nell'Unico Potere, Merise capisce che non potr\u00e0 pi\u00f9 controllarlo attraverso il legame da Custode come in precedenza. Nel Libro XII, in Arad Doman, Merise contribuisce ad interrogare e a tenere schermata Semirhage, che nel frattempo \u00e8 stata catturata. Quando poi Rand esilia Cadsuane dalla propria vista, Merise cerca di persuaderlo a rivedere la propria posizione, ma inutilmente. Nel libro XIII Merise e Jahar sono tra quelli che accompagnano Rand a Far Madding per incontrare i sovrani delle Terre di Confine. Nel Libro XIV Merise e Jahar sono tra gli incanalatori che assistono Lan ed Agelmar nella Battaglia dello Shienar; successivamente nell'Ultima Battaglia a Merrilor, Merise e Jahar si affiancano ad Egwene per aiutarla durante una fase dei combattimenti.\nMesaana.\nMesaana: \u00e8 una dei Reietti. Viene descritta di bell'aspetto ma non eccezionalmente bella (come Lanfear, Graendal o Semirhage), con uno sguardo sognante, begli occhi blu e capelli scuri; ha una voce squillante ed \u00e8 pi\u00f9 alta della media delle donne. Questo personaggio \u00e8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista.\nRispetto ad altri Reietti, si sa ben poco di Mesaana, prima che si votasse all'ombra. Nell'Epoca Leggendaria Saine Tarasind (questo il suo vero nome), contrariamente ad altri tra i Prescelti, non brill\u00f2 particolarmente come Aes Sedai, tanto \u00e8 vero che non le venne attribuito il terzo nome onorifico, come agli altri. Saine infatti cerc\u00f2 di ottenere una buona posizione nel prestigioso centro di ricerche del Collam Daan, ma fall\u00ec, ottenendo solo una posizione secondaria in qualit\u00e0 di insegnante. Durante la Guerra del Potere Mesaana divenne una delle amministratrici dei territori conquistati dall'Ombra, rivelandosi come una governante terribilmente efficiente e brutale. In molti dei territori da lei amministrati la Reietta fond\u00f2 numeroso scuole per bambini, per creare fedeli servitori dell'Ombra, completamente soggiogati al potere del Tenebroso attraverso terribili e crudeli insegnamenti: in queste scuole insegnava agli scolari a competere, nell'infierire il maggior male possibile, ad esempio insegn\u00f2 loro a spiarsi l'un l'altro ed a spiare persino i propri genitori, quindi a denunciare ogni attivit\u00e0 ritenuta illegale. Inoltre impieg\u00f2 folle inferocite di questi ragazzi per incendiare musei, biblioteche, centri di ricerca, ogni cosa che distraesse dall'insegnamento dei principi del Tenebroso. Questi ragazzi venivano anche impiegati come giudici nei confronti degli adulti, che spessissimo venivano condannati a sentenze crudeli, prima di essere giustiziati. Dopo che Mesaana, insieme agli altri Reietti, rest\u00f2 imprigionata a Shayol Ghul, numerosissimi di questi ormai folli \u201cRagazzi di Mesaana\u201d contribuirono non poco a disseminare il caos durante la Frattura nel Mondo.\nDopo il risveglio dal suo sonno millenario, Mesaana, mascherando le sue fattezze e la sua capacit\u00e0 di incanalare, si \u00e8 stabilita nella Torre Bianca, dentro la quale manovra abilmente le Aes Sedai, in particolare quelle appartenenti all'Ajah Nera, attraverso il loro capo: Alviarin Freidhen. Mantenendo un profilo piuttosto basso, Mesaana ha rinnovato il suo antico patto di collaborazione con Demandred e Semirhage, di non farsi guerra l'un l'altro finch\u00e9 gli altri Reietti non saranno abbattuti, ed in effetti questi tre (assieme a Graendal) sono quelli che, nel corso della saga, hanno mantenuto pi\u00f9 a lungo la loro posizione occulta. Possono per\u00f2 esserle attribuite le macchinazioni che hanno portato alla deposizione dell'Amyrlin Seat Siuan Sanche e la spaccatura della Aes Sedai in due gruppi rivali; inoltre rimane coinvolta, assieme a Be'lal, nel tentativo di cattura di Rand al'Thor nella Pietra di Tear. Sicuramente in seguito manovra l'Ajah Nera ed Elaida nell'organizzare la cattura del Drago Rinato da parte dell'Ambasciata di Aes Sedai a Cairhien, che porter\u00e0 al disastro della Battaglia dei pozzi di Dumai. Quando Mesaana si presenta ad Alviarin, il capo dell'Ajah Nera, lo fa mascherandosi dietro una barriera di illusioni visive e sonore. Ma una volta Alviarin ha potuto osservare, al di l\u00e0 delle illusioni, un lembo della veste di Mesaana e quindi ha ora la chiave per scoprire l'identit\u00e0 dietro alla quale la Reietta si nasconde. Robert Jordan ha affermato che si tratta di un personaggio gi\u00e0 apparso, perci\u00f2, dal colore bronzeo della veste osservata da Alviarin, \u00e8 stato ipotizzato che possa essere una sorella dell'Ajah Marrone, in particolare Danelle. Altre speculazione hanno ipotizzato che possa nascondersi dietro le sembianze delle rosse Tsutama Rath o, con molte meno probabilit\u00e0, Tarna Feir. Ultimamente Mesaana \u00e8 stata severamente punita dal misterioso super Myrddraal Shaidar Haran, a nome del Tenebroso, per aver disertato a numerose riunioni dei Reietti e soprattutto per non essere intervenuta nel corso della \"Battaglia per la Pulitura di Saidin\". Nel prologo del Libro XII Mesaana si vanta con Moridin di avere in mano tutte le Aes Sedai, sia quelle dentro la Torre che le ribelli. In seguito si presenta a Sheriam, le ordina di appoggiare l'elezione di una sostituta di Egwene e poi di rubare i \"ter'angreal\" per viaggiare nel Mondo dei Sogni. Alla fine del libro, probabilmente sorpresa dall'attacco Seanchan, non pu\u00f2 per\u00f2 impedire la riunificazione della Torre sotto l'autorit\u00e0 di Egwene e lo smantellamento dell'Ajah Nera. Nel Libro XIII Egwene ha un sogno profetico che la avvisa che Mesaana \u00e8 rimasta nascosta nella Torre Bianca, evidentemente la Reietta deve essere stata capace di aggirare il voto sulla Verga dei Giuramenti, che la giovane Amyrlin ha imposto a tutte le Aes Sedai rimaste. Perci\u00f2 Seaine in seguito, su richiesta di Egwene, studia e poi le illustra tre probabili metodi per riuscire ad aggirare questo strumento. Egwene capisce che deve trovare un modo per stanarla, perci\u00f2 organizza un falso incontro in Tel'aran'rhiod, ben sapendo di essere costantemente spiata dalla Sorelle Nere nel Mondo dei Sogni. A sua volta per\u00f2 Mesaana cerca di sorprendere Egwene, inviando ben diciannove sorelle dell'Ajah Nera ad assaltare le partecipanti al falso incontro. Scoppia dunque una battaglia e, nonostante le gravi perdite iniziali, Egwene e le sue alleate (Nynaeve, Siuan, Leane, Amys, Bair e Melaine), pur essendo in minor numero, sembrano avere la meglio, grazie alla loro maggiore esperienza nel Mondo dei Sogni. Mesaana con un trucco, riesce per\u00f2 a sorprendere alle spalle Egwene, materializzando attorno al suo collo un \"a'dam\", perch\u00e9 invece di ucciderla la vuole soggiogare, facendosi anche rivelare la posizione della \"Dreamspike\", che in realt\u00e0 \u00e8 stato Perrin a portare su Tar Valon. Nonostante il terrore ed il dolore provocato dallo strumento, Egwene riesce a dominarsi ed a dominare Tel'aran'rhiod, quindi si libera ed in uno scontro da mente a mente, annienta Mesaana. Dopo il risveglio, si scopre che la Reietta si era spacciata per l'Aes Sedai Danelle, dell'Ajah Marrone: il suo corpo viene trovato nelle stanze di Danelle, privo di camuffamento, disteso a terra e bagnato, perch\u00e9 si \u00e8 urinata addosso, mentre ora la sua mente \u00e8 ridotta ormai a quella di un poppante.\nMili Skane.\nMili Skane: \u00e8 una giovane donna di circa ventidue anni, carina anche se in modo un po' rude e con la faccia leggermente volpina. Figlia di un sellaio di un piccolo villaggio vicino a Whitebridge, recentemente ha assunto l'identit\u00e0 di Lady Shiaine Avarhin. Mili \u00e8 anche e soprattutto una Amica delle Tenebre ed un'abile e spietata assassina arrivista. \u00c8 uno dei principali antagonisti dei protagonisti, con alcuni capitoli che vengono narrati o descritti dal suo punto di vista.\nMili Skane si incontra per la prima volta gi\u00e0 nel corso del primo libro, \"L'occhio del mondo\", quando cerca di assassinare Mat e Rand che si sono rifugiati in una stalla sulla strada per Caemlyn; Mat riesce a sorprenderla, ma non ha il coraggio di eliminarla, perci\u00f2 la rinchiude dentro la stalla stessa. Nel corso del Libro VII Mat la intravede poi di nuovo ad Ebou Dar, la segue e la vede entrare nel palazzo dell'ambasciatore Jaichim Carridin, che \u00e8 un ufficiale dei Manti Bianchi in citt\u00e0; mette perci\u00f2 sull'avviso Nynaeve ed Elayne su queste pericolose frequentazioni. Nel frattempo all'interno del palazzo Mili si incontra con Sammael, che le ordina di rapire proprio Mat. In seguito la donna, che aveva gi\u00e0 assassinato Lord Willim Avarhin e sua figlia, assume l'identit\u00e0 di Lady Shiaine Avarhin a Caemlyn, dove prende residenza. Per ordine di Moridin, Lady Shiaine si mette al comando di un gruppo di Amici delle Tenebre della citt\u00e0. Laggi\u00f9 riceve Daved Hanlon e lo istruisce su cosa fare con Elayne, proprio mentre compie l'atroce esecuzione di Jaichim Carridin. Shiaine prende sotto il suo comando le due Sorelle nere Falion (ridotta per punizione a farle anche da serva) e Marrilin. Nel suo palazzo Shiaine incontra nel frattempo diversi esponenti degli assedianti al seguito di Arimilla Marne e si presume che sia coinvolta nei numerosi incendi che scoppiano nella capitale. Durante il Libro XI Elayne, nel suo palazzo in Via della Luna Piena, dopo aver fatto seguire Daved Hanlon, interviene per cercare di imprigionare lei, Falion, Marrilin e Careane; ma viene a sua volta catturata e portata fuori citt\u00e0, per l'intervento di altre sorelle nere, mentre Vandene e Sareitha vengono uccise. La pronta reazione di Birgitte e delle Cercavento permette la liberazione di Elayne e la cattura di Shiaine e delle altre. Nel Libro XIII tuttavia Shiaine e molti altri vengono liberati dalle prigioni da altri Amici delle Tenebre.\nMin Farshaw.\nMin Farshaw: \u00e8 una delle compagne di Rand al'Thor. Il suo nome completo \u00e8 Elmindreda Farshaw, ma Min odia il suo nome e preferisce farsi chiamare con il diminutivo. \u00c8 una giovane donna di circa venticinque anni, magra, di media statura, con grandi occhi neri e capelli corti, che ora per\u00f2 sta facendo crescere. \u00c8 uno dei maggiori personaggi di supporto, con numerosi capitoli che vengono narrati o descritti dal suo punto di vista.\nMin fa la sua comparsa nel primo romanzo della serie, quando incontra Rand e gli altri amici fuggiaschi (Matrim Cauthon, Perrin Aybara, Egwene al'Vere, Nynaeve al'Meara) a Baerlon, la citt\u00e0 dove risiede in quel momento. Min ha delle visioni su tutto il gruppo ed anche sul suo stesso futuro: si dovr\u00e0 innamorare di Rand e dovr\u00e0 dividerlo con altre due donne. Min inoltre aveva gi\u00e0 conosciuto in precedenza Moiraine Sedai, che sapeva delle sue capacit\u00e0 e forse le aveva sfruttate per trovare il Drago Rinato. In seguito Min raggiunge la Torre Bianca dove fa amicizia con Egwene, Nynaeve e soprattutto con Elayne Trakand, una delle donne con cui dovr\u00e0 dividere il suo amore. Di conseguenza le segue negli eventi di Falme e contribuisce alla liberazione di Egwene. Dopo Falme Min segue Rand sulle Montagne di Nebbia, ma alla fine \u00e8 costretta a tornare alla Torre Bianca per portare un messaggio di Moiraine all'Amyrlin Seat Siuan Sanche. Alla Torre si camuffa da Elmindreda per non rivelare la vera identit\u00e0 e la sua amicizia con Rand e viene anche sfruttata assiduamente da Siuan Sanche per i suoi poteri. Min per\u00f2 non riesce ad evitare il colpo di Stato che porta alla caduta di Siuan. Contribuisce per\u00f2 alla sua fuga ed anche a quella dell'ex Custode degli Annali, Leane Sharif e del Falso Drago Logain Ablar. I quattro raggiungono le Aes Sedai ribelli riunite a Salidar e l\u00ec, Min ha un incontro chiarificatore con Elayne. In seguito Min si aggrega all'ambasciata guidata da Merana Ambrey e mandata delle Aes Sedai di Salidar al Drago Rinato; cos\u00ec, in questa maniera, ha finalmente l'opportunit\u00e0 di incontrare di nuovo Rand a Caemlyn. Tra i due scoppia l'amore e Min rester\u00e0 d'ora in avanti quasi sempre al fianco di Rand, aiutandolo costantemente grazie ai suoi poteri. Durante il VI Libro Min indirettamente \u00e8 la causa della fuga di Rand a Cairhien, dove viene rapito dalle inviate di Elaida e dove lei stessa viene presa prigioniera. Durante la battaglia dei Pozzi di Dumai Min, dopo essere stata liberata, sceglie di restare con Rand anzich\u00e9 fuggire con Gawyn e quindi resta sempre al suo fianco, salvo rari casi. Nel VII Libro Min viene coinvolta nella Bolla di Male al campo dei ribelli Cairhienesi e contribuisce a salvare Rand dal pugnale di Shadar Logoth in mano a Padain Fain. Nel Libro VIII viene lasciata a Cairhien ma dopo l'attentato al Palazzo del Sole, Min fugge con Rand. Nel Libro IX Rand e Min tornando brevemente in Andor, dove Min organizza l'incontro tra lui ed Elayne, perch\u00e9 possano finalmente consumare il loro amore; inoltre prima di separarsi nuovamente, Elayne, Aviendha e Min legano Rand con un legame da Custode, in maniera da avere sempre un contatto con lui. Poi assieme vanno a Far Maddin dove Rand viene imprigionato, ma presto liberato grazie a Cadsuane, con la quale Min inizia ad instaurare un certo rapporto. Dopo la battaglia alla tenuta Pendaloan a Tear e la trappola organizzata da Semirhage, Min segue Rand in Arad Doman. Laggi\u00f9, durante il Libro XII, assiste quasi impotente alla sua discesa nell'ombra, quando addirittura Rand arriva persino a strozzarla a causa di Semirhage che \u00e8 riuscita a scappare e lo costringe attraverso una fascia di dominazione. Poi quando l'oscurit\u00e0 di Rand arriva al punto di fargli distruggere Natrin's Barrow con tutta la sua popolazione, Min e Nyaneve decidono di aderire ai piani di Cadsuane per cercare di farlo rinsavire. Durante il Libro XIII, attraverso il legame, Min percepisce il cambiamento interno di Rand dopo il suo incontro con Tam al'Thor e la sua epifania su Montedrago. Quindi lo accoglie con gioia e stupore al suo ritorno a Tear, e Rand le affida il compito di continuare a studiare Callandor per capire il suo ruolo nell'Ultima Battaglia. Min quindi lo accompagna di nuovo a Far Madding, quando si deve incontrare con i sovrani delle Terre di Confine. Infine dovrebbe essere andata assieme a lui alla Piana di Merrilor. Nel corso del Libro XIV Min assiste Rand alla Piana di Merrilor, aiutandolo a capire la funzione di Callandor. Quando Rand parte per Shayol Ghul, manda Min ad assistere Egwene, perci\u00f2 la ragazza viene impiegata come segretaria nel quartier generale delle Aes Sedai. Poco dopo, durante una delle innumerevoli battaglie, Min si incarica personalmente di recare un messaggio urgentissimo ai Seanchan. Perci\u00f2 si incontra con Mat Cauthon e l'imperatrice Fortuona; quest'ultima scopre le sue doti particolari e la nomina come la sua nuova Voce della Verit\u00e0, ricevendo grandi onori. Quando il quartier generale seanchan viene assaltato e distrutto dai nemici, Min si salva grazie all'intervento provvidenziale di Siuan, ma poi, assiste sconvolta, alla morte dell'amica che l'ha appena salvata. Inoltre Min salva personalmente Fortuona da un Uomo Grigio, perci\u00f2 come ricompensa, viene elevata al Sangue. Dopo che i Seanchan si sono ritirati dall'Ultima Battaglia, seguendo la strategia concordata tra l'imperatrice e Mat, Min riesce a scoprire il travestimento dietro cui si celava Moghedien, che manipolava i Seanchan nel convincerli a continuare a restare fuori dalla battaglia. Perci\u00f2 subito dopo, Min persuade Fortuona a tornare in campo. Alla fine del libro Min si reca a Shayol Ghul per assistere Rand negli ultimi momenti di vita e poi ai funerali. Appare per\u00f2 evidente che Min, Elayne ed Aviendha sono consapevoli dello stratagemma di Rand, che ha scambiato il suo corpo morente con quello sano di Moridin per andarsene indisturbato.\nLa capacit\u00e0 di cogliere e vedere le aure che circondano gli altri personaggi permette a Min di fare delle predizioni sul futuro di ciascun personaggio. La visione di queste aure \u00e8 tuttavia del tutto casuale, nel senso che non \u00e8 lei a stabilire quando essa debba avvenire; inoltre, in alcuni casi, le conseguenze delle visioni non sono affatto chiare, questo ad esempio avviene con le aure dei personaggi in grado di incanalare o dei ta'veren che sono continue, molto colorate, scintillanti ed in mutamento perenne.\nMoghedien.\nMoghedien: \u00e8 una dei Reietti. \u00c8 una donna di bell'aspetto con grandi occhi scuri e capelli lunghi fino alle spalle. \u00c8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista.\nLillen Moiral, questo il suo vero nome nell'Epoca Leggendaria era una consulente finanziaria, che venne pi\u00f9 volte ripresa per aver infranto le regole etiche del suo lavoro ed era anche una Aes Sedai di circa duecento anni, quindi giovane per quei tempi, quando venne aperto il Foro che liber\u00f2 il Tenebroso. Moghedien si vot\u00f2 all'Ombra relativamente presto, ma mantenne a lungo segreta la sua affiliazione, preferendo agire in segreto, il suo nome \u00e8 stato ripreso da quello di un velenosissimo ragno di quell'epoca, che tesse le sue trame nell'ombra e colpisce di nascosto. Infatti Moghedien non \u00e8 una donna coraggiosa, non ama prendere rischi, \u00e8 sempre cauta, rimanendo ad aspettare nelle tenebre il momento pi\u00f9 opportuno per colpire alle spalle gli avversari, colti in un momento di debolezza. Prima di venire scoperta, nel corso della Guerra dell'Ombra Moghedien manteneva un rango intermedio nella struttura di comando delle forze della Luce, ma in realt\u00e0 stava controllando un servizio di informazioni per l'Ombra. Quando infine la sua vera alleanza venne rivelata, Moghedien, per fuggire, non si fece scrupoli a sabotare un veicolo di trasporto pubblico, provocando la morte di migliaia di persone. Moghedien, \u00e8 la Reietta pi\u00f9 abile nel manipolare Tel\u2019aran\u2019rhiod (del quale sfrutt\u00f2 abilmente le potenzialit\u00e0 per colpire nell'ombra), ma data la sua natura codarda e la maggior potenza di Lanfear nel mondo reale, Moghedien non os\u00f2 mai sfidare la pretesa di Lanfear di essere la signora di quella dimensione.\nDopo il suo sonno millenario, troviamo Moghedien che inizialmente si camuffa da servitrice per tenere sott'occhio le trame di Liandrin e delle altre sorelle dell'Ajah Nera, che stanno operando a Tanchico. Cos\u00ec nel palazzo della Panarca si scontra per la prima volta con Nynaeve e viene sconfitta. Successivamente prende sotto il suo diretto comando Liandrin e le altre Nere che si sono rifugiate in Amadicia, ad alcune affida missioni in altri luoghi, mentre Liandrin ed alcune altre sono incaricate di ricercare Nynaeve ed Elayne. \u00c8 per\u00f2 Moghedien stessa a rintracciare le ragazze presso il circo di Valan Luca, in \"Tel\u2019aran\u2019rhiod\" cattura Nynaeve ma viene ferita seriamente da una freccia di Birgitte, Moghedien prima di fuggire espelle Birgitte dal Mondo dei Sogni, pensando cos\u00ec da averla eliminata per sempre. Moghedien ritorna ferita dalle sorelle dell'Ajah Nera per farsi guarire, ma Liandrin prova ad attaccarla. Moghedien la punisce crudelmente e poi rivolge nuovamente la sua rabbia verso Nynaeve. Si camuffa da Marigan e la segue fino a Salidar. In un momento di debolezza di Nynaeve nel \"Tel\u2019aran\u2019rhiod\", Moghedien \u00e8 pronta a prendersi la sua vendetta, ma la ragazza abilmente la cattura con un \"a'dam\" e la costringe ad intervenire contro Rahvin che sta combattendo con Rand al'Thor. Anche quando si risveglia Moghedien si ritrova imprigionata da un \"a'dam\" prontamente creato da Elayne. A Salidar viene cos\u00ec segretamente costretta dalle ragazze a rivelare numerose tessiture dell'Epoca leggendaria ed infine lasciata in custodia di Egwene. Aran'gar alla fine verr\u00e0 a liberarla, ordinandole di recarsi a Shayol Ghul. L\u00ec, per i suoi fallimenti, viene imprigionata con una trappola mentale e costretta a servire Moridin. Nel corso di uno di questi servizi ad Ebou Dar, Moghedien un'ultima volta cerca di colpire Nynaeve con il fuoco malefico, ma di nuovo fallisce. Infine durante la battaglia della \"pulitura di Saidin\", Moghedien, secondo la sua natura codarda, si nasconde ed evita di intervenire, osservando l'evoleversi della situazione. Nel prologo del Libro XIV Moghedien rivela che Moridin le ha consegnato la sua trappola mentale, per metterla alla prova, poi, dopo averle fatto assistere ad un incontro con altri Reietti, le ordina di mettersi a disposizione di Demandred. Quest'ultimo la invia fra i Seanchan, tra i quali Moghedien si camuffa per spiare e sviare le mosse avversarie. Verso la fine dell'Ultima Battaglia, Moghedien camuffata da \"So'jhin\" manipola la mente del generale Yulan, nel tentativo di convincere l'imperatrice Fortuona ad abbandonare definitivamente Mat e la battaglia. Min Farshaw per\u00f2 la scopre e la smaschera pubblicamente, costringendola a fuggire. Dopo la morte di Demandred, Moghedien cerca di prendere il suo posto presso gli Ayyad Sharani, ma l'improvviso intervento di Talmanes che la cannoneggia, fa saltare ogni suo piano. Dopo la fine della battaglia, Moghedien si riprende dalla svenimento in cui era caduta e cerca di fuggire, ma viene catturata da una \"sul'dam\" che la porta ad Ebou Dar dove l'aspetta un destino da \"damane\".\nMoghedien \u00e8 la pi\u00f9 debole delle Reiette, la sua potenza in \"Saidar\" viene infatti superata da diverse altre incanalatrici, inclusa Nynaeve che la batte in duello quando non ha ancora raggiunto tutto il suo potenziale. Ciononostante Moghedien si colloca comunque tra le dodici incanalatrici pi\u00f9 potenti in assoluto, ad un livello superiore rispetto ad Egwene, Elayne ed Aviendha. Moghedien ha compensato questa sua relativa debolezza grazie alla sua enorme capacit\u00e0 di manipolare il Mondo dei Sogni, rimanendo nascosta, per colpire i suoi avversari al momento opportuno.\nMoiraine Damodred.\nMoiraine Damodred: \u00e8 uno dei personaggi principali, Aes Sedai dell'Ajah Azzurra. Nata in una delle famiglie regali di Cairhien (suo padre era fratello del famigerato re Laman), Moiraine \u00e8 un'amica molto intima dell'ex Amyrlin Seat Siuan Sanche, sin dal tempo del loro noviziato. Il suo Custode inseparabile per circa venti anni \u00e8 stato Lan (al'Lan Mandragoran), re titolare della scomparsa nazione del Malkier. Come \u00e8 tipico della gente di Cairhien, Moiraine \u00e8 molto bassa di statura, con un incarnato pallido e capelli castano scuri. Anche i suoi occhi sono castani. Nel complesso \u00e8 una donna piuttosto bella, con un aspetto delicato, questo le ha guadagnato il soprannome di \"\"bambolina di porcellana\" da parte di alcune altre Aes Sedai. In realt\u00e0 dietro questo aspetto, apparentemente fragile, si cela una donna molto forte e determinata nei suoi propositi, che si rivela a volte fredda, spietata e calcolatrice, ma solo nel perseguire le cause che ritiene nobili e giuste, come il ritrovare il giovane Drago Rinato, per poi aiutarlo nella sua missione. Moiraine spesso indossa una \"kesiera\", un gioiello tipico delle donne d'alto rango del suo paese: consiste di una gemma pendente in mezzo alla fronte, retta da una sottile catenella, legata attorno alla testa (nel caso di Moiraine la gemma che porta \u00e8 uno zaffiro blu).\nMoiraine Sedai \u00e8 il personaggio che, dopo venti anni di intensa ricerca (come narrato nel prequel del ciclo di romanzi, intitolato \"Nuova Primavera\"), trova infine Rand al'Thor e comprende che \u00e8 il vero Drago Rinato. In questo ruolo viene aiutata dalla sua inseparabile amica di giovent\u00f9, Siuan Sanche, che nel frattempo \u00e8 diventata Amyrlin Seat e le mette a disposizione un \"angreal\" di notevole potenza e tutte le informazioni dei suoi network spionistici. Nei primi cinque romanzi della serie lo aiuta nel perseguire la sua missione, sia in opposizione ai Reietti (Moiraine ne elimina personalmente due) sia opponendosi anche ad altre Aes Sedai, come quelle dell'Ajah Rossa o dell'Ajah Nera. Nel primo volume porta i ragazzi in salvo fuori dai Fiumi Gemelli (oltre a Rand al'Thor porta con s\u00e9 gli altri due \"ta'veren\": Matrim Cauthon e Perrin Aybara; inoltre anche Egwene al'Vere e Nynaeve al'Meara, entrambe con la capacit\u00e0 di incanalare), li perde a Shadar Logoth e li ritrova a Caemlyn, per poi guidarli fino all'Occhio del Mondo, anche attraverso le Vie Ogier. Nel secondo Libro Moiraine ha una parte minore: si separa dai ragazzi all'inizio del libro, a Fal Dara per recarsi in Arafel a studiare antichi documenti presso le gemelle Namelle. Quindi ricompare solo alla fine del libro, durante gli eventi di Falme. All'inizio del terzo si trova con Rand e Perrin sulle Montagne di Nebbia e poi insegue Rand nella sua fuga fino Tear, dove contribuisce alla conquista della Pietra, eliminando il Reietto Be'lal con il fuoco malefico. Nel quarto Libro viaggia presso gli Aiel, sempre al seguito di Rand, perci\u00f2 entra anche lei nel Rhuidean, nel \"ter'angreal\" a tre cerchi, per ottenere informazioni. Quindi torna con lui nelle Terre Bagnate, a Cairhien invasa dagli Shaido, assistendolo anche contro la sua volont\u00e0 e trovando alla fine la maniera di farsi ascoltare da Drago, superando il timore di Rand, di essere manipolato da lei o dalle Aes Seadi pi\u00f9 in generale. Moiraine quindi scompare eroicamente verso la fine del quinto volume della serie (\"I Fuochi del Cielo\"), combattendo contro la potentissima Reietta Lanfear, a causa del fatto che Rand non riesce ad uccidere le donne (la sua scomparsa contribuir\u00e0 ad accentuare il senso di colpa e di frustrazione del Drago Rinato, alterandone in maniera negativa il carattere). Ritenuta morta per quasi tutto il resto della serie, nell'undicesimo libro (\"Il Pugnale dei Sogni\"), grazie alla lettera lasciata a Thom, si verr\u00e0 a sapere che in realt\u00e0 Moiraine \u00e8 viva, sebbene venga tenuta prigioniera nella dimensione parallela degli Eelfinn e che Thom Merrilin, Mat Cauthon ed un altro personaggio (Noal Charin) sono destinati ad andare a liberarla. La liberazione dalla Torre di Ghenjei finalmente avviene alla fine del Libro XIII: Moiraine \u00e8 stata tenuta in vita tutto questo tempo dagli Aelfinn ed Eelfinn, perch\u00e9 cos\u00ec essi hanno potuto assaporare le sue emozioni, mentre le drenavano gran parte del suo potere in \"Saidar\", ora perci\u00f2 lei \u00e8 ridotta ad incanalare solo una minima parte di ci\u00f2 che poteva nel passato. Dopo la liberazione, lei e Thom decidono di sposarsi e Moiraine gli propone anche di legarlo come suo nuovo Gaidin; inoltre Moiraine si ripromette di raggiungere Rand al pi\u00f9 presto, per poterlo aiutare con ci\u00f2 che ha ottenuto dagli Eelfinn.\nAl momento dell'ottenimento dello scialle da Aes Sedai, Moiraine si \u00e8 ritrovata nella fascia pi\u00f9 alta della gerarchia delle sorelle. La sua forza in \"saidar\" infatti era superata solo da quella di Cadsuane Melaidhrin e da poche altre (nel frattempo quasi tutte ormai decedute) ed era alla pari con quella di Siuan Sanche (prima della quietatura); in pochi anni ha poi anche raggiunto la potenza di Elaida, di Lelaine e di Romanda. Moiraine, nonostante la sua forza relativa, non ha rivelato di possedere alcun talento molto particolare, per\u00f2 \u00e8 stata la prima Aes Sedai, dal tempo della Frattura del Mondo, a riutilizzare la complicatissima tessitura per produrre il distruttivo \"fuoco malefico\", probabilmente per\u00f2 lo ha fatto non per una capacit\u00e0 innata, ma ricavando indizi da documenti antichi. Moiraine inoltre, pur non avendo scelto l'Ajah Gialla, ha una notevole predisposizione verso il metodo tradizionale delle Aes Sedai per le \"Tessiture di Guarigione\". Moiraine infine ha mostrato di conoscere alcune tessiture di \"illusione\" come quella utile a deflettere la luce, in modo da rendere invisibili le persone che si trovano in un luogo, ed ha mostrato anche di saper \"disfare una tessitura\". Sin da ragazzina, ancor prima di giungere alla Torre Bianca, Moiraine aveva elaborato una sua caratteristica tessitura acustica, con la quale spesso spia da lontano le conversazioni degli altri. Dopo essere stata drenata nell'Unico Potere, ora Moiraine pu\u00f2 incanalare solo una piccola porzione del potere a cui un tempo era avvezza, ma grazie all\"'angreal\" che \u00e8 riuscita a mantenere con s\u00e9, per adesso pu\u00f2 pi\u00f9 che compensare questa perdita.\nMordeth.\nMordeth: spirito malefico che infesta Shadar Logoth.\nMorgase Trakand.\nMorgase Trakand: Regina di Andor, ha una quarantina di anni, \u00e8 una donna molto bella, alta e con occhi chiari e chioma biondo ramata. Ha due figli Gawyn ed Elayne ed un figlio adottivo Galadedrid. \u00c8 uno dei principali personaggi di supporto, con numerosi capitoli che vengono narrati o descritti dal suo punto di vista. Morgase, che ha studiato come Novizia alla Torre Bianca, viene descritta come la pi\u00f9 debole incanalatrice conosciuta, capace a malapena di afferrare e di manipolare un rivolo di \"Saidar\".\nNell'anno 972 della Nuova Era la giovane Morgase, della nobile casata Trakand e con legami di discendenza diretta con l'antica casa regnante, al momento della morte della regina Mordrellen Mantear di Andor e della precedente scomparsa della sua figlia-erede Tigraine Mantear (fuggita nella Desolazione Aiel) avanz\u00f2 la sua pretesa al trono di Andor. Nel giro di circa quattro anni Morgase seppe assicurarsi il trono, nonostante una lunga guerra di successione; per rafforzare la sua posizione, tra le altre cose, spos\u00f2 Lord Taringail Damodred (un nobile imparentato con la casa regnante di Cairhien) e marito abbandonato da Tigraine, inoltre adott\u00f2 come proprio, il loro piccolo figlio Galad. Da Taringail, Morgase ebbe Gawyn e l'erede al trono Elayne. In seguito, grazie all'aiuto del Bardo di Corte e suo amante Thomdril Merrilin, Morgase riusc\u00ec a liberarsi del marito, che non faceva mistero di volersi impadronire del potere, al suo posto. Per i successivi venti anni Morgase regn\u00f2 in maniera eccellente, accettando come sua consigliera l'Aes Sedai Elaida e nominando come Principe della Spada il suo amante, il generale Lord Gareth Bryne. Sfortunatamente per Morgase, il Reietto Rahvin, al suo risveglio, scelse il regno di Andor quale suo campo d'azione. Presentandosi con il nome di Lord Gaebril, Rahvin fu abile nel manipolare la situazione nel regno, sedando una ribellione probabilmente aizzata da lui stesso. Questo gli permise di allontanare Gareth Bryne e di diventare il nuovo consigliere della regina, che in seguito manipol\u00f2 con la Coercizione, riducendola praticamente al rango di una sua amante e di un suo burattino. In breve tempo Rahvin divenne il vero sovrano, riempiendo la corte ed il regno di suoi fedeli servitori, a discapito di quelli fedeli alla regina. Quando finalmente Morgase riusc\u00ec a liberarsi dal controllo del Reietto, non le rest\u00f2 che fuggire in segretezza, poich\u00e9 ormai le redini del potere le erano sfuggite. Di conseguenza si diffuse la notizia che la regina fosse morta. Aiutata dal capitano Tallanvor, dalla vecchia nutrice Lini, dal locandiere Basel Gyll e da altri fedeli, Morgase abbandon\u00f2 Andor e cerc\u00f2 rifugio presso suo cugino, il re di Amadicia. Ad Amador per\u00f2 venne presa in custodia dai Figli della Luce, che oltre a maltrattarla, la costrinsero a stipulare un contratto a loro favorevole. La conquista dell'Amadicia da parte dei Seanchan permise per\u00f2 a Morgase ed ai suoi seguaci di fuggire nuovamente (prima di questa fuga per\u00f2 Morgase decise di abdicare in segreto a favore di Elayne). Sfuggendo in seguito ad alcuni fanatici Fautori del Drago, il gruppo di Morgase si imbatt\u00e9 in Perrin Aybara e nei suoi fedeli. Dopo essere stata salvata anche da questa situazione e fingendo di essere una cameriera per nobildonne, di nome Maighdin, Morgase accett\u00f2 di prestare servizio per Faile, la moglie di Perrin. Entrambe le donne con il seguito vennero per\u00f2 fatte prigioniere dagli Shaido Aiel, fino alla loro liberazione da parte di Perrin. Nel corso del Libro XIII Morgase, ancora nel campo di Perrin, viene riconosciuta dal suo figliastro Galad Damodred, rivelando cos\u00ec a tutti di essere la ex regina di Andor; subito dopo Morgase convince Galad a processare Perrin in modo corretto e poi a formulare una giusta sentenza nei suoi riguardi. Tornata in Andor, a Pontebianco, dopo alcune titubanze Morgase accetta infine di sposare il fedele Tallanvor, che le chiede ufficialmente la mano. Poi si reca in incognito da Elayne, che dopo la felicit\u00e0 per averla ritrovata viva, si accorda con la madre per trovarle un nuovo ruolo nel regno. Poco dopo Morgase consiglia Elayne su come trattare con Perrin, prendendo anche le difese di quest'ultimo. Alla fine del libro Morgase si ricongiunge quindi anche con Gawyn alla Piana di Merrilor.\nMoria Karentanis.\nMoria Karentanis: Aes Sedai e Adunante dell'Ajah Azzurra, tra le ribelli di Salidar; in seguito si scopre che appartiene all'Ajah Nera.\u00c8 Illianese ed ha portato lo scialle per pi\u00f9 di 130 anni; viene eletta come Adunante a Salidar ed \u00e8 l'unica tra le nuove Adunanti ad avere i requisiti di una et\u00e0 adeguata; all'apparenza mostra di avere uno spirito indipendente e non sempre segue le indicazioni di Lelaine, l'Adunante azzurra pi\u00f9 influente, perci\u00f2 la troviamo che appoggia spesso Egwene; Moria in particolare \u00e8 determinante nel corso della dichiarazione di guerra ad Elaida, inducendo le altre due Adunanti Azzurre a votare a favore; in seguito \u00e8 tra le Adunanti che propongono l'alleanza con la Torre Nera, che prevede il legare gli Asha'man come Custodi; per\u00f2 nel Libro XII, durante la concitata seduta del Consiglio dove viene rivelata l'appartenenza di Sheriam, anche Moria viene scoperta come Nera, perci\u00f2 viene immediatamente catturata e poi fatta giustiziare alcune ore dopo il suo arresto.\nMoridin.\nMoridin: \u00e8 uno dei nuovi Reietti ed \u00e8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista. Dopo che, al termine del terzo libro della saga, Ishamael venne ucciso da Rand al'Thor nel Cuore della Pietra di Tear, il Tenebroso recuper\u00f2 la sua anima e la fece reincarnare, donandogli un nuovo corpo ed un nuovo nome, \"Moridin\" appunto, che nella lingua antica significa semplicemente \"morte\". Il suo nuovo corpo \u00e8 molto alto, dalle spalle squadrate, con occhi azzurri, capelli neri e dall'aspetto molto attraente; la sua voce \u00e8 profonda e nel complesso Moridin sembra avere un'et\u00e0 attorno ai venticinque anni. Il Tenebroso gli ha inoltre conferito il titolo di \"Nae'blis\", che equivale a suo reggente per il \"Giorno del Ritorno\" ed il rango di capo degli altri Reietti, che ora gli devono obbedienza. Moridin inoltre \u00e8 l'unico tra di loro ad avere ancora il permesso di utilizzare il Vero Potere. Moridin abusa spesso del Vero Potere, tanto che gli si sono gi\u00e0 formate le \"saa\" negli occhi, inoltre ha due \"Cour'souvra\" (trappole mentali) appese attorno al collo: una controlla Moghedien e l'altra Cyndane. In qualit\u00e0 di capo delle forze dell'Ombra ha gi\u00e0 iniziato a consolidare il suo potere, sebbene gli altri Reietti gli obbediscano con riluttanza (in attesa di poterlo eliminare) e lo considerino ancor pi\u00f9 folle che in precedenza, anche se per ora Moridin pare avere imparato a controllare questa pazzia. Moridin come nuovo personaggio, fa la sua misteriosa comparsa nel corso del settimo libro, quando spia Sammael e Graendal nei loro colloqui con le Sapienti Shaido; poi in seguito riceve Moghedien da parte di Shaidar Haran e le mostra la \"Cour'souvra\" che la controlla; infine interviene a Shadar Logoth per salvare Rand al\u2019Thor dagli attacchi di Sammael. Tra l'altro in quest'ultima occasione si \u00e8 formata una strana connessione tra Rand e Moridin, i due hanno incrociato e fatto toccare tra di loro due barre di Fuoco Malefico che stavano scagliando contro \"Mashadar\", creando cos\u00ec un legame reciproco. Da quella volta Rand ha cominciato a soffrire di uno strano malessere che Nynaeve non \u00e8 mai riuscita a curare. Un malessere che forse sta colpendo lo stesso Moridin. Inoltre nell'undicesimo libro viene svelato che l'immagine del terzo uomo che Rand e Lews Therin hanno cominciato a vedere nella loro mente \u00e8 proprio quella di Moridin (una cosa che fa infuriare Moridin). In seguito troviamo Moridin a manovrare le forze dell'Ombra e gli altri Reietti in attesa dell'avvento dell'Ultima Battaglia. Nel corso del Libro XII Moridin mostra che il suo legame con Rand si \u00e8 ulteriormente approfondito: prova dolore alla mano che l'altro ha perso contro Semirhage, inoltre i due si incontrano nuovamente nel Tel'Aran'Rhiod, esattamente come nel primo libro, ma in questo caso \u00e8 stato Rand ad andare a visitarlo inconsciamente attraverso il sogno. Nel prologo Moridin elogia Graendal per le sue capacit\u00e0, dandole la possibilit\u00e0 di usare una minima parte del Vero Potere, inoltre le ordina di far provare a Rand le pene dell'anima; come ulteriore ricompensa le permette di assistere al suo colloquio con Mesaana e Demandred mentre proibisce a questi due qualsiasi tentativo di andare a liberare Semirhage. Successivamente quando Semirhage viene liberata da Shaidar Aran ed Elza e poi riesce a catturare Rand con la \"Fascia di dominazione\", Rand si libera proprio grazie al suo legame con Moridin, che gli permette di usare il Vero Potere, precipitando cos\u00ec ancora di pi\u00f9 verso l'Ombra. Nel resto del libro Moridin influenza sempre pi\u00f9 negativamente Rand (tanto che questo inizia ad indossare il rosso ed il nero, i tipici colori di Moridin), nel tentativo di portarlo sempre pi\u00f9 dalla parte di Shai'tan. Il suo tentativo ha quasi successo, quando al termine del libro Rand arriva nichilisticamente sul punto di distruggere l'intero mondo, attraverso l'uso del Choedan Kal. Nel Libro XIII Moridin accetta le scuse di Graendal per la morte di Aran'gar, le ordina di lasciare stare Rand, ma di eliminare invece Perrin Aybara. In questa occasione le fornisce i servizi di Lord Luc, un'ulteriore dose di Vero Potere, una Dreamspike (mostrando di possedere anche una notevole collezione di \"ter'angreal\", custodita nella sua misteriosa torre nella Macchia), infine le mostra anche una Profezia Oscura.\nMorvrin.\nMorvrin: Aes Sedai dell'Ajah Marrone, \u00e8 stata una dei capi delle ribelli di Salidar. Ha una faccia rotonda e d'aspetto \u00e8 piuttosto robusta, con i capelli grigi, si trova nella fascia alta della gerarchia ed \u00e8 relativamente anziana, con un'et\u00e0 di circa 200 anni; mantiene un Gaidin di nome Jori. Morvrin \u00e8 una sorella molto influente, che dopo la deposizione dell'Amyrlin Siuan Sanche e l'elezione di Elaida, aderisce alla ribellione e si rifugia a Salidar. A Salidar Morvrin diventa una delle originali sei leader delle ribelli e probabilmente diventa anche il capo delle Marroni tra le ribelli stesse. Nel villaggio altarano inoltre Morvrin accoglie, assieme alle sue cinque colleghe, prima Siuan, Leane e Min, che sono riuscite a sfuggire ad Elaida, ed in seguito Nynaeve ed Elayne, sfuggite a Moghedien e all'Ajah Nera, che portano novit\u00e0 e nuovi talenti. Questi arrivi portano anche nuovo slancio alle ribelli, finch\u00e9 in seguito Morvrin e le altre cinque leader, a causa dei maneggi di Siuan, ordinano ad Egwene, attraverso il Tel'Aran'Rhiod, di presentarsi al pi\u00f9 presto da loro. Inaspettatamente Egwene, dopo essere stata da loro accolta a Salidar, viene fatta eleggere dalle sei leader ribelli come nuova Amyrlin Seat. Durante la cerimonia di elezione, Morvrin in persona, assieme a Myrelle e Sheriam, si presta anche ad essere una delle tre garanti a proporre Egwene al'Vere come nuova Amyrlin presso il Consiglio delle Adunanti. Le sei leader intanto si organizzano a formare un consiglio personale permanente per guidare la giovane Amyrlin. Poco tempo dopo per\u00f2, Egwene dimostra di non essere affatto un fantoccio nelle loro mani e Morvrin \u00e8 addirittura costretta a giurare fedelt\u00e0 alla giovane Amyrlin perch\u00e9 assieme alle altre cinque, ha spedito alcune sorelle a seminare dissenso dentro la Torre Bianca ma all'insaputa del Consiglio. Un voto simile, a causa del potere della Verga dei Giuramenti, la costringe perci\u00f2 ad obbedire sempre a qualsiasi richiesta di Egwene. Quando Delana, con le sue proposte cerca di mettere in crisi il rapporto tra le leader delle Ajah e le rispettive Adunanti, Egwene interviene per porre riparo, facendo tra le altre cose dialogare Morvrin con Takima. Dopo la cattura di Egwene da parte di Elaida, Morvrin e le altre del consiglio personale, cercano di trovare una soluzione, magari anche di smarcarsi dai loro obblighi, ma Siuan impone loro di ricordare quanto giurato e di continuare ad obbedire ad Egwene, che comunica con lei attraverso il Mondo dei Sogni. Nel Libro XIII, dopo la riunificazione della Torre, Morvrin appare brevemente in Tel'Aran'Rhiod, quando l'Ajah Nera attacca un gruppo di Aes Sedai, che su ordine di Egwene, si sono riunite per un falso incontro, apparentemente molto importante, cos\u00ec da stanare Mesaana.\nMyrelle Berengari.\nMyrelle Berengari: Aes Sedai a capo dell'Ajah Verde tra le ribelli e una dei capi di Salidar. Ha circa 45 anni e si trova nella fascia alta della gerarchia, appena poco al di sotto di Sheriam; viene descritta come una altarana molto bella, dalla pelle olivastra e dal temperamento focoso e fiero; \u00e8 arrivata a tenere legati fino a sei Custodi contemporaneamente (tra le Aes Sedai conosciute \u00e8 quella con pi\u00f9 Custodi in assoluto), tra di essi vi \u00e8 stato per un certo periodo al'Lan Mandragoran; con alcuni di loro Myrelle intrattiene anche una vera e propria relazione sentimentale. Myrelle \u00e8 famosa tra le altre Sorelle perch\u00e9 \u00e8 riuscita a salvare la vita di due Gaidin, legandoli a s\u00e9 dopo che le loro rispettive Aes Sedai erano morte. \u00c8 dei principali personaggi di supporto, con anche alcuni capitoli che vengono narrati o descritti dal suo punto di vista. Myrelle nella saga compare gi\u00e0 in \"Nuova Primavera\": molto amica di Moiraine e Siuan sin dal tempo del Noviziato, si presta molto spesso ad aiutare le due amiche ad allenarsi per la prova per ottenere lo scialle; ma le due comunque non si fidavano ancora abbastanza di lei, tanto da confidarle il segreto sulla nascita del Drago Rinato. Dopo la deposizione di Siuan e la spaccatura delle Aes Sedai, che non riconoscono l'elezione di Elaida, Myrelle si rifugia a Salidar; laggi\u00f9 Myrelle assume una posizione di grande rilievo: viene eletta a capo dell'Ajah Verde ed inoltre diventa anche una delle sei leader di tutte le Aes Sedai ribelli. Di conseguenza, da quella posizione, accoglie a Salidar prima Siuan, Leane, Logain e Min. Poco tempo dopo accoglie quindi Elayne, Nynaeve ed i loro accompagnatori. In particolare Myrelle prende di mira proprio Nynaeve, cercando anche di farle superare il suo blocco, perch\u00e9 si \u00e8 accordata con Moiraine di passarle il legame di Lan quando Nynaeve sar\u00e0 pronta. Come le altre leader delle ribelli quindi si fa insegnare ad usare \"tel'aran'rhiod\" da Nynaeve ed Elayne, restando anche intrappolata in un incubo, dal quale viene salvata dalla prontezza di Siuan ed Elayne. In seguito Myrelle e le altre cinque leader (su istigazione di Siuan) ordinano ad Egwene al'Vere di lasciare Cairhien e di presentarsi il prima possibile a Salidar, dove la accolgono e la fanno eleggere Amyrlin Seat, convinte di poterla manovrare. In particolare Myrelle \u00e8 una delle tre sponsor (assieme a Sheriam e Morvrin) che accompagnano Egwene nella sala del Consiglio, durante la cerimonia di elezione. In precedenza, in previsione della sua morte, Moiraine, contro ogni costume, aveva deciso di passare a Myrelle il suo legame da Custode con al'Lan Mandragoran (e contro la volont\u00e0 di quest'ultimo, il che equivale ad uno stupro per le leggi delle Aes Sedai), poich\u00e9 Myrelle viene considerata molto brava nel salvare i Custodi delle sorelle decedute. Nel Libro VII Siuan ed Egwene per\u00f2 scoprono questo fatto tenuto segreto, perci\u00f2 ne approfittano per ricattarla. Quindi, per questo fatto ritenuto al di l\u00e0 di ogni regola, Myrelle si \u00e8 dovuta piegare a giurare fedelt\u00e0 ad Egwene al'Vere (ed inoltre dovr\u00e0 subire l'ira di Nynaeve che nel frattempo ha sposato Lan). Di conseguenza Myrelle deve piegarsi ad appoggiare incondizionatamente le mosse di Egwene ed entra a far parte del consiglio personale della giovane Amyrlin, aiutandola pi\u00f9 o meno volentieri in pi\u00f9 di una occasione (ad esempio recandosi personalmente a preparare l'incontro con la nobilt\u00e0 Andorana, al confine con il Murandy). Nei Libri X e XI Myrelle viene pressata da alcune altre sorelle influenti, come Lelaine, a legare Llyw, il Custode di Kairen, un'altra Aes Sedai deceduta. Nel XII libro si scopre che Myrelle \u00e8 stata mandata alla Torre Nera assieme alla delegazione di Sorelle che devono legare parecchi Asha'man come Custodi, ma della delegazione non si hanno pi\u00f9 notizie e la presenza di Myrelle tra di loro, in quanto seguace di Egwene, risulta alquanto strana. Nel corso del Libro XIII Myrelle compare brevemente: la troviamo ancora accampata fuori dal perimetro della Torre Nera, quando Nynaeve si reca da lei e la costringe a passarle il legame di Lan. Nel corso del Libro XIV, dopo che la Torre Nera \u00e8 stata liberata dall'Ombra, Myrelle lega un paio di Asha'man come suoi Custodi e poi raggiunge il fronte, per combattere con loro nell'Ultima Battaglia. La ritroviamo quindi mentre guida un gruppo di Verdi nella battaglia ai confini tra Kandor ed Arafel.\nN.\nNaean Arawn.\nLady Naean: alto seggio della Casata Arawn. Gi\u00e0 alla scomparsa della regina Mordrellen Mantear aveva tentato l'ascesa al trono, conquistato per\u00f2 da Morgase Trakand; perci\u00f2, quando quest'ultima viene ritenuta morta, Lady Nean ritorna a pretendere il trono, ma viene imprigionata ad Aringill da Dyelin Taravin e da altri grandi Lord; in seguito viene liberata da Lady Arymilla Marne, che per\u00f2 la costringe a cedere non solo sulle sue pretese al trono, ma anzi a dichiarasi per lei.\nNaeff.\nNaeff \u00e8 un pieno Asha'man, particolarmente forte e abile con le tessiture d'Aria (una caratteristica non comune tra gli incanalatori maschi), egli compare spesso nella scorta personale del Drago Rinato a partire dal Libro XII; \u00e8 stato legato come Custode dalla Sorella Verde Nelavaire. Egli \u00e8 Andorano e prima di diventare Asha'man fece parte delle Guardie della Regina, che abbandon\u00f2 per disgusto, durante il dominio di LOrd Gaebril/Rahvin. Naeff ha una forte faccia rettangolare ed ha mantenuto la corporatura snella che aveva da soldato. Nel Libro XIII continua ad accompagnarsi spesso con Rand ed a Tear aiuta Nyaneve ad affrontare i danni causati da una Bolla di Male; inoltre Nynaeve, prima di tornare alla Torre, riesce a rimuovere dalla mente di Naeff, tutti i residui di pazzia provocati dal tocco del Tenebroso su \"saidin\"; infine Rand lo invia in incognito alla Torre Nera per capire cosa stia capitando laggi\u00f9, visto che non \u00e8 possibile raggiungerla direttamente a causa di una \"dreamspike\".\nNarenwin Barda.\nNarenwin Barda: Aes Sedai dell'Ajah Gialla, era a capo degli \"occhi e orecchie\" dell'Ajah Gialla nella Torre Bianca ed aveva rivelato a Nynaeve alcuni dei segni di riconoscimento degli agenti dell'Ajah; Narewin resta nella Torre dopo l'elezione di Elaida e quest'ultima successivamente la manda al villaggio di Dorlan, dove si sono rifugiate le dodici sorelle scampate alla Battaglia dei Pozzi di Dumai; a Dorlan Narewin prende il comando assieme a Covarla, con l'ordine di usare tutte le sorelle presenti ed i Cuccioli di Gawyn in azioni di guerriglia contro le ribelli che assediano Tar Valon. Nel Libro XII Katerine ritorna brevemente a Dorlan su ordine di Elaida: Katerine insegna a Covarla e Narewin come viaggiare per colpire meglio i nemici, ma si lascia per\u00f2 sfuggire di fronte a Gawyn la sorte di Egwene\nNasin.\nLord Nasin: capo della Casata Caeren, era l'anziano che si era opposto all'ascesa al trono di Morgase; in seguito appoggia le pretese di Arymilla Marne, che \u00e8 anche una sua nipote, ma muore durante la battaglia di Caemlyn; la sua giovane, ma dura, nipote Lady Sylvase \u00e8 il nuovo capo della casata e dopo la battaglia alle porte di Caemlyn si proclama per Elayne.\nNesta din Reas Due Lune.\nNesta din Reas Due Lune: era la Maestra delle Navi, cio\u00e8 la sovrana assoluta, degli Atha'an Miere. Nella rada di Ebou Dar, Nesta stipul\u00f2 una serie di accordi con Nynaeve ed Elayne sull'uso della Coppa dei Venti e su ci\u00f2 che le Aes Sedai dovevano garantire in cambio, accordi che si riveleranno molto onerosi per le sorelle. Sempre sulla sua nave Nyaneve e Lan si sposarono, secondo gli usi del Popolo del Mare. Quando i Seanchan conquistarono Ebou Dar, Nesta din Reas e Baroc, il suo Maestro delle Lame, vennero giustiziati, perci\u00f2 tuttora il Popolo del Mare veste il lutto ed ha giurato vendetta contro i Seanchan.\nNesune Bihara.\nNesune Bihara: Aes Sedai dell'Ajah Marrone, ambasciatrice della Torre presso il Drago Rinato a Cairhien, viene catturata ai Pozzi di Dumai ed \u00e8 tra le prime a giurargli fedelt\u00e0; in seguito collabora attivamente con lui. Di origine Kandori, viene descritta come snella, con i capelli neri ed occhi scuri e penetranti. Ha un Custode del quale per\u00f2 si ignora il nome. Nella scala gerarchica della Torre, Nesune si trova nella parte alta, tra le Aes Sedai pi\u00f9 influenti. \u00c8 uno dei principali personaggi di supporto ai protagonisti, con anche alcuni capitoli che vengono narrati o descritti dal suo punto di vista. Nesune compare nella saga a partire dal Libro VI, \u00e8 infatti tra le maggiori esponenti dell'ambasciata inviata da Elaida a Rand; lei per\u00f2 vi ha partecipato controvoglia, e solo per un ordine diretto, ricevuto dal capo della sua Ajah, Jesse ed inoltre Nesune \u00e8 anche l'unica Marrone a far parte di questa delegazione. Egwene, nascosta tra la folla, riconosce Nesune tra le altre sei ambasciatrici, mentre a cavallo entrano a Cairhien, infatti in precedenza era stata una sua insegnante alla Torre Bianca; poco dopo Egwene racconta alle Sapienti Aiel che quella donna aveva a una memoria eccezionale, infatti dice che Nesune era capace di ricordare sempre qualsiasi cosa leggesse, vedesse od udisse. Una volta giunte a Cairhien, Nesune \u00e8 tra le prime tre ambasciatrici a presentarsi al Drago Rinato, denotando quindi il suo alto rango; inoltre tra queste tre, \u00e8 anche quella che si dimostra pi\u00f9 acuta e perspicace, \u00e8 infatti l'unica a percepire la presenza di Egwene (nascosta dal Drago dietro ad una \"tessitura di invisibilit\u00e0\") nella stanza dove vengono ricevute. Nei giorni seguenti, mentre attendono di convincere il Drago a seguirle alla Torre, Nesune e le altre ambasciatrice preparano il terreno alla trappola per catturare Rand, nel caso non volesse seguirle spontaneamente; perci\u00f2 Nesune si incontra di persona con Lord Meilan e frequenta spesso il Palazzo del Sole e la biblioteca reale, dove tra le altre cose scopre che anche le Sapienti Aiel sono in grado di incanalare \"saidar\". Dopo la cattura del Drago e la battaglia ai pozzi di Dumai, Nesune viene tenuta prigioniera presso le Sapienti Aiel, nel loro campo al di fuori delle mura di Cairhien; in seguito viene quasi sicuramente \"compulsa\" da Verin ed \u00e8 infine tra le prime cinque Aes Sedai prigioniere a giurare fedelt\u00e0 al Drago Rinato. Alla fine del Libro VIII, Min Farshaw, mentre assiste a questa scena, predice che Nesune servir\u00e0 il Drago Rinato, anche se alla propria maniera, inoltre Min in quella occasione ha anche previsto che questa Marrone fonder\u00e0 una grande biblioteca e ne ricaver\u00e0 un'enorme fama. Successivamente Nesune lo raggiunge a Far Madding al seguito di Cadsuane e poi, di fronte alla sua intenzione di usare il \"Choedan Kal\" per ripulire \"Saidin\" dalla contaminazione, Nesune si allarma molto e spiega che con quello strumento \"potrebbe spaccare il mondo a met\u00e0, come un uovo\"\". Nesune partecipa quindi alla \"Battaglia per la Pulitura di Saidin\" nel corso della quale si scontra con Aran'gar, legandosi in cerchio con Daigian, Eben Hopwil e Beldeine. Nel Libro XI ritroviamo Nesune nell'entourage di Rand, nell'est di Tear e l'Aes Sedai, assieme ad altre, lo avverte dell'imminente arrivo dei loro Custodi. Poco tempo dopo partecipa quindi alla battaglia contro l'orda di Progenie dell'Ombra che li attacca, sempre nell'est di Tear. Nel corso del Libro XII, Nesune, Erian e Sarene vengono mostrate mentre mantengono lo scudo su Semirhage, quando Merise la interroga, mostrando cos\u00ec ben pi\u00f9 cautela di quel che sarebbe necessaria con una normale incanalatrice. In seguito, mentre Nesune \u00e8 a guardia di Semirhage assieme a Sarene e Daigian, viene fatta svenire discretamente da Shaidar Haran, per non fare allarmare il suo Custode, mentre la Reietta viene liberata. Durante il resto del Libro, il Drago Rinato si incupisce sempre pi\u00f9 maggiormente, perci\u00f2 le Aes Sedai che gli hanno giurato fedelt\u00e0, come Nesune, vengono tenute lontane, e di conseguenza esse cominciano a frequentare e ad appoggiare Cadsuane. Nel corso del Libro XIV Nesune \u00e8 nel gruppo di incanalatori che combattono sulle pendici di Shayol Ghul assieme ad Aviendha, per impedire ai nemici di raggiungere il Drago Rinato, le sue sorti per\u00f2 non vengono descritte.\nNiande Moorwyn.\nNiande Moorwyn: Aes Sedai dell'Ajah Grigia, era la consigliera personale del re di Cairhien, Galldrian Riatin, ma scompare dopo la sua morte e lo scoppio della guerra di successione, nel corso del Libro II. Niande ricompare brevemente nel Libro VII, al fianco di Cadsuane, nel campo dei ribelli Cairhienesi e Tairenesi, capitananti da Toram Riatin, Caraline Damodred e Darlin Sisnera. Quando il campo dei ribelli viene devastato da una \"Bolla di male\" Niande collabora con Cadsuane e con alcuni altri, nel salvare la vita del Drago Rinato, dopo che \u00e8 stato ferito da Padan Fain con il Pugnale di Shadar Logoth.\nNicola Treehill.\nNicola Treehill: Novizia e poi Ammessa delle Aes Sedai. Viene descritta come una giovane donna di circa 26-27 anni, della stessa altezza di Nynaeve, magra e con grandi occhi scuri. Oltre ad essere davvero molto forte in \"Saidar\" (quasi quanto Egwene) ha due talenti, quello della predizione e quello di riuscire a vedere un \"ta'veren\".\nNicola compare per la prima volta durante il V Libro, dove \u00e8 una tessitrice della stessa et\u00e0 di Nynaeve che \u00e8 fuggita dal Ghealdan e dal suo promesso sposo, a causa dei disordini causati dai Fautori del Drago; Nicola, assieme alla sua inseparabile amica Areina, trova rifugio nella citt\u00e0 di confine di Samara e poi si imbarca sulla stessa nave di Nynaeve ed Elayne, le quali la portano fino dalle Aes Sedai ribelli a Salidar. Nicola ha la capacit\u00e0 di imparare ad incanalare, perci\u00f2 viene subito iscritta dalle Aes Sedai all'Albo delle Novizie, perch\u00e9 la sua potenzialit\u00e0 nell'Unico Potere risulta davvero notevole, essendo di poco inferiore a quella di Egwene od Elayne. Come detto sopra dimostra inoltre due rari talenti: la capacit\u00e0 di fare delle predizioni e la capacit\u00e0 di vedere un \"ta'veren\". La sete di conoscenza di Nicola \u00e8 tale che le sue insegnanti devono continuamente intervenire per frenarla. Nicola \u00e8 particolarmente indisciplinata ed alla fine non si fa problemi ad arrivare a ricattare addirittura alcune sorelle (Myrelle e Nisao) o la stessa Egwene, per cercare di forzare la sua istruzione in \"saidar\", ma la giovane Amyrlin la fa punire severamente per questo. Quando le Aes Sedai ribelli pongono l'assedio a Tar Valon, Nicola fugge dentro la Torre Bianca, nella vana speranza di ottenere un'istruzione pi\u00f9 veloce. Laggi\u00f9 incontrer\u00e0 nuovamente Egwene, presa prigioniera, e Nicola, riconosciuti i propri errori, si comporter\u00e0 finalmente in maniera ineccepibile, riconoscendo anche il valore di Egwene e la sua autorit\u00e0 di Amyrlin. Nel libro XII Nicola aiuta perci\u00f2 la giovane Amyrlin nella sua opera di riunificazione della Torre Bianca, sostenendo la sua causa con le altre novizie, facendo da messaggera tra lei e le Adunanti a caccia dell'Ajah Nera e poi avvertendola dell'attacco Seanchan; infine entrando in cerchio con lei per darle la forza necessaria a respingere l'attacco. Nel Libro XIII Nicola passa il test da Ammessa e poich\u00e9 \u00e8 molto forte nel Potere, Egwene vorrebbe poterla innalzare allo scialle prima dell'Ultima Battaglia; sempre nel Libro XII Nicola, assieme all'altra Ammessa Nissa, avverte Egwene e Silviana delle riunioni segrete di alcune Aduna\u021bi; come ricompensa per la loro solerzia, Egwene manda le due Ammesse a Caemlyn a ritirare alcuni \"ter'angreal\" dei sogni creati da Elayne. Inoltre promette loro che far\u00e0 loro da insegnante nel \"Tel'aran'rhiod\"; quindi le due vengono usate da Egwene per diffondere la notizia di un importante incontro in \"Tel'aran'rhiod\", che \u00e8 in realt\u00e0 una trappola per stanare Mesaana, che si nasconde dentro alla Torre; purtroppo Nicola non resiste alla curiosit\u00e0 di assistere all'evento; perci\u00f2 in qualche modo sottrae uno dei \"ter'angreal\" ed entra nel Mondo dei Sogni senza permesso, quindi resta uccisa negli scontri tra l'Ajah Nera e le Aes Sedai della Torre.\nNisao Dachen.\nNisao Dachen: Aes Sedai dell'Ajah Gialla e fedele consigliera di Egwene al'Vere. Viene descritta di statura minuta, come molto intelligente ed acuta, con una forza in \"saidar\" considerevole, il che la pone in una posizione medio alta della gerarchia. Il suo Gaidin \u00e8 Sarin Hoigan. Nisao compare nella saga a partire dal Libro VI. Come Gialla il maggiore interesse di Nisao \u00e8 la cura delle malattie mentali e per questo motivo viene coinvolta dalla sua amica Myrelle nel passaggio del legame di al'Lan Mandragoran, cio\u00e8 un Custode che soffre emotivamente, fin quasi alla follia, per la perdita della propria Aes Sedai. Questo passaggio del legame per\u00f2 comporta anche il coinvolgimento di Nisao in un fatto ritenuto al limite dello stupro e di conseguenza, quando l'Amyrlin Egwene al'Vere scopre la verit\u00e0, ne approfitta e costringe Nisao e Myrelle a giurarle fedelt\u00e0; un voto simile, a causa del potere della Verga dei Giuramenti, la costringe perci\u00f2 ad obbedire sempre a qualsiasi richiesta di Egwene. In seguito Nisao, come unica Gialla, entra far parte del consiglio personale della giovane Amyrlin, in teoria questo consiglio dovrebbe essere composto da un gruppo di sorelle che guidano Egwene, mentre in realt\u00e0 \u00e8 composto da Aes Sedai costrette a giurarle di obbedire per vari motivi e che quindi eseguono i suoi ordini. Nonostante questa costrizione, Nisao alla fine riconosce le indubbie capacit\u00e0 ed i meriti della giovane Amyrlin e, persino dopo la cattura di Egwene, segue fedelmente e con passione il suo ordine di scoprire gli assassini perpetrati contro Anaiya e Kairen Stang; questa fedelt\u00e0 la porter\u00e0 prima a scontrarsi con Lelaine (che non la vuole coinvolta nelle indagini sulle due sorelle Azzurre) e poi a chiedere aiuto a Romanda, il che alla fine determiner\u00e0 la scoperta del Reietto Aran'gar camuffato come Halima. Nel XII libro si scopre che Nisao \u00e8 stata mandata alla Torre Nera assieme alla delegazione di Sorelle che devono legare parecchi Asha'man come Custodi, ma della delegazione non si hanno pi\u00f9 notizie e la presenza tra di loro di Nisao ed altre fedeli di Egwene, risulta alquanto strana, soprattutto perch\u00e9 Nisao ha gi\u00e0 un Custode e non ricopre particolari ruoli dirigenti.\nNoal Charin.\nNoal Charin: anziano amico di Mat Cauthon, presunto cugino di Jain Fairstraider.\nNorley.\nNorley: \u00e8 un Asha'man della fazione di Logain Ablar. \u00c8 un Asha'man basso e di origine Cairhienese, che non d\u00e0 molto nell'occhio; si incontra per la prima volta nel Libro VII quando con Logain, Vinchova, Kajima e Hardlin cattura Toveine Gazal e alcune altre Aes Sedai, assieme a lei; nel Libro III si viene a sapere che Norley viene usato da Androl per spiare segretamente i seguaci di Taim; Norley quindi per primo scopre che qualcosa di grave \u00e8 capitato a Mezar Kurin, quando lo osserva e gli parla assieme. Dagli altri viene descritto come uno di cui ci si pu\u00f2 fidare nel caso in cui scoppi la lotta con i seguaci di Taim.\nNynaeve al'Meara.\nNynaeve al'Meara: \u00e8 una delle protagoniste, diventa Aes Sedai dell'Ajah Gialla e consorte del Re titolare di Malkier.\nO.\nOlver.\nOlver: orfano adottato da Matrim Cauthon. Olver \u00e8 un bambino originario del regno di Cairhien, ha circa nove anni ed \u00e8 molto magro, dalla bocca e dalle orecchie troppo grandi rispetto alla sua faccia, quindi d'aspetto \u00e8 piuttosto sgraziato. \u00c8 uno dei principali personaggi di supporto, con anche alcuni capitoli che vengono narrati o descritti dal suo punto di vista.\nOlver fa la sua comparsa a partire dal Libro VI: \u00e8 un piccolo orfano che Matrim Cauthon trova nella calca di gente che affolla le strade di Maerone, il piccolo sopravviveva chiedendo l'elemosina e molto probabilmente compiendo piccoli furti; suo padre venne ucciso dagli Shaido, mentre sua madre mor\u00ec in seguito di stenti. Il suo bene pi\u00f9 prezioso \u00e8 il gioco di \"Volpi e Serpenti\" che gli lasci\u00f2 il padre. Dopo averlo trovato, Mat lo fa ristorare nella locanda dove risiede e quindi lo affida ad una donna della citt\u00e0, che per\u00f2 \u00e8 pi\u00f9 interessata ai soldi ricevuti, che al piccolo, il quale perci\u00f2 decide di seguire Mat e la sua Banda della Mano Rossa, in marcia verso Illian, intrufolandosi tra le truppe. Quando Mat lo scopre, decide alla fine di tenerlo con s\u00e9, affidandogli per scherzo il ruolo di suo messaggero personale. Durante una sosta del loro viaggio, Olver cerca di pugnalare Aviendha, perch\u00e9 \u00e8 una Aiel, come gli assassini di suo padre. Nei viaggi tra Salidar ed Ebou Dar, Olver si accompagna spesso con gli uomini di Mat, che lo influenzano molto, tanto che spesso il ragazzino si lascia sfuggire commenti pesanti sulle donne, le quali comunque lo prendono quasi sempre in simpatia. Ad Ebou Dar nel frattempo Mat si preoccupa di fornirgli una istruzione, e visto il grande amore del ragazzino per i cavalli, gli permette anche di gareggiare come fantino. Quando \u00e8 arrivato il momento urgente di lasciare la citt\u00e0, si scopre per\u00f2 che Olver se ne \u00e8 andato a giocare da qualche parte. Per questo motivo Mat si separa da Nynaeve ed Elayne, resta in citt\u00e0 a cercare Olver e cos\u00ec viene ferito dai Seanchan che nel frattempo stanno invadendo Ebou Dar. Nei Libri X e XI, dopo la liberazione delle Aes Sedai ridotte a \"Damane\", la fuga da Ebou Dar ed il rapimento di Tuon, Olver resta sempre con Mat nell'attraversamento dell'Altara. Il ragazzino sviluppa un buon rapporto con Tuon, giocando spesso con lei; e sar\u00e0 proprio la sua conoscenza del gioco di \"Volpi e Serpenti\", oltre ad alcuni racconti sentiti da Birgitte, a permettere ad Olver di aiutare Mat nell'individuare la posizione della Torre di Ghenjei, la quale permette di entrare nel mondo degli Aelfinn, inoltre anche di scoprire come penetrarvi. Nel corso del Libro XIII Olver viene affidato da Mat a Setalle Anan e mandato in una taverna a Caemlyn, per proteggerlo dal Gholam, ma dopo la sconfitta di questo mostro, il ragazzino viene riportato al campo della Banda della Mano Rossa. Intanto Olver inizia ad elaborare dei piani da suggerire a Mat per penetrare nella Torre di Ghenjei, ma alla fine capisce che Mat se ne \u00e8 andato senza portarlo con s\u00e9, perch\u00e9 \u00e8 un luogo troppo pericoloso, per lui cos\u00ec giovane. Nell'epilogo del libro Olver a sorpresa riesce a vincere il gioco di \"Volpi e Serpenti\", dimostrando che comunque esistono delle pur remote possibilit\u00e0 di vittoria, anche giocando onestamente; quindi annoiato, apre quasi per caso la lettera che Verin aveva lasciato a Mat: scopre cos\u00ec che Caemlyn verr\u00e0 invasa da un'immane orda trolloc, attraverso una Porta delle Vie Ogier; osservando quindi assieme a Talmanes la citt\u00e0, vede che l'invasione \u00e8 gi\u00e0 cominciata e che Caemlyn brucia. Olver perci\u00f2 afferra un pugnale che aveva sottratto e poi nascosto tra le sue cose e si getta nella mischia. Nel Libro XIV Olver si trova a Tar Valon con Setalle Anan e si unisce alla carovana che, guidata da Faile, deve portare di nascosto il Corno di Valere a Mat. Essi vengono per\u00f2 dirottati da una bolla di male fin nel mezzo della Grande Macchia. Il Corno viene rubato ma Faile ed Olver riescono a recuperarlo e giungere fino al campo di battaglia di Merrilor. Quindi Olver fugge in groppa a Bela, per cercare di raggiungere Mat, ma viene raggiunto dai Tolloc. Nel momento della massima disperazione, il piccolo Olver suona il Corno, richiamando gli Eroi in soccorso e tra di essi il suo amico Noal Charin, che lo salva. Successivamente Olver arriva a Shayol Ghul con Mat, in groppa ad un \"To'raken\" seanchan e l\u00ec suona di nuovo il Corno, per richiamare all'Ultima Battaglia, anche gli spiriti di migliaia di lupi, oltrech\u00e9 gli Eroi. In seguito, su suggerimento di Birgitte, Olver getta il Corno nell'Oceano.\nOmerna.\nAbdel Omerna era un Figlio della Luce di alto rango, di statura imponente e dalla faccia che incute timore, ma era solo una figura di facciata, che all'apparenza si occupava di gestire la rete spionistica dei Manti Bianchi, mentre in realt\u00e0 il vero gestore era il segretario personale di Niall, Sebban Balwer. Successivamente Omerna viene indotto quasi certamente da Valda ed Asunawa ad assassinare Niall, per poi subito dopo essere ucciso da loro.\nOsan'gar.\nOsan'gar: \u00e8 uno dei nuovi Reietti. Questo personaggio \u00e8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista. \u00c8 accertato che Aginor, dopo la sua morte all'Occhio del Mondo, avvenuta al termine del primo libro, venne reincarnato come Osan'gar dall'Oscuro Signore, utilizzando il corpo di un uomo dai tratti molto comuni, delle Lande di Confine (fatti narrati nel prologo del sesto libro; la reincarnazione aveva anche un connotato ironico, poich\u00e9 Aginor aveva sempre odiato essere considerato una persona comune). Il nome di Osan'gar, nella Lingua antica, significa \"lama della mano sinistra\", cio\u00e8 una delle lame usate negli antichi duelli \"sha'je\". Usando il nome di Colran Dashiva, Osan'gar si rec\u00f2 in seguito alla Torre Nera dove venne reclutato fra gli Asha'man, presentandosi ai colleghi come un contadino delle Colline Nere. Dopo la battaglia ai Pozzi di Dumai, venne scelto, apparentemente a caso, forse per effetto Ta'veren, per entrare a far parte dell'entourage personale di Rand al'Thor, con grande costernazione di Mazrim Taim, che evidentemente conosceva la sua vera identit\u00e0.\nLa vera identit\u00e0 di questo Reietto viene in parte rivelata al termine del libro ottavo, quando Dashiva rimane coinvolto nell'attentato fallito contro Rand al'Thor, a Cairhien. Retrospettivamente per\u00f2 potevano essere notati molti indizi sulla sua identit\u00e0, e che erano stati forniti dall'autore sin dai volumi precedenti: l'odio nei confronti dell'esercizio fisico ed il brutto tempo (tratti tipici di Aginor); il suo voler sempre stare in disparte ed il suo volersi distinguere rispetto agli altri Asha'man; le competenze mediche ed i suggerimenti, che portano Damer Flinn a riscoprire tipi di guarigione ormai perduti dall'Epoca Leggendaria.\nP.\nPaitar.\nPaitar: \u00e8 il re di Arafel\nPadan Fain.\nPadan Fain: Amico delle Tenebre ribellatosi ai suoi superiori e che poco alla volta si trasforma in un essere mostruoso e potente. \u00c8 uno dei principali antagonisti dei protagonisti, con alcuni capitoli che vengono narrati o descritti dal suo punto di vista. Padan Fain era un venditore ambulante che divenne un Amico delle Tenebre attorno ai venti anni, con la promessa di diventare immortale. Per il suo lavoro come venditore, aveva l'abitudine di passare da Emond's Field nei Fiumi Gemelli ogni primavera, portando con s\u00e9 molte novit\u00e0 e notizie dal mondo esterno, oltre ai suoi prodotti. Durante le sue visite amava molto essere al centro dell'attenzione di tutta quella gente campagnola.\nAttorno all'anno 996 della Nuova Era, Fain venne scelto per un compito molto speciale: trovare il Drago Rinato. Perci\u00f2 venne fatto viaggiare fino a Shayol Ghul, dove si incontr\u00f2 con Ba'alzamon che gli don\u00f2 degli strani poteri per aiutarlo nella sua caccia. L'anno seguente torn\u00f2 a Shayol Ghul e la sua mente venne \u201cdistillata\u201d per trarne tutte le informazioni che Fain era riuscito a raccogliere. Quel processo fu per lui particolarmente doloroso e lo port\u00f2 a provare un forte risentimento nei confronti di chi glielo aveva fatto subire. Nel 998, grazie alle sue capacit\u00e0 di rintracciare quelli che stava cercando, egli aveva ristretto la sua ricerca a tre ragazzi di Emond's Field, che mostravano delle forti doti da \"ta'veren\": Rand al'Thor, Matrim Cauthon e Perrin Aybara. Perci\u00f2 Fain condusse Trolloc e Myrddraal nel villaggio durante la festa della Notte d'Inverno, per catturare i tre ragazzi.\nDopo il fallimento di questa azione, grazie all'intervento di Moiraine e del suo Gaidin Lan, Fain cadde in disgrazia presso i suoi superiori e quindi venne forzato con molte minacce ad aggregarsi alla Progenie dell'Ombra, nell'inseguimento dei tre ragazzi. Fain durante questo periodo venne usato come un vero e proprio segugio e ridotto alla pi\u00f9 totale spossatezza. Quando infine Moiraine condusse il suo gruppo a Shadar Logoth per cercare di sfuggire all'inseguimento, Fain riusc\u00ec in qualche modo a fuggire dai Myrddraal che lo tenevano, per cadere per\u00f2 trappola di Mordeth, l'antico spirito malvagio che dimorava nella citt\u00e0 perduta. Mordeth, che nell'antichit\u00e0 aveva causato la caduta di Aridhol e quindi la sua trasformazione in una pericolosa citt\u00e0 fantasma, bramava un mezzo per poter finalmente uscire dalla citt\u00e0, che lo teneva intrappolato e trov\u00f2 proprio in Fain ci\u00f2 che cercava. Ma poich\u00e9 Fain era stato toccato in qualche modo da Shai'tan e perci\u00f2 cambiato nella sua anima, Mordeth non riusc\u00ec a prendere completamente il controllo, ma solo a fondersi con lui mescolando le due personalit\u00e0. Perci\u00f2 l'odio che personalmente Mordeth provava da sempre verso l'Ombra si fuse con il forte e corrosivo risentimento che Fain provava verso i suoi superiori e poi anche verso il Drago Rianto, che era stato la causa di tutte le sue sofferenze. Dopo questa fusione il bisogno compulsivo che Fain aveva di ritrovare i tre \"ta'veren\" divenne ancor pi\u00f9 forte, fin quasi a farlo impazzire in un disperato e solitario inseguimento. Rand cos\u00ec lo intravede per alcuni istanti a Caemlyn, ridotto ad una condizione tale da essere praticamente irriconoscibile.\nAlla fine del Libro I, Fain riesce dunque a raggiungerli a Fal Dara, dove viene per\u00f2 catturato e costretto da Moiraine a rivelare tutto ci\u00f2 che gli era successo. All'inizio del Libro II Fain viene liberato dall'intervento di alcuni Amici delle Tenebre che hanno rubato anche il Corno di Valere ed il Pugnale di Shadar Logoth. Ma ormai Fain \u00e8 completamente mutato: egli \u00e8 diventato un essere malvagio con strani poteri, attraverso i quali sottomette i Myrddraal ed i Trolloc che avevano partecipato alla sua azione. Perci\u00f2 anzich\u00e9 viaggiare verso Shayol Ghul, Fain li conduce fino a Cairhien, inseguito dal Drago Rinato, dai suoi amici e da un gruppo di soldati Shienaresi. Durante il viaggio Rand riesce brevemente a riappropriarsi degli oggetti rubati, ma in citt\u00e0 Fain se li riprende e poi fugge attraverso una Porta delle Vie Ogier. Nelle Vie, Fain si incontra con Machin Shin, ma anzich\u00e9 esserne divorato, il Vento Nero lo riconosce come amico e lo teme; non si sa se l'incontro possa aver avuto qualche effetto su Fain, ma sicuramente lo ha avuto su Machin Shin, che sembra aver sviluppato la sua stessa cieca ossessione per Rand, il quale perci\u00f2 non pu\u00f2 pi\u00f9 usare le Vie nell'inseguimento. Padan Fain alla fine del Libro arriva dunque a Falme, occupata dai Seanchan, ma viene costretto a cedere all'Alto Signore Turak sia il Corno che il Pugnale e poi \u00e8 costretto anche a fuggire dalla citt\u00e0, quando Rand ed i suoi amici provocano la rotta dei Seanchan.\nNei libri seguenti, prendendo una nuova identit\u00e0, con il nome di Ordeith (che significa \"verme\" nella lingua antica), Fain decide dunque di cambiare strategia: dall'uso della forza passa alla manipolazione. Si reca alla Torre Bianca e ruba il suo pugnale nei sotterranei, convincendo intanto Elaida ad opporsi ad ogni costo a Rand, quindi ad Amador convince Pedron ad inviare i Manti Bianchi nei Fiumi Gemelli, per attrarre il Drago Rinato in una trappola. Invece questa sua azione viene sovvertita dall'intervento di Perrin, che quindi lo costringe a fuggire un'altra volta. Nel Libro VII ritroviamo Fain associato ad un gruppo di ribelli a Cairhien, guidati da Toram Riatin; egli gli fa da assistente con il nome di Jeral Mordeth e durante una Bolla di Male riesce a ferire gravemente Rand con il suo pugnale, ma il Drago Riesce a salvarsi.\nNel Libro IX quando Rand si reca a Far Madding per eliminare alcuni Asha'man rinnegati, Fain arriva in citt\u00e0 ne ammazza alcuni lui stesso, rivendicando l'esclusiva della sua morte; assieme a Toram Riatin riesce poi ad attrarre Rand in una trappola, a cui il Drago sfugge per poco, venendo per\u00f2 arrestato dalle autorit\u00e0 locali. Fain riappare quindi nel prologo del Libro XIII, egli si trova nella Grande Macchia e sta viaggiando presumibilmente verso Shayol Ghul. Egli stermina un gruppo di Vermi e sottomette alcuni Trolloc con i suoi poteri. Egli sembra ormai essere diventato lucidamente folle e l'Ombra lo caccia disperatamente: l'Assassino \u00e8 stato mandato nei Fiumi Gemelli per eliminarlo ed ora sembra che un intero branco di \"segugi neri\" lo stia inseguendo ovunque.\nPadan Fain \u00e8 una delle pi\u00f9 pericolose creature esistenti, almeno tanto quanto ciascuno dei Reietti. I suoi poteri si sono sviluppati sempre pi\u00f9 nel corso del tempo, aumentando man mano che la sua malvagit\u00e0 attecchiva pi\u00f9 in profondit\u00e0 nel suo animo. Egli pu\u00f2 corrompere qualsiasi persona semplicemente con la sua sola presenza; fiuta la paura e la tensione negli altri e sa riconoscere un Amico delle Tenebre semplicemente guardandolo. Ha sviluppato il potere di infliggere dolore con un semplice tocco, fino ad uccidere. A Far Madding riesce a richiamare i fantasmi delle persone che ha ucciso. Recentemente ha mostrato di saper controllare i Trolloc da lui uccisi come se fossero degli zombie, inoltre tagliandosi il palmo delle mani e facendo stillare il suo sangue sul terreno della Macchia, ha mostrato di essere capace di produrre una nebbia con tentacoli e fauci che egli manovra efficacemente. Il Pugnale di Shadar Logoth \u00e8 il suo strumento e Fain si sente completo solo quando lo impugna: con un semplice taglietto della sua lama contaminata, provoca la morte in pochi istanti.\nPedron Niall.\nPedron Niall \u00e8 stato uno dei Cinque Grandi Capitani delle Terre Bagnate, ed ha guidato i Figli della Luce negli ultimi trenta anni; la sua abilit\u00e0 militare venne mostrata nel corso delle guerre contro l'Altara e poi nella Guerra Aiel. Il suo fidato segretario era Sebban Balwer, il quale in realt\u00e0 era soprattutto a capo del suo vasto servizio spionistico. Nei primi libri si vede Pedron Niall mentre pianifica notevoli azioni per estendere l'influenza dei Figli in varie nazioni (soprattutto nella Piana di Almoth, a Tarabon, in Altara e poi, dopo la cattura di Morgase, nell'Andor), approfittando del caos che si propaga per l'avvento del Drago Rinato e dall'arrivo dei Seanchan. Pedron Niall per\u00f2 non crede affatto che Rand al'Thor sia il Drago Rinato o che i Seanchan siano i successori di Artur Hawkwing, tornati a reclamare i loro dominii, con strani animali ed incanalatrici incatenate (le \"damane\"); egli crede piuttosto che tutti questi eventi siano solo delle abili macchinazioni ordite delle Aes Sedai. Inoltre si fa convincere da Padan Fain ad inviare dei Figli a devastare i Fiumi Gemelli. Purtroppo per lui, Pedron Niall si accorge troppo tardi del suo errore, perch\u00e9 viene assassinato nel suo studio, da uno dei suoi collaboratori, probabilmente istigato dal suo successore, il Capitano Eamon Valda, e proprio nel momento in cui riceve notizie sicure sui Seanchan.\nPelivar.\nLord Pelivar: militaresco e potente capo della Casata Coelan, \u00e8 tra i sei grandi Lord che avevano incontrato Egwene al'Vere e le Aes Sedai ribelli in Murandy; dopo la battaglia alle porte di Caemlyn ed un incontro chiarificatore con Elayne, Lord Pelivar decide di appoggiarla su insistenza di Dyelin.\nPerrin Aybara.\nPerrin Aybara: \u00e8 uno dei protagonisti e \"ta'veren\". Perrin \u00e8 un ragazzo di venti anni, figlio di contadini, che ha intrapreso il mestiere di apprendista presso il fabbro Luhhuan di Emond's Field. \u00c8 estremamente forte e robusto, ma anche una persona consapevole, molto riflessiva, attenta ai pi\u00f9 deboli.\nPerrin vive inizialmente con grande titubanza la sua condizione di forte \"ta'veren\", predestinato a compiere grandi imprese, quale \u201cmano sinistra\u201d del Drago Rinato. Questa sua indecisione viene sottolineata metaforicamente dall'autore nella scelta che Perrin deve compiere tra il martello e l'ascia da guerra. Egli infatti \u00e8 figlio di contadini e garzone nella bottega del fabbro del suo villaggio, ed il suo sogno sarebbe quello di continuare ad avere una vita tranquilla come fabbro; Perrin per\u00f2 viene travolto dagli eventi e costretto a fuggire da casa assieme ai suoi amici (Rand, Matrim, Egwene, Nynaeve) con l'aiuto di Moiraine, perci\u00f2 infine deve impugnare l'ascia e combattere per la sua sopravvivenza e per gli ideali in cui crede. Questo lo porter\u00e0 sull'orlo della crisi ed a compiere atti inumani, perci\u00f2 Perrin infine abbandona l'ascia, per\u00f2 adotta il martello come sua arma da combattimento. L'accettazione del suo ruolo avviene attraverso una serie di eventi: lo scoprire di essere un \"Fratello dei Lupi\"; il salvataggio del proprio villaggio da un attacco di Trolloc ed Amici delle Tenebre; il matrimonio con Faile (Zarine Bashere, principessa della Saldea); la liberazione di Rand nella battaglia dei pozzi di Dumai; la liberazione di Faile dalla prigionia degli Shaido Aiel durante la Battaglia di Malden.\nGli uomini \"Fratelli dei Lupi\" sono persone rarissime, che acquisiscono questa caratteristica ad un certo punto della loro vita, senza possibilit\u00e0 di opporsi, \u00e8 il loro stesso corpo che muta, come \u00e8 sottolineato dal fatto che i loro occhi diventano di colore giallo dorato, esattamente come quelli dei lupi. Questa fratellanza particolare permette a queste persone di comunicare mentalmente con questi animali e comporta anche l'aumento consistente delle loro capacit\u00e0 sensoriali: olfatto, vista, udito aumentano in maniera prodigiosa; inoltre questa trasformazione permette di accedere a \"Tel'Aran'Rhiod\", il \u201cMondo dei Sogni\u201d e di manipolarlo esattamente come un Camminatore dei Sogni. Se non si impara a controllare questa trasformazione, si rischia di perdere completamente la coscienza di s\u00e9 stessi e di diventare in pratica un animale nel corpo di un uomo. Oltre a quello di Perrin, si conoscono altri due casi: il Custode Elyas Machera ed un uomo che si \u00e8 ridotto alla condizione bestiale, perch\u00e9 non \u00e8 riuscito a padroneggiare la trasformazione. Il nome che i lupi hanno dato a Perrin \u00e8 \"Giovane Toro\", mentre quello dato ad Elyas \u00e8 \"Lungo Dente\".\nPevara Tazanovni.\nPevara Tazanovni: Aes Sedai e Adunante dell'Ajah Rossa. Pevara ha quasi 170 anni ed \u00e8 Kandori, viene descritta con una corporatura rotondetta ma di bell'aspetto, con occhi neri; ha un carattere piuttosto allegro ma \u00e8 anche una anziana Adunante, che pu\u00f2 diventare molto seria, severa e dura quando necessario. Come Rossa \u00e8 di idee piuttosto aperte, tanto che non si era fatta problemi, nel passato, di proporre anche per la sua Ajah di legare Custodi, vista l'utilit\u00e0 di avere braccia maschili a disposizione. \u00c8 uno dei principali personaggi di supporto; alcuni capitoli e paragrafi vengono narrati o descritti dal suo punto di vista.\nPevara compare a partire dal Libro VII, quando la sua amica ed Adunante Seaine dell'Ajah Bianca la contatta segretamente, perch\u00e9 l'Amyrlin Elaida le ha affidato il compito di stanare dei traditori all'interno della Torre Bianca. Pevara viene perci\u00f2 coinvolta da Seaine nella caccia alle sorelle dell'Ajah Nera dentro alla Torre; dopo alcune indagini ed utilizzando la Verga dei Giuramenti, le due amiche scoprono cos\u00ec tutte le dodici sorelle inviate segretamente dalle ribelli per seminare dissenso; le loro mosse per\u00f2 suscitano anche il sospetto di un gruppo di altre Adunanti, che le sorprendono nei sotterranei. Durante un momento di chiarimento, Pevara e Seaine fanno capire alle altre i loro scopi. Di conseguenza le Adunanti Yukiri, Doesine e Saerin si uniscono alle due amiche nella caccia, mentre finalmente viene svelato un membro delle Nere, l'Adunante Talene, a cui presto se ne aggiungono altre, come Galina, l'ex capo delle Rosse, il che sorprende ed intristisce molto Pevara; alla fine, tuttavia, le loro indagini giungono ad un punto di stallo e si scopre che la loro caccia era nata da una sbagliata interpretazione dell'originale ordine di Elaida, che quindi \u00e8 sospettabile lei stessa di essere una Nera. Nell'undicesimo libro, in maniera del tutto inaspettata, il nuovo capo dell'Ajah Rossa, Tsutama, prende seriamente in considerazione il piano, suggerito da Tarna e proposto da Pevara, di andare alla Torre Nera per legare alcuni Asha'man come Gaidin; infatti secondo loro, dopo l'avvento del Drago Rinato e la scoperta su come guarire la \"domatura\", non si pu\u00f2 pi\u00f9 continuare come in precedenza, nei confronti degli incanalatori maschi e perci\u00f2 legarli come Custodi, potr\u00e0 essere comunque un metodo per tenerli sotto controllo. Pevara seleziona quindi un gruppo di altre cinque consorelle Rosse (compresa Tarna) e nell'epilogo del medesimo libro, le guida perci\u00f2 alla Torre Nera, dove richiedono a Mazrim Taim di legare alcuni Asha'man. Taim accetta, ma le sue parole paiono foriere di guai. Durante il Libro XIII Pevara si trova in pratica intrappolata alla Torre Nera, Taim infatti proibisce a lei ed alle altre Aes Sedai di allontanarsi, inoltre i portali per viaggiare non funzionano, a causa di un \"Chiodo Onirico\"; come se ci\u00f2 non bastasse Tarna all'improvviso, appare misteriosamente cambiata in maniera maligna, mentre Javindhra, un'a\u00f2tra Adunante Rossa, insiste in maniera molto sospetta nel voler rimanere, accampando delle scuse. Per fortuna Androl, un Asha'man legato alla luce, si reca da Pevara in segreto, per collaborare con lei nel cercare di trovare una via di uscita, perch\u00e9 \u00e8 convinto che nella Torre Nera, ci sia ormai qualcosa di molto sbagliato. Nel prologo del Libro XIV Pevara si incontra con Androl, Emarin ed altri Soldati Asha'man, per pianificare un tentativo di fuga dalla Torre Nera, durante la prossima tempesta. Androl rivela agli amici che Pevara gli ha spiegato in cosa consista la conversione forzata di un incanalatore attraverso il cerchio misto con 13 Fade. Pevara inoltre si offre di spiegare come legarsi in circolo con lei. I due fanno il tentativo, per\u00f2 Androl in qualche modo usurpa il controllo del circolo. Di conseguenza Pevara, molto spaventata, lo lega a s\u00e9 come un Gaidin, senza chiedere il permesso. Androl reagisce a questo atto, facendo lo stesso con lei: in questo modo i due creano un particolarissimo doppio legame, nel quale si forma uno scambio continuo di pensieri, da mente a mente, ed in certi casi vi \u00e8 una difficolt\u00e0 nel mantenere la proprio individualit\u00e0. Poco dopo Androl scopre che Logain deve essere tenuto prigioniero da Taim nella Torre Nera e sta per essere convertito forzatamente all'Ombra. Pevara perci\u00f2 lo aiuta a catturare alcuni seguaci del M'hael, cos\u00ec da scoprire dove Logain viene custodito, per poi tentare di liberarlo. In questi eventi Pevara si dimostra molto brava nel combattere contro gli altri incanalatori, spiegando che nell'Ajah Rossa vengono appositamente allenate a questo tipo di duelli. Il tentativo di liberare Logain e gli altri incanalatori per\u00f2 fallisce e non solo Pevara ed Androl vengono catturati, assieme ad altri amici, ma iniziano ad essere convertiti forzatamente anche loro. Dopo la cattura Androl per\u00f2 non si arrende e riesce a liberarsi, approfittando anche dell'intervento di Perrin Aybara, che chiude il Chiodo Onirico che agiva sulla Torre. In questi drammatici frangenti Androl mostra a Pevara il suo incredibile talento nel creare in modo geniale le Tessiture per Viaggiare. Subito dopo la liberazione della Torre Nera, alle altre Aes Sedai giunte a legare nuovi Asha'man come Gaidin, appare ormai evidente che il legame che si \u00e8 instaurato tra Pevara ed Androl, sia diventato ormai di tipo anche sentimentale. Durante l'Ultima Battaglia a Merrilor, Pevara, Androl, Emarin, Jonneth e Theodrin Sedai, formano un affiatato ed efficace gruppo di combattimento. In particolare si occupano anzitutto con successo di recuperare i Sigilli trafugati da Taim. Poi di mettere fuori combattimento un gruppo di Signori del Terrore, che minacciano di distruggere i \"Dragons\" di Aludra, attirandoli dentro ad uno Stedding grazie a uno stratagemma ideato proprio da Pevara. Infine si occupano di difendere un gruppo di profughi di Caemlyn, che vengono assaltati dai Trolloc.\nR.\nRafela Cindal.\nRafela Cindal: paffuta Aes Sedai dell'Ajah Azzurra di origine Tairenese, che fa parte della delegazione inviata dalle ribelli di Salidar a Caemlyn, presso il Drago Rinato; Mahiro Shukosa \u00e8 il suo Gaidin: egli \u00e8 un nobiluomo di origine Kandori che diventa particolarmente amico di Min Farshaw. Questa Aes Sedai segue tutte le vicende dell'ambasceria ribelle inviata a Caemlyn: perci\u00f2, dopo l'iniziale approccio positivo nei rapporti, in seguito all'attentato subito da Demira Sedai, compiuto da falsi Aiel, Rafela \u00e8 una delle sette Aes Sedai che si recano da Rand per protestare ed imporsi, venendo per\u00f2 scornate. Dopo la brusca rottura delle relazioni con il Drago, che avviene dopo questo episodio, Rafela \u00e8 tra le nove sorelle che seguono Bera e Kiruna al salvataggio del Drago rapito e perci\u00f2 alla fine giura fedelt\u00e0 a Rand al'Thor dopo la battaglia ai pozzi di Dumai; in seguito collabora attivamente con Merana Ambrey nel trattare prima con il Popolo del Mare e poi con gli Alti Signori di Tear che si sono ribellati; Rafela ha quasi 60 anni, e si trova nella fascia medio alta della gerarchia delle Aes Sedai; secondo una pre-visione di Min Farshaw, \u00e8 una delle cinque Aes Sedai che Rand tiene in pugno e di cui si pu\u00f2 fidare quasi ciecamente; nel corso del Libro XIV Rafela \u00e8 una delle Aes Sedai che partecipano ai combattimenti attorno a Shayol Ghul, ma la sua sorte non viene descritta nei dettagli.\nRahvin.\nRahvin: \u00e8 uno dei Reietti. \u00c8 un uomo alto, scuro di carnagione e di bell'aspetto, con i capelli leggermente brizzolati sopra le orecchie. Nell'Epoca Leggendaria Ared Mosinel, questo il vero nome di Rahvin, era considerato tra gli Aes Sedai pi\u00f9 forti nell'Unico Potere, inoltre era un uomo estremamente orgoglioso, amante del potere ed invidioso di chiunque mantenesse una posizione superiore alla sua; fu proprio questo che alla fine lo fece passare all'Ombra. Una sua risaputa debolezza era inoltre la passione per le belle donne, che quando divenne Reietto soddisfece senza scrupoli. Secondo quanto riportato dalle cronache, Rahvin preferiva la diplomazia agli attacchi diretti e molto spesso utilizz\u00f2 sottilmente la Coercizione e la manipolazione degli altri, per raggiungere i propri obbiettivi. Attraverso questi maneggi fu abile nell'assicurarsi il controllo di molte regioni, senza bisogno di invaderle direttamente. Fu inoltre un abile Governatore delle province sottomesse, pur mancando di una certa cura nei dettagli. Dopo essersi svegliato dal suo sonno millenario, Rahvin scelse il regno di Andor quale suo campo d'azione. Presentandosi con il nome di Lord Gaebril, fu abile nel manipolare la situazione nel regno, sedando una ribellione probabilmente aizzata da lui stesso. Questo gli permise di diventare consigliere della regina Morgase Trakand, che in seguito manipol\u00f2 con la Coercizione, riducendola cos\u00ec al rango di una sua amante e di un suo burattino. In breve tempo Rahvin divenne il vero sovrano, riempiendo la corte ed il regno di suoi fedeli servitori, a discapito di quelli fedeli alla regina. Quando finalmente la regina Morgase riusc\u00ec a liberarsi dal suo controllo, non le rest\u00f2 che fuggire in segretezza, poich\u00e9 ormai le redini del potere le erano sfuggite. Di conseguenza si diffuse la notizia che la regina fosse morta. Nel frattempo, dalla sua posizione di potere in Andor, Rahvin, aveva stretto una sorta di patto con altri Reietti (Sammael, Lanfear e Graendal), per indurre Rand al'Thor ad attaccare Sammael ad Illian, cos\u00ec che poi loro potessero catturarlo. Quando per\u00f2 la notizia della morte di Morgase raggiunse Rand, egli, per amore di Elayne, la figlia di Morgase, cambi\u00f2 improvvisamente i suoi piani, andando ad attaccare di sorpresa proprio Rahvin. Il Reietto non fu per\u00f2 colto del tutto impreparato, tanto che riusc\u00ec a trascinare il Drago Rinato nel Tel'aran'rhiod ed a metterlo in serie difficolt\u00e0. Fortunatamente per Rand, l'arrivo in suo aiuto di Nynaeve al'Meara, gli permise di eliminare definitivamente anche Rahvin con un colpo di Fuoco melefico.\nRand al'Thor.\nRand al'Thor: \u00e8 il Drago Rinato, il protagonista.\nReanne Corly.\nReanne Corly: con 411 era il membro la Anziana della Famiglia ad Ebou Dar e quindi quella con la posizione pi\u00f9 elevata, ma aveva un carattere mite e non era molto autorevole. Dovette lasciare la Torre Bianca perch\u00e9 venne colta dal panico durante la sua prova per diventare una Ammessa ed il suo sogno era quello di appartenere all'Ajah Verde. Ad Ebou Dar Setalle Anan le porta Elayne e Nynaeve, convinta che le due giovani Sorelle siano delle fuggitive dalla Torre e che ora stiano impersonando delle Aes Sedai. Reanne le fa schermare e d\u00e0 loro una lezione, convinta anche lei che le due stiano impersonando delle Aes Sedai, perch\u00e9 sembrano ancora troppo giovani. Successivamente Reanne \u00e8 costretta per\u00f2 a ricredersi, grazie all'intervento di Merilille Sedai e delle altre sorelle presenti in citt\u00e0. Perci\u00f2 dopo aver collaborato con Elayne e Nynaeve nel trovare ed usare la \"Coppa dei Venti\" (lei stessa partecipa di persona al circolo che attiva il \"ter'angreal\"), Reanne le ha seguite in Andor, dove ha continuato a collaborare con loro (ad esempio rieducando le \"Damane\" liberate dal Drago Rinato in Altara). In seguito per\u00f2 Reanne viene uccisa nel palazzo reale di Caemlyn, dalla sorella nera Careane Fransi, per spaventare le altre Donne dalla Famiglia e farle fuggire dalla citt\u00e0. Reanne nell'Unico Potere era forte quanto Sheriam, quindi era una incanalatrice di rilievo.\nReene Harfor.\nComare Reene Harfor \u00e8 la Prima Cameriera del Palazzo Reale di Caemlyn; si presenta sempre vestita impeccabilmente nella sua divisa bianca e rossa, inoltre ha le chiavi di ogni stanza e comanda l'intero corpo di servitori e camerieri. Quando ci sono ospiti di riguardo \u00e8 quasi sempre lei a scortarli e ad introdurli. Dopo che Rand conquista Caemlyn, Comare Harfor lo aiuta a tenere in ordine il palazzo, nonostante molti servitori siano fuggiti, in seguito all'avvento e poi alla caduta di Lord Gaebril/Rahvin. Successivamente, quando Elayne torna a Caemlyn, Reene oltre a servirla fedelmente, si presta ad aiutare la principessa anche nello smascherare delle spie all'interno del palazzo ed a formare un sistema di controspionaggio, rivaleggiando in questo con Mastro Norry.\nRenaile din Calon Stella Blu.\nRenaile din Calon Stella Blu: \u00e8 una cercavento degli Atha'an Miere. Era la Cercavento di Nesta din Reas, perci\u00f2 venne posta alla guida delle venti Cercavento ed apprendiste che, secondo gli accordi con Nynaeve ed Elayne, dovevano collaborare nell'utilizzo della Coppa dei Venti. Renaile ebbe un duro alterco con Matrim Cauthon nel palazzo Tarasin ad Ebou Dar, ma alla fine accett\u00f2 di trasferirsi nella Fattoria della \"Famiglia\". Nell'uso della Coppa Renaile non partecip\u00f2 direttamente, ma lasci\u00f2 la guida a Caire din Gelyn, che era esperta nella materia. In seguito Renaile, di fronte all'avanzata Seanchan, accett\u00f2 l'offerta di trasferirsi in Andor al seguito di Elayne. Secondo gli usi degli Atha'an Miere, dopo la morte di Nesta din Reas, Renaile si \u00e8 ritrovata al livello pi\u00f9 basso della gerarchia delle Cercavento.\nRenna.\nRenna \u00e8 una \"sul'dam\" che nel secondo libro, a Falme, si occupa della riduzione di Egwene ad una perfetta \"damane\". Proprio quando Nynaeve, Elayne e Min riescono a liberare Egwene con un trucco, Renna arriva per caso nella stanzetta ed Egwene si vendica su di lei applicandole l\"'a'dam\". Alla fine del libro Renna viene lasciata assieme a Seta con un \"a'dam\" al collo, ma Suroth mette a tacere il fatto che le due \"sul'dam\" possono essere rese \"damane\" ed imparare ad incanalare, per non creare scompiglio. Bethamin per\u00f2 conosce il segreto perch\u00e9 le ha viste. Quando ad Ebou Dar Mat chiede ad Egeanin di procurargli tre \"sul'dam\" per liberare le Aes Sedai tenute come \"damane\", Bethamin, Seta e Renna sono proprio quelle ricattabili per il lor segreto e quindi quelle che vengono usate da Mat nella sua fuga. Nel corso del loro viaggio, Renna per\u00f2 non regge alla tensione della situazione, accoltella Egeanin e fugge verso un accampamento seanchan, perci\u00f2 Mat \u00e8 costretto ad inseguirla e poi a farla eliminare.\nRhadam Asunawa.\nRhadam Asunawa: Alto Inquisitore a capo della Mano della Luce dei Manti Bianchi. Quando Valda ritorna ad Amador, Asunawa gli confida le sue perplessit\u00e0 a proposito di Niall nei confronti del Profeta Masema, delle Aes Sedai a Salidar e dei suoi piani su Morgase, che lui vorrebbe mettere subito sotto interrogatorio; quindi i due iniziano a complottare assieme. Egli quindi \u00e8 quasi sicuramente rimasto coinvolto nell'eliminazione di Pedron Niall assieme a Valda, a cui poi assicura il comando dei Figli. Particolarmente fanatico, prende piacere nel torturare gli accusati, tra i quali alla fine finisce proprio anche Morgase. Dopo la conquista dell'Amadicia da parte dei Seanchan, fa in modo che i Figli si alleino a questi ultimi, accettando di esserne vassalli, ed incontrandolo Suroth pensa che Asunawa sia completamente sbilanciato mentalmente, a causa del suo odio per le \"damane\". Il duello di Galad con Valda per\u00f2, fa fallire i piani di Asunawa, lasciandolo al comando di solo circa duemila Figli. All'inizio del Libro XIII Asunawa, grazie all'appoggio Seanchan, a nuovi reclutamenti di soldati ed al tradimento di alcuni esploratori, riesce a tendere una trappola a Galad, che per evitare spargimenti di sangue tra i Figli, accetta di farsi arrestare ed interrogare sotto tortura. Di fronte al comportamento esemplare di Galad, anche dopo essere stato torturato, i Capitani dei Manti Bianchi si ribellano ad Asunawa, lo uccido e riaccettano il comando di Galad.\nRhuarc.\nRhuarc: \u00e8 il Capoclan degli Aiel Taardad, appartiene alla setta delle Nove Valli ed alla societ\u00e0 degli \"Scudi Rossi\". Inoltre \u00e8 marito della Sapiente Amys e di Lian, la padrona della fortezza di Rocce Fredde. Rhuarc viene inviato dalle Sapienti nelle Terre Bagnate alla ricerca del \"Car'a'carn\" perch\u00e9 hanno avuto delle premonizioni sulla sua venuta. Perci\u00f2 Rhuarc guida la conquista della Pietra di Tear da parte di un piccolo gruppo di Aiel, mentre Rand combatte contro Be\u2019lal ed Ishamael; in seguito Rhuarc diventa molto amico di Rand al'Thor e quindi lo guida alla conoscenza delle Sapienti sul Chaendaer nei pressi del Rhuidean. Successivamente lo consiglia come comportarsi con gli altri Capoclan e lo riconosce immediatamente come \"Car'a'carn\" ad Alcair Dale. Al seguito di Rand ritorna nelle Terre Bagnate, contribuendo con il suo Clan a scacciare gli Shaido da Cairhien. Infine, per un certo periodo, assieme a Berelain, diventa reggente del Regno, durante le assenze di Rand. Nel Libro XII ritroviamo che Rhuarc e il suo Clan vengono inviati nell'Arad Doman, per sedare le continue rivolte che sconvolgono quel paese. Nel Libro XIII lo ritroviamo a Tear dove Rand, dopo essersi redento su Montedrago, raggiunge finalmente anche il suo \"toh\" con tutti gli Aiel. Nel Libro XIV Rhuarc \u00e8 tra i guerrieri che occupano la valle di Thakandar e presidiano dai nemici Shayol Ghul. Laggi\u00f9 viene catturato da Hessalam e ridotto con la compulsione ad un fantoccio, che fa la guardia alla Reietta. In questa veste attacca di sorpresa Aviendha che per difendersi lo uccide. Aviendha quando lo riconosce ne rimane sconvolta.\nRianna Andomeran.\nRianna Andomeran: Aes Sedai dell'Ajah Bianca, rivelata come appartenente all'Ajah Nera nel gruppo di Liandrin. Sorella Kandori, viene descritta con una faccia fredda ed arrogante e con i capelli neri, ma con un ciuffo di capelli bianchi sopra all'orecchio sinistro; viene detto di lei che pu\u00f2 uccidere direttamente usando l'Unico Potere e tra l'altro si diverte ad eliminare di nascosto i gatti randagi raccolti e curati da Marrilin; dopo i fatti di Tear, di Tanchico e dell'Amadicia, Moghedien le assegna una missione rimasta segreta alle altre, ed osservando mentre vengono impartiti quegli ordini, Liandrin nota che Rianna resta impassibile; in seguito di lei non si sa pi\u00f9 nulla, finch\u00e9 non ricompare nel Libro XIV in un gruppo di Signori del Terrore, guidati da Alviarin dove partecipano all'Ultima Battaglia sul campo di Merrilor; il loro compito principale \u00e8 di distruggere i \"dragons\" di Aludra, ma essi vengono intrappolati in uno stedding, in seguito ad un inganno di Androl e Pevara.\nRina Hafden.\nRina Hafden: Aes Sedai dell'Ajah Verde, il suo Gaidin era Elyas Machera; diventa brevemente Adunante nella Torre durante lo Scisma. \u00c8 una sorella tarchiata e dalla faccia squadrata, ma nonostante questo ha un aspetto piacevole ed elegante; ha legato come Custode Elyas Machera, il Fratello dei Lupi, amico di Perrin Aybara, che ha dovuto fuggire da lei e dalla Torre per la sua particolarit\u00e0; cronologicamente appare brevemente per la prima volta nel corso del prequel Nuova Primavera. Successivamente, dopo la spaccatura della Torre, Rina resta a Tar Valon e viene scelta personalmente come nuova Adunante da parte di Adelorna, a capo dell'Ajah, e nonostante non raggiunga ancora un'et\u00e0 adeguata a tale carica; nel libro XII vota a favore della rielezione di Egwene quale Amyrlin Seat della Torre Bianca riunificata, ma nel Libro XIII non viene riconfermata come Adunante.\nRodel Ituralde.\nRodel Ituralde: \u00e8 uno dei Cinque Grandi Capitani e un nobile Domanese. \u00c8 il comandante degli eserciti dell'Arad Doman. Non molto alto, porta i tipici baffi domanesi e un neo di bellezza. \u00c8 stato soprannominato il \"Lupo\" per la sua abilit\u00e0 guerresca. \u00c8 uno dei principali personaggi di supporto, con anche alcuni capitoli che vengono narrati o descritti dal suo punto di vista, soprattutto negli ultimi libri.\nRodel Ituralde \u00e8 il comandante degli eserciti dell'Arad Doman. Pur nominato alcune volte in precedenza, compare effettivamente solo negli ultimi libri pubblicati. La sua nazione \u00e8 completamente in preda al caos ed all'anarchia, con accese lotte tra i Fautori del Drago ed altre fazioni, ma anche per colpa della Reietta Graendal che ha contribuito molto a diffondere il caos, spedendo ordini reali piuttosto conflittuali tra loro. Di fronte a questa situazione, che precipita sempre pi\u00f9, con il re Alsalam misteriosamente scomparso, ma che continua ad emettere strane ordinanze, Ituralde decide di impugnare l'ultimo ordine reale ricevuto e di chiedere una tregua alle fazioni, per cominciare ad andare a combattere contro i Seanchan, che dopo aver conquistato Tarabon ora minacciano la Piana di Almoth e l'Arad Doman stesso. Il suo piano brillante ma molto rischioso ha pieno successo: con l'aiuto di fuoriusciti Tarabonesi, Ituralde colpisce i nemici in profondit\u00e0, nel loro stesso territorio e poi, facendosi inseguire, li attira in una trappola che li porta ad una disastrosa sconfitta. Nel corso del Libro XII, dopo aver reso l'onore delle armi al generale Seanchan sconfitto (in questa occasione entrambi mostrano inoltre di essere dei detentori di una \"spada con il marchio dell'airone\"), Ituralde comprende che, pur potendo riuscire a vincere ancora qualche battaglia, non potr\u00e0 mai vincere la guerra contro le forze soverchianti degli invasori. Di conseguenza accetta la proposta del Drago Rinato di ricollocarsi con le sue truppe, assieme a molti Asha'man al confine della Macchia, in cambio della promessa che l'Arad Doman venga pacificato e difeso contro gli invasori. Nel corso del Libro XIII Ituralde si occupa di difendere la capitale della Saldea, Maradon, con una forza composita di Domanesi, Saldeani, Asha'man ed altri, mantenendo eroicamente una collina fortificata appena fuori dalla citt\u00e0, allo sbocco di una vallata proveniente dalla Macchia. Le loro posizioni per\u00f2, alla fine vengono travolte dagli attacchi di una enorme massa di Progenie dell'Ombra e solo la ribellione del capitano Yoeli, che dalla capitale giunge in soccorso di Ituralde, permette di ritirarsi all'interno delle mura della citt\u00e0 che, sotto il comando di un Amico delle Tenebre, fino a quel momento aveva rifiutato di prestare ogni aiuto. Maradon dunque viene posta sotto assedio ed una breccia nelle mura viene aperta da alcuni Signori del Terrore. Ituralde, convinto dall'insistenza di Yoeli, anzich\u00e9 ritirarsi attraverso \"Portali di Viaggio\", come inizialmente programmato, accetta di difendere la citt\u00e0, ed inizia una astuta campagna all'interno delle mura, strada per strada, casa per casa, cercando di guadagnare tempo in attesa dell'arrivo degli aiuti. Essi arrivano quando ormai ogni speranza sembrava essere finita, portati dal Drago Rinato in persona, che elogia l'eroica resistenza dimostrata; quindi l'interno della citt\u00e0 viene liberato dai nemici e poi il Drago stesso, con una sorprendente e vera e propria Tempesta di Luce, spazza via dai dintorni ogni presenza dell'Ombra. In seguito Rand porta Ituralde a Tear dove, a sorpresa, Cadsuane \u00e8 riuscita a ritrovare Alsalam e perci\u00f2 Ituralde pu\u00f2 riabbracciare molto commosso il suo re ed amico, che fino a quel momento era stato creduto morto. Durante l'Ultima Battaglia gli viene affidato il comando del fronte di Shayol Ghul ed \u00e8 l'unico fra i quattro rimanenti grandi capitani, a cui \u00e8 affidato il comando degli eserciti della Luce su quattro fronti diversi, che, nonostante la Coercizione di Hessalam, riesce a non commettere troppi disastri tattici o strategici. Alla fine del libro lo si vede, unico sopravvissuto fra i Cinque Grandi Capitani, attorniato da diverse Aes Sedai che gli offrono il trono dell'Arad Doman.\nRomanda Cassin.\nRomanda Cassin: anziana e potente Aes Sedai, Adunante e capo dell'Ajah Gialla presso le ribelli. Viene descritta come una sorella dal carattere molto fiero, robusta di fisico e di bell'aspetto, che porta i capelli grigi raccolti in una crocchia sul capo. Romanda proviene da Far Madding ed \u00e8 probabilmente l'Aes Sedai pi\u00f9 anziana dopo Cadsuane (con una et\u00e0 superiore ai 280 anni) ed \u00e8 anche una delle pi\u00f9 potenti, quindi si trova nella fascia pi\u00f9 alta della gerarchia. \u00c8 uno dei maggiori personaggio di contorno, con anche alcuni capitoli che vengono narrati o descritti dal suo punto di vista.\nRomanda Cassin viene descritta per la prima volta a partire dal Libro VI: dopo essere tornata dal suo ritiro ventennale (si era ritirata dopo l'elezione ad Amyrlin di Tamra Ospenya) la troviamo a Salidar dove si \u00e8 riappropriata del ruolo di Adunante (che aveva gi\u00e0 occupato in precedenza per circa ottanta anni) ed inoltre si \u00e8 assicurata nuovamente anche il ruolo di capo della sua Ajah tra le ribelli (infatti in passato Romanda aveva gi\u00e0 occupato anche questa importante posizione). Una delle prime cose che Romanda fa a Salidar, \u00e8 fare eleggere Egwene come Amyrlin Seat delle ribelli, ma solo per impedire che la sua avversaria Lelaine possa diventare Amyrlin al suo posto. Romanda infatti \u00e8 rivale ed acerrima di Lelaine, e si sa che in precedenza, almeno un paio di volte, ostacolandosi a vicenda, loro due hanno mancato per poco di diventare Amyrlin Seat; come la sua rivale, Romanda controlla circa un quarto delle Adunanti nel Consiglio di Salidar e grazie a questa posizione di potere, inizialmente cerca di manovrare Egwene e di porre freno alla presunta influenza di altre, come Sheriam; in realt\u00e0 per\u00f2 Egwene, grazie all'aiuto di Siuan e di altre amiche, non solo non si fa influenzare da alcuna, ma addirittura riesce a sfruttare la rivalit\u00e0 tra Romanda e Lelaine a proprio favore, perci\u00f2 alla fine Romanda \u00e8 costretta a riconoscere le indubbie capacit\u00e0 della giovane Amyrlin. Ne \"La lama dei sogni\" Romanda, dopo aver discusso con Nisao Dachen, riesce ad intuire che Halima/Aran'gar possa essere la responsabile degli assassini di alcune sorelle Azzurre e ne ordina l'arresto, ma Halima e Delana riescono a fuggire. Nel corso del Libro XII Romanda cerca poi di ostacolare vanamente la crescente influenza di Lelaine tra le ribelli, durante l'assenza di Egwene; sempre nello stesso libro, nella tenda di Romanda, Shemerin viene interrogata da lei, Siuan, Sheriam, Magla e Lelaine e cos\u00ec si scopre il passaggio segreto che porta a Tar Valon; Shemerin \u00e8 una Aes Sedai ridotta nuovamente a fare l'Ammessa da parte di Elaida e che \u00e8 poi fuggita dalla Torre. Romanda dimostra nuovamente la sua prontezza di acume quando giustamente intuisce che Elaida ha fatto questo a Shemerin, solo per dimostrare alle altre sorelle il suo presunto potere assoluto. Subito dopo la tenda di Romanda viene toccata da una Bolla di Male, perci\u00f2 deve essere distrutta con tutto ci\u00f2 che l'Aes Sedai vi tiene dentro. Alla fine dello stesso libro, Romanda dimostra di non appartenere all'Ajah Nera, giurando sulla Verga di fronte ad Egwene ed al Consiglio, quindi appoggia i piani di Egwene sull'attacco a Tar Valon. Nel Libro XIII troviamo che Romanda, Lelaine ed altre Adunanti hanno messo da parte le loro rivalit\u00e0 ed hanno organizzato una sessione segreta del Consiglio, per cercare di mettere una serie di freni al potere di Egwene; ma quest'ultima, avvertita in tempo da Silviana Brehon e da alcune Ammesse, riesce ad intervenire, fermando i loro propositi ed anzi volgendo ancora una volta a proprio favore la situazione. Quindi Romanda, accettando la bont\u00e0 di quanto \u00e8 stato discusso, vota a favore delle riforme della convocazione del Consiglio, appena proposte da Egwene. Nello stesso libro partecipa al test di Nynaeve per diventare Aes Sedai ed alla fine vota in suo favore. Nel corso del Libro XIV Romanda \u00e8 tra le tre Adunanti che Egwene porta con s\u00e9 durante il suo incontro con il Drago Rinato alla Piana di Merrilor. Successivamente Romanda partecipa ai combattimenti per contenere i nemici che hanno invaso il Kandor, ma rimane uccisa quando gli incanalatori Sharani assaltano a sorpresa il campo delle Aes Sedai nel sud del paese.\nRubinde.\nRubinde: Aes Sedai e Adunante dell'Ajah Verde che dopo lo scisma riconosce Elaida e resta alla Torre; mantiene il suo status di Adunante anche dopo la riunificazione. Proveniente da Mayene, viene descritta come alta e corpulenta, con capelli neri ed occhi verdi, inoltre mostra di avere un carattere piuttosto difficile e sembra essere sempre arrabbiata. Durante il IV Libro Rubinde si lascia convincere a votare per la deposizione di Siuan Sanche e quindi per l'elezione di Elaida. In seguito Rubinde entra inizialmente a far parte del consiglio personale di Elaida, ma ne viene presto allontanata. Nel Libro X appoggia i negoziati con le ribelli per ordine di Adelorna, il capo dell'Ajah, ma \u00e8 evidente che personalmente dissente dalla cosa. Nel Libro XII Rubinde viene invitata da Elaida a cena, assieme ad altre Adunanti, ma non \u00e8 una cena di piacere perch\u00e9 l'Amyrlin cerca di spadroneggiare su di loro, ottenendo di conseguenza i rimbrotti di Egwene che \u00e8 presente per servirle; perci\u00f2 Rubinde assiste esterrefatta al diverbio tra le due e poi Rubinde cerca vanamente di calmare la furia di Elaida che picchia Egwene. Quindi, alla fine dello stesso libro XII, Rubinde vota a favore della rielezione di Egwene quale Amyrlin Seat della Torre Bianca riunificata e poi dimostra di non appartenere all'Ajah Nera giurando sulla verga. Nel Libro XIII ritroviamo Rubinde riconfermata nel suo ruolo di Adunante, e subito si dimostra particolarmente ostica nei confronti di Egwene, anzitutto \u00e8 una delle tre che votano contro l'ottenimento dello scialle da parte di Nynaeve; poi partecipa alla convocazione segreta del Consiglio, indetta da Romanda, per limitare i poteri di Egwene e quindi vota no all'idea di lasciare a quest'ultima il potere di trattare con i sovrani; perlomeno Rubinde vota a favore della riforma che regola le convocazioni al Consiglio stesso. Alla fine del Libro XIV, Rubinde \u00e8 tra le Adunanti che chiedono a Cadsuane di diventare la nuova Amyrlin Seat.\nS.\nSaerin Asnobar.\nSaerin Asnobar: Aes Sedai e Adunante dell'Ajah Marrone; cacciatrice dell'Ajah Nera. Di origine altarana, presenta dei capelli bianchi ed una leggera cicatrice sul volto. Saerin \u00e8 relativamente anziana, ha un'et\u00e0 compresa tra i 210 e i 230 anni, si trova nella fascia alta della gerarchia ed \u00e8 stata Adunante per oltre quattro decenni (era anche la decana del Consiglio durante il governo di Elaida nella Torre spaccata). Questo \u00e8 uno dei principali personaggi di supporto ai protagonisti, con anche alcuni capitoli che vengono narrati o descritti dal suo punto di vista. Saerin \u00e8 una delle Adunanti che alla Torre Bianca partecipano alla deposizione di Siuan Sanche e poi all'elezione di Elaida come nuova Amyrlin Seat, ma se ne pente presto; quando viene descritta per la prima volta si viene a sapere che da giovane Saerin entr\u00f2 a far parte del gruppo delle cosiddette Figlie del Silenzio, formato da alcune incanalatrici che avevano fallito nel diventare Aes Sedai e che poi avevano raccolto delle seguaci proprio come Saerin. Dopo lo smantellamento di questo gruppo da parte delle Aes Sedai, Saerin venne portata alla Torre Bianca, dove fu l'unica tra di loro a riuscire ad ottenere lo scialle. In seguito Saerin, assieme alle altre Adunanti Yukiri, Doesine e Talene si incuriosisce del comportamento sospetto tenuto da Pevara e Seaine, perci\u00f2 scopre i loro intenti e diventa come loro una cacciatrice dell'Ajah Nera. Nel Libro XII assieme alle altre Adunanti cacciatrici delle nere, Saerin si incontra nei sotterranei con Egwene (portata l\u00ec da Meidani), rimanendo favorevole impressionata dai suoi intenti, perci\u00f2 in seguito la appoggia pi\u00f9 volte, ad esempio andando a liberarla dalla sua cella quando il Consiglio decide di scagionarla da ogni accusa e di punire Elaida per il suo comportamento. Di seguito, nel corso della battaglia contro i Seanchan che attaccano la Torre di sorpresa, Saerin riesce ad organizzare con successo il centro della resistenza contro i nemici; per questo merito il capo della sua Ajah, la propone senza successo come candidata all'Amyrlin Seat; infine Saerin \u00e8 nel gruppo di Adunanti che elegge nuovamente Egwene, come nuova Amyrlin Seat della Torre riunificata: Egwene, che apprezza molto Saerin, prende anche in considerazione l'idea di nominarla come propria Custode degli Annali, ma alla fine le preferisce per\u00f2 Silviana come gesto di riconciliazione con le Rosse. Nel corso del Libro XIII Saerin appoggia pi\u00f9 volte Egwene nel Consiglio della Torre, inoltre partecipa al test per l'elezione di Nynaeve ad Aes Sedai, dando il voto finale determinante. Viene inoltre incaricata da Egwene di indagare nei testi antichi su tutto ci\u00f2 che si possa conoscere a proposito di Mesaana, perci\u00f2 scopre che tra i Reietti, Mesaana e Demandred erano quelli che si facevano trasportare pi\u00f9 facilmente dalla collera. Nello stesso libro partecipa al test di Nynaeve per diventare Aes Sedai ed alla fine vota in suo favore. Durante l'attacco dell'Ajah Nera nel \"Tel'aran'rhiod\", Egwene fa ritirare Saerin ed altre Aes Sedai, in alcuni luoghi sicuri da cui risvegliarsi, perch\u00e9 non sono ancora troppo esperte nel Mondo dei Sogni, da riuscire a contrattaccare efficacemente. Nel corso del Libro XIV Saerin \u00e8 tra le tre Adunanti che Egwene porta con s\u00e9 durante il suo incontro con il Drago Rinato a Merrilor. Successivamente partecipa ai combattimenti per contenere i nemici che hanno invaso l'Arafel e poi alla Ultima Battaglia, a Merrilor, contro gli incanalatori Sharani. Durante i colloqui con Mat e Tuon, Egwene lascia a Saerin la conduzione della discussione. Alla fine del libro Saerin \u00e8 tra le Adunanti che chiedono a Cadsuane di diventare la nuova Amyrlin Seat.\nSalita Toranes.\nSalita Toranes: Aes Sedai Adunante dell'Ajah Gialla, \u00e8 una Tarenese che viene eletta come Adunante a Salidar con l'appoggio di Magla, ha indossato lo scialle gi\u00e0 da trentacinque anni (quindi dovrebbe avere attorno ai 60-65 anni), ma comunque non ha ancora raggiunto il requisito di avere una et\u00e0 adeguata alla posizione di Adunante; Salita nel Consiglio a volte segue le direttive di Romanda, ma altre volte si mostra indipendente; nel Libro XIII si scopre che Salita \u00e8 tra quelle che non sono riuscite a mantenere il ruolo di Adunanti, dopo la riunificazione della Torre sotto Egwene.\nSamitsu Tamagowa.\nSamitsu Tamagowa: Aes Sedai dell'Ajah Gialla, amica di Cadsuane Sedai; su iniziativa di quest'ultima, Samitsu governa Cairhien assieme a Sashalle Sedai e Lord Dobraine in assenza del Drago. Viene descritta come una sorella graziosa, con occhi nocciola e capelli neri, acconciati con i campanellini tipici del suo paese, l'Arafel; viene considerata tra le migliori guaritrici esistenti, infatti \u00e8 una delle pochissime incanalatrici ad avere il talento di saper regolare l'intensit\u00e0 del flusso delle \"Tessiture di Guarigione\" per adattarlo ad esigenze diverse (se infatti il paziente fosse troppo debole, l'utilizzo di un flusso forte e non regolato potrebbe ucciderlo, anzich\u00e9 guarirlo), inoltre Samitsu riesce anche ad indirizzare l'intensit\u00e0 del flusso, solo sulla parte malata, anzich\u00e9 investire genericamente l'intero corpo, come fanno i guaritori meno capaci; Samitsu viene inoltre descritta come portata alla leadership, ha per\u00f2 il difetto di dover essere rassicurata di tanto in tanto sulle sue capacit\u00e0. Questo \u00e8 uno dei principali personaggi di contorno, con anche alcuni capitoli che vengono narrati o descritti dal suo punto di vista. Samitsu compare nella saga a partire dal Libro VII, dove viene presentata come amica di Cadsuane Melaidhrin e contribuisce a salvare Rand dalla ferita contaminata, infertagli da Padan Fain nel campo dei ribelli vicino a Cairhien. In seguito ad un attentato, subito proprio nel Palazzo del Sole, il Drago Rinato fugge di nascosto da Cairhien; perci\u00f2 Cadsuane, con un variegato seguito, lo raggiunge fino a Far Madding, ma prima di andarsene lascia a Cairhien proprio la sua amica Samitsu, affinch\u00e9 gestisca la complicata situazione del regno. Samitsu per\u00f2 si trova sempre pi\u00f9 in difficolt\u00e0 ad affrontare i problemi del governo, a causa delle interferenze delle Sapienti Aiel e di Sashalle Anderly, una sorella Rossa guarita dalla \"quietatura\". Nel Prologo del libro decimo Samitsu scopre nelle cucine del Palazzo del Sole il ritorno di Loial e Karlidin Manfor dalla loro missione per cercare di chiudere le Vie Ogier; perci\u00f2 li torchia assieme a Sashalle per carpire loro informazioni; subito dopo Samitsu riesce a guarire quasi per miracolo il Sovrintendete del Drago, Lord Dobraine Taborwin, che ha subito un mortale attentato, da parte probabilmente di alcuni Amici delle Tenebre che hanno anche rovistato tra i suoi oggetti. In seguito, nello stesso libro, Samitsu accompagna Loial, Logain, Lord Davram Bashere (con un variegato seguito di Aes Sedai, Asha'man e Gaidin) fin dal Drago Rinato, che si riposa nell'est di Tear dopo la pulitura di Saidin; laggi\u00f9 Samitsu fa brevemente rapporto a Cadsuane: la informa a proposito delle Aes Sedai che sono state legate come Custodi da parte degli Asha'man amici di Logain e poi si lamenta della situazione che si \u00e8 venuta a creare a Cairhien, con le Sapienti e con le Rosse e le altre sorelle rimaste in citt\u00e0. La anziana Sorella verde deve perci\u00f2 rincuorarla, prima di rimandarla indietro per tenere d'occhio Sorilea e soprattutto la ventina di Aes Sedai ex fedeli di Elaida, e che, in maniera molto sospetta, hanno ormai tutte giurato fedelt\u00e0 al Drago, soprattutto proprio le Rosse. Nel corso del Libro XIII Samitsu Sedai, assieme a Sashalle Sedai, accoglie la nuova regina Elayne Trakand, quando essa, con un corteo trionfale fa il suo ingresso nel Palazzo del Sole a Cairhien. Le due Aes Sedai subito dopo le consegnano simbolicamente il governo del regno in nome del Drago.\nSammael.\nSammael: \u00e8 uno dei Reietti. \u00c8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista.\nTel Janin Aellinsar, questo il nome originale di Sammael nell'Epoca Leggendaria, viene descritto come una persona non troppo alta, biondo, dagli occhi azzurri e dalla barba tenuta corta e squadrata. Di corporatura compatta, solido, Sammael era considerato pi\u00f9 che avvenente, se non fosse stato per una lunga cicatrice che gli scendeva sul volto, da un sopracciglio al labbro; essa fu causata da Lews Therin Telamon, e Sammael non volle mai farsela togliere, mantenendola come eterno ricordo del suo odio nei suoi confronti. Come incanalatore, alcuni lo consideravano pi\u00f9 forte di Lanfear e quasi alla pari con Rand al'Thor. Sammael si era sempre risentito che la sua grande potenza non gli consentisse di diventare pi\u00f9 alto, credendo che la gente solitamente lo giudicasse pi\u00f9 per la sua statura che per la sua abilit\u00e0. Viene descritto come una persona dalle maniere sbrigative e dai pensieri molto diretti, poco abile negli intrighi, che per\u00f2 ama cercare lo stesso di ingannare i propri nemici, nella convinzione di riuscire comunque a coglierli di sorpresa. Prima di passare all'Ombra, Sammael era stato un atleta ed uno sportivo di fama mondiale, soprattutto nella scherma e nel tiro con l'arco. In queste discipline egli fu secondo solo al suo allora amico Lews Therin Telamon (i due assieme riscoprirono molte antiche discipline ed Arti Marziali) e Graendal ha affermato che \u201cLui aveva sempre amato i giochi pi\u00f9 violenti\u201d. Allo scoppio della Guerra dell\u2019Ombra, i due amici, all'inizio combatterono validamente assieme, finch\u00e9 Lews Therin non venne scelto come Comandante delle forze della Luce. Questo fece imbestialire Sammael che, accecato da un odio profondo nei confronti dell'ex amico, durante il quarto anno di guerra, si convert\u00ec all'Ombra e ne divenne rapidamente una delle maggiori guide. Graendal l'accompagn\u00f2 personalmente a Shayol Ghul, dove ricevette il suo nome, che significa \"Distruttore della Speranza\". Sammael fu ottimo come comandante degli eserciti, di solito preferiva la difesa all'attacco, ed in questo secondo caso attaccava solo da una posizione di sicura superiorit\u00e0 e con alte probabilit\u00e0 di vittoria. Come gli altri Reietti, anche Sammael rest\u00f2 imprigionato a Shayol Ghul per la sigillatura operata da Lews Therin Telamon e dai suoi Cento Compagni.\nDopo essersi risvegliato da tremila e quattrocento anni di sonno ed imprigionamento, Sammael si install\u00f2 nella grande citt\u00e0-stato di Illian, posta nel sud del continente, dove assunse il nome di Lord Brend; laggi\u00f9 conquist\u00f2 rapidamente il potere cittadino, insediandosi nel \"Consiglio dei Nove\" e piegando la politica del paese alla sua volont\u00e0 (Libro III) In seguito Sammael strinse un'alleanza con Lanfear, Graendal e Rahvin per attirare il Drago Rinato contro Illian, in maniera che restasse intrappolato da loro. Ma proprio mentre Rand si stava preparando ad attaccare Illian, la notizia della presunta morte di Morgase, fece cambiare i piani del Drago, che si rivolse contro Rahvin a Caemlyn, uccidendolo, mentre la stessa Lanfear veniva eliminata da Moiraine, a Cairhien. (Libri IV e V) Questa nuova situazione ed il venire meno di due potenti alleati, indussero Sammael a delle contromisure: assumendo l'identit\u00e0 di Caddar, venditore di ter'angreal, si present\u00f2 a Sevanna, a capo degli Shaido Aiel, e dopo averla ingannata, Sammael disperse gli Shaido in tutto il continente, in maniera da creare il caos e di far disperdere a sua volta le forze del Drago, e portare discredito su Rand, ritenuto ingiustamente responsabile dei guai causati. Nel frattempo Rand aveva per\u00f2 cominciato ad inviare verso Illian le sue truppe con al comando Matrim Cauthon. Utilizzando abilmente gli Asha'man e la Legione del Drago comandata da Lord Davram Bashere, in un momento in cui tutti lo credevano sul letto di morte, Rand seppe comunque controbattere e sorprendere Sammael e a conquistare Illian in breve tempo. Sammael per\u00f2 aveva a sua volta preparato un'ulteriore trappola, riuscendo a farsi inseguire da Rand fino alla citt\u00e0 morta di Shadar Logoth. Laggi\u00f9 il Drago riusc\u00ec a sopravvivere solo grazie all'intervento di Moridin, mentre Sammael veniva inghiottito per sempre da Mashadar (Libri VI e VII).\nSarene Nemdahl.\nSarene Nemdahl: Aes Sedai dell'Ajah Bianca, proveniente da Tarabon; ambasciatrice della Torre presso il Drago a Cairhien, catturata ai Pozzi di Dumai \u00e8 in seguito tra le prime a giurare fedelt\u00e0 al Drago e ad entrare nel suo entourage pi\u00f9 ristretto. Sarene ha circa 45 anni, un Gaidin di nome Vitalien e si trova nella fascia alta della gerarchia delle Aes Sedai; diverse volte nei libri Sarene viene descritta come una delle pi\u00f9 belle donne esistenti, anche se lei sembra essere totalmente inconsapevole della propria avvenenza; inoltre, nonostante sia una Bianca e quindi abbia dovuto imparare particolarmente a tenere a freno le proprie emozioni e ad apparire sempre fredda e distaccata, Sarene \u00e8 conosciuta come una sorella con un certo temperamento ed anche per avere una lingua tagliente, inconsapevole, anche in questo caso, di quanto possa essere privo di tatto il suo atteggiamento. \u00c8 uno dei principali personaggi di supporto ai protagonisti, con anche alcuni capitoli che vengono narrati o descritti dal suo punto di vista.\nSarene compare cronologicamente la prima volta nel prequel \"Nuova Primavera\": \u00e8 amica di Moiraine e come lei una Ammessa inviata dall'Amyrlin Tamra Ospenya a raccogliere i nomi dei neonati per il censimento. A partire dal Libro VI, dopo lo scisma che divide le Aes Sedai, Sarene resta fedele alla Torre Bianca, guidata da Elaida. In seguito Sarene \u00e8 tra le sei esponenti ufficiali dell'ambasceria che viene inviata a Rand al'Thor dall'Amyrlin Rossa. Lungo la strada, Sarene e le altre cinque ambasciatrici si incontrano ed accordano con Sevanna ed altre Sapienti degli Shaido. Mentre si trova a Cairhien in attesa del ritorno di Rand, Sarene si incontra con Lord Aracome e poi con Berelain, cercando di farle pressione, per il momento in cui il Drago se ne sar\u00e0 andato e ci sar\u00e0 bisogno di un nuovo governante. Si incontra quindi con Coiren, Galina ed Erian con le quali discute su chi possa essere la misteriosa sorella Verde che si accompagna a Rand. Subito dopo riprende le esercitazioni con il Potere, per il piano che stanno progettando. Dopo la cattura del Drago Rinato e la battaglia ai pozzi di Dumai, Sarene viene tenuta prigioniera presso le sapienti Aiel, nel loro campo fuori dalle mura di Cairhien; in queste condizioni viene quasi sicuramente \"compulsa\" da Verin ed \u00e8 quindi tra le prime cinque Aes Sedai prese prigioniere, a giurare fedelt\u00e0 al Drago Rinato. Quando assiste a questo evento Min Farshaw predice che Sarene servir\u00e0 fedelmente il Drago Rinato, anche se alla propria maniera; inoltre Min predice che Sarene, inaspettatamente per una Bianca, avr\u00e0 addirittura una focosa relazione con il suo Gaidin Vitalien (per il quale l'Aes Sedai ha scritto in segreto persino delle poesie e si vergognerebbe moltissimo se la cosa fosse risaputa). Poco tempo dopo, quando Rand \u00e8 fuggito in seguito ad un attentato, Sarene, rimasta invece nel Palazzo del Sole di Cairhien, su ordine di Cadsuane, da' una severa lezione ad Harine, ambasciatrice del Popolo del Mare, perch\u00e9 quest'ultima sta importunando l'anziana e potente sorella verde. Successivamente Sarene raggiunge Rand a Far Madding, assieme a Cadsuane, Alanna e molti altri, tra sorelle, Asha'man ecc.; laggi\u00f9, sempre per ordine di Cadsuane, Sarene insegna ad Harine ed alla sua Cercavento Shalon la storia di Far Madding ed i suoi strani usi e costumi. In seguito Sarene partecipa alla battaglia che scoppia durante la \"pulitura di Saidin\", nel corso della quale si lega in cerchio a Corele Sedai e a Damer Flinn, per proteggere il lavoro del Drago; di conseguenza Sarene rimane seriamente ferita scontrandosi contro Demandred, ma viene subito dopo guarita completamente da Damer. Nel corso del Libro XII Sarene interroga per ore Semirhage, ma senza successo e quando Shaidar Haran libera la Reietta, Sarene, che si trovava di guardia, viene fatta svenire discretamente, per non fare allarmare il suo Custode. Durante il resto del libro Rand, sempre pi\u00f9 preda dell'Ombra, allontana poco alla volta da s\u00e9 le Aes Sedai che gli hanno giurato fedelt\u00e0, le quali perci\u00f2 iniziano a compattarsi attorno a Cadsuane. Nel corso del Libro XIII Sarene va a chiamare Nynaeve per conto di Cadsuane quando Alanna scompare misteriosamente, quindi \u00e8 tra le sorelle che riaccolgono Rand al suo rientro nella Pietra di Tear. Nel corso del Libro XIV Sarene \u00e8 nel gruppo di incanalatori che combattono sulle pendici di Shayol Ghul assieme ad Aviendha, per impedire ai nemici di raggiungere il Drago Rinato. Durante uno degli scontri Aviendha ne loda le capacit\u00e0 combattive, affermando che Sarene sarebbe potuta diventare una ottima Fanciulla della Lancia. Successivamente per\u00f2 Sarene viene catturata e compulsa da Hessalam, che poco prima ha ucciso il suo custode Vitalien; la Reietta quindi sfrutta in un circolo il potere di Sarene, fino a stremarla e probabilmente ucciderla.\nSaroiya.\nSaroiya: adunante dell'Ajah Bianca, \u00e8 una sorella Domanese, alta e dalla corporatura massiccia, con un'indole molto arguta; prima dello scisma era gi\u00e0 una Adunante che, in seguito alla deposizione di Siuan Sanche, aderisce alla ribellione e si rifugia a Salidar (nel Libro XII si scoprir\u00e0 per\u00f2 che l'ha fatto su iniziativa del capo dell'Ajah, per cercare di far rientrare la ribellione); nel Consiglio delle ribelli inizialmente Saroiya sembra far parte della fazione di Romanda; in seguito per\u00f2, come la maggior parte delle Adunanti pi\u00f9 anziane e che lo erano gi\u00e0 state prima dello scisma, si prodiga per i colloqui di pace e cerca di contrastare tutte le azioni che possano dividere ancor di pi\u00f9 dalle sorelle rimaste dentro alla Torre, per\u00f2 i suoi sforzi e quelli delle altre Adunati anziane come lei, sono inutili in quanto minoritari dentro al Consiglio; nel Libro XIII la ritroviamo che \u00e8 stata confermata di nuovo come Adunante nella Torre riunificata, e che partecipa ai maneggi di Romanda e Lelaine per porre un freno al potere di Egwene, durante una nuova convocazione segreta del Consiglio; infatti Saroiya teme molto l'abilit\u00e0 di Egwene e guarda sempre con sospetto le sue mosse, in particolare teme il fatto che se venisse dichiarata di nuovo la guerra, l'Amyrlin di nuovo possa approfittarne per aumentare i propri poteri; durante questa convocazione Saroiya intuisce per prima che, se si approva la proposta di lasciare ad Egwene il controllo dei rapporti con i regnanti, le si lascia anche quello con il Drago Rinato (in quanto egli \u00e8 anche re di Illian), ma non fa in tempo ad avvertire le colleghe o ad impedire che la votazione si svolga a favore dell'Amyrlin. Subito dopo Saroya vota per\u00f2 in favore della riforma della convocazione del Consiglio stesso, visti i guai che hanno provocato le votazioni segrete e senza tutte le Adunanti convocate e presenti.\nSashalle Anderly.\nSashalle Anderly: Aes Sedai dell'Ajah Rossa, \u00e8 una delle sorelle che ha partecipato alla spedizione organizzata da Elaida per catturare il Drago Rinato a Cairhien; nel corso della battaglia dei Pozzi di Dumai Sashalle \u00e8 una delle tre Aes Sedai che mantengono lo schermo su Rand al'Thor, perci\u00f2 viene quietata da lui, mentre si libera dalla cassa in cui \u00e8 stato rinchiuso; Sashalle viene quindi tenuta in custodia a Cairhien dalle Sapienti Aiel, che non la puniscono come le altre Aes Sedai catturate durante la battaglia, perch\u00e9 ritengono che la quietatura subita sia una punizione fin troppo grave, anzi le Sapienti cercano di aiutare Sashalle a rimanere in vita. Incredibilmente, poco tempo dopo, l'Asha'man Damer Flinn riesce a guarire completamente Sashalle dalla quietatura, permettendole perci\u00f2 di incanalare di nuovo e di ritornare ad essere una Aes Sedai. In seguito perci\u00f2 Sashalle giura fedelt\u00e0 al Drago Rinato e, trovandosi pi\u00f9 in alto di tutte le sorelle nella gerarchia ed avendo l'appoggio della Sapienti Aiel, cerca di guidare le altre 17 Aes Sedai che sono rimaste a Cairhien e che hanno giurato fedelt\u00e0 al Drago; Sashalle si intromette perci\u00f2 negli affari di Lord Dobraine (Sovrintendente del Drago nel Regno) e di Samitsu Tamagowa (l'Aes Sedai lasciata da Cadsuane a gestire gli affari di Cairhien), diventando di fatto assieme a loro due, la principale governante del regno in assenza di Rand; Sashalle ha nel frattempo informato dettagliatamente la sua Ajah, a proposito della sua guarigione e di quella di Logain dalla quietatura/domatura, inoltre del fatto che le sorelle inviate contro la Torre Nera, sono state legate come Custodi; nel Prologo del Libro X Sashalle e Samitsu intercettano Loial e Karldin Manfor nelle cucine del Palazzo del Sole di Cairhien, quindi li torchiano per carpire informazioni sulle loro intenzioni, sulla loro missione e sul Drago; nel corso del Libro XIII Sashalle, assieme a Samitsu, accoglie Elayne Trakand all'ingresso del Palazzo del Sole a Cairhien, consegnandole simbolicamente il governo del regno. Nel corso del Libro XIV Sashalle \u00e8 nel gruppo di incanalatori che combattono sulle pendici di Shayol Ghul, per impedire ai nemici di raggiungere il Drago Rinato. Viene catturata e compulsa da Hessalam che poi sfrutta in un circolo il suo potere, fino a stremarla.\nSeaine Herimon.\nSeaine Herimon: Aes Sedai e Adunante dell'Ajah Bianca; cacciatrice dell'Ajah Nera; dopo la riunificazione mantiene la sua posizione di Adunante, strettamente alleata di Egwene. Viene descritta di bell'aspetto con capelli neri ed occhi azzurri, ha circa 160 anni ed \u00e8 una Adunante da circa 15 anni; Seaine proviene dal regno del Murandy. \u00c8 uno dei principali personaggi di supporto ai protagonisti, con anche alcuni capitoli che vengono narrati o descritti dal suo punto di vista. Seaine compare a partire dal Libro VII. Dopo lo scisma che ha diviso le Aes Sedai in due gruppi rivali, viene notata perch\u00e9 \u00e8 rimasta alla Torre Bianca, contrariamente a tutte le Adunanti che non erano state convocate al Consiglio che ha deposto Siuan Sanche e che poi ha eletto Elaida come nuova Amyrlin Seat. Seaine stessa spiega la sua posizione: ha infatti deciso di non abbandonare Tar Valon non tanto perch\u00e9 si sente in accordo con la nuova Amyrlin e la politica da essa avviata, quanto per fedelt\u00e0 alla Torre stessa. A sorpresa, non molto tempo dopo, proprio la stessa Amyrlin Elaida si reca negli appartamenti di Seaine e le affida in tutta segretezza il compito di stanare dei traditori all'interno della Torre Bianca. Seaine, sentendosi inadeguata ad affrontare da sola il compito, coinvolge la sua amica ed Adunante Rossa Pevara, iniziando una caccia alle sorelle dell'Ajah Nera dentro alla Torre; dopo alcune indagini ed utilizzando la Verga dei Giuramenti, le due amiche scoprono tutte le dodici sorelle inviate segretamente dalle ribelli per seminare dissenso; le loro mosse per\u00f2 suscitano anche il sospetto di un gruppo di altre Adunanti, che le sorprendono nei sotterranei. Durante un momento di chiarimento, Pevara e Seaine fanno capire alle altre i loro scopi. Di conseguenza le Adunanti Yukiri, Doesine e Saerin giurano di non essere Nere e si uniscono alle due amiche nella caccia, mentre finalmente viene svelato il primo membro dell'Ajah Nera, l'Adunante Talene; attraverso di lei e quelle a lei collegate, ottengono i nomi di altre sette nere, tra cui quello di Galina Casban, l'ex capo delle Rosse. Quando alla fine tutte le loro indagini giungono ad un punto di stallo, si scopre che la loro caccia era nata da un errore nell'interpretazione dell'ordine di Elaida, e che quindi la stessa \u00e8 sospettabile di essere una Nera. Nel Libro XII assieme alle altre Adunanti cacciatrici, Seaine si incontra in segreto con Egwene quando Meidani la porta dal loro nei sotterranei; dopo un iniziale scontro, le quattro Adunanti restano favorevolmente impressionate dalla giovane donna, ne ascoltano i consigli e l'appoggiano; in seguito Seaine visita Egwene nella sua cella dopo che \u00e8 stata arrestata, la informa sulle ultime novit\u00e0 e la rassicura che le accuse che Elaida le ha mosso sono infondate e che perci\u00f2 cadranno, mentre l'Amyrlin dovr\u00e0 rispondere del suo comportamento illegale. Verso la fine del libro, Ferane, il capo dell'Ajah Binca, rivela anche che nel corso della battaglia contro i Seanchan, Seaine ha guidato con successo la resistenza di un gruppo di sorelle, perci\u00f2 la propone vanamente ai capi delle altre Ajah, come nuova Amyrlin Seat; infine Seaine \u00e8 nel gruppo di Adunanti che elegge nuovamente Egwene come nuova Amyrlin Seat della Torre riunificata. Nel Libro XIII Seaine rimane nel gruppo di Adunanti pi\u00f9 fedeli ad Egwene, la quale affida proprio a Seaine il compito di riuscire a capire come Mesaana abbia potuto aggirare la Verga dei Giuramenti; Seaine, al termine delle sue speculazioni, riesce a teorizzare tre metodi pi\u00f9 o meno complicati; uno di questi appare il pi\u00f9 semplice e quindi il pi\u00f9 probabile: modificare segretamente con il Potere la propria voce e le proprie parole per giurare qualcosa, facendone in realt\u00e0 udire un'altra. Nello stesso libro partecipa al test di Nynaeve per diventare Aes Sedai ed alla fine vota in suo favore. Poco tempo dopo Seaine \u00e8 una delle tre sorelle scelte da Egwene per il suo incontro segreto in Tel'Aran'Rhiod, per stabilire degli accordi di alleanza con le Sapienti Aiel e le Cercavento. Nel Libro XIV Seaine viene mandata in missione all'esterno della Torre Nera, dove incontra quel che resta della delegazione di ex ribelli, che informa sugli ultimi eventi e a cui procura nuove sorelle per legare gli Asha'man come Gaidin. Subito dopo la liberazione della Torre Nera dall'Ombra, Seaine, assieme a Myrelle, Lyrelle e altre discute della faccenda con Androl e Pevara. La stessa Seaine lega a s\u00e9 un Gaidin. Successivamente \u00e8 di nuovo al fianco di Egwene nell'Ultima Battaglia.\nSelucia.\nSelucia \u00e8 una \"so'jhin\" di circa quarantacinque anni, che \u00e8 stata istruita per la durata di venticinque anni per diventare l'istitutrice e la prima cameriera di Tuon sin dalla culla, ma soprattutto \u00e8 stata istruita anche per essere la sua \"Ombra\", cio\u00e8 la sua guardia del corpo segreta, micidiale nei combattimenti anche solo corpo a corpo. Dopo che Tuon \u00e8 diventata maggiorenne, Selucia ha rifiutato una parte degli onori che le sarebbero spettati ed ha preferito rimanere al fianco della principessa come sua prima cameriera, ma sempre anche come sua \"Ombra\". Perci\u00f2 Selucia segue Tuon al di qua dell'Oceano, resta sempre con lei quando Mat la porta con s\u00e9 (rivelando a Thom le sue capacit\u00e0 di lotta a mani nude, quando vengono aggrediti a Maderin) e quindi assieme tornano ad Ebou Dar. Laggi\u00f9 Tuon la nomina anche come sua \"Voce della Verit\u00e0\", vale a dire colei che \u00e8 autorizzata a parlare in sua vece, verso gli inferiori ed inoltre ad offrire la sua opinione, anche a rischio di contraddire o rimproverare Tuon stessa.\nSemirhage.\nSemirhage: \u00e8 una dei Reietti. \u00c8 uno dei principali antagonisti dei protagonisti, con anche alcuni capitoli che vengono narrati o descritti dal suo punto di vista. Nemene Damendar Boann (nome della Reietta nell'Epoca Leggendaria) \u00e8 una donna molto bella, alta pi\u00f9 di molti uomini, dalla carnagione scura e dagli occhi neri. Poich\u00e9 Lanfear veste sempre di bianco Semirhage veste sempre di nero. Accennare a questa rivalit\u00e0 la fa arrabbiare moltissimo. Nell'Epoca Leggendaria Nemene fu una delle Aes Sedai pi\u00f9 potenti, la migliore nell'uso dell'Unico Potere per guarire le persone. Veniva spesso chiamata anche da terre remote per guarire con successo le malattie e le ferite pi\u00f9 gravi. Questa suo grande talento era minato da un vizio di fondo: Nemene provava un piacere sadico nell'infliggere dolore ai propri pazienti nel corso della guarigione. Quando le Aes Sedai lo scoprirono Nemene venne convocata nell'Aula dei Servitori e sottoposta a processo. La posero d'innanzi ad una scelta: essere legata da una \"verga dei giuramenti\", affinch\u00e9 non infliggesse pi\u00f9 dolore, oppure essere tagliata fuori completamente da ogni accesso all'Unico Potere (quello che le Aes Sedai dell'epoca successiva avrebbero definito come quietatura). Nemene scapp\u00f2 e si volse all'Ombra, divenendo uno dei primi Reietti. Assumendo il nome di Semirhage, \"La Signora del Dolore\". Presto si vendic\u00f2 nei confronti di chi l'aveva condannata catturando e torturando i suoi giudici, finch\u00e9 anch'essi non si votarono pubblicamente all'Ombra. A lei si deve la scoperta della maniera per convertire con la forza altri incanalatori all'Ombra, attraverso un cerchio composto da tredici incanalatori e tredici Myrddraal. Nel corso della Guerra dell'Ombra Semirhage si distinse per la sua crudelt\u00e0 e per il suo sadismo. I suoi prigionieri preferivano suicidarsi mordendosi le vene dei polsi, piuttosto che cadere nelle sue mani. Dai ricordi di Lews Therin si apprende come per puro dilett\u00f2 si divert\u00ec a mettere sotto tortura un'intera citt\u00e0, forzando i cittadini a torturarsi l'un l'altro, finch\u00e9 non furono tutti morti. In un'altra occasione, agendo sui centri nervosi del corpo, per cinque anni consecutivi fece urlare dal dolore un uomo in ogni suo momento di veglia, mantenendolo al contempo sano di mente, finch\u00e9 alla fine il cuore non cedette. Nel suo estremo sadismo Semirhage guarisce dopo ogni sessione di tortura le sue vittime, in maniera che il suo piacere possa ricominciare in seguito. Nel Libro XI viene inoltre affermato che durante la Guerra dell'Ombra venne brevemente catturata dalle forze della luce. Dopo poco tempo dalla cattura, la Reietta riusc\u00ec a fuggire dalla stretta detenzione spaventando i suoi carcerieri al punto che furono loro stessi a farla evadere di nascosto. Alla fine della Guerra dell'Ombra, anche Semirhage venne intrappolata a Shayol Ghul assieme agli altri Reietti da Lews Therin e dai Cento compagni.\nNei primi libri si viene a sapere che Semirhage, svegliatasi dal lungo sonno, ha stabilito un accordo di collaborazione con Demandred e Mesaana per eliminare gli altri Reietti. Nel terzo libro, su ordine del Tenebroso, manda dei Trolloc nella Pietra di Tear per contrastare quelli inviati da Sammael contro il Drago Rinato. Nel sesto libro vediamo la Reietta operare le sue sadiche torture, nell'interrogatorio di Cabriana Sedai e del suo custode: Semirhage spezza la donna agendo sui centri di dolore e di piacere presenti nel cervello umano; il custode riesce invece a suicidarsi mordendosi la lingua durante un momento di distrazione della Reietta. In seguito si viene a scoprire che Semirhage si \u00e8 camuffata in Anath Dorje ed \u00e8 diventata la \"voce\" di Tuon, la \"Figlia delle nove lune\", vale a dire l'erede al trono dell'impero Seanchan, che accompagna nel suo viaggio in nave attraverso l'Oceano. Ad Ebou Dar Semirhage si accorda poi con l'Alta Signora Suroth (una nota Amica delle Tenebre e la pi\u00f9 alta in grado nella nobilt\u00e0 Seanchan) affinch\u00e9 Tuon venga eliminata e Suroth diventi la nuova imperatrice (infatti Semirhage ha eliminato l'intera famiglia imperiale, precipitando l'impero nel caos della guerra civile). Successivamente Semirhage si finge Tuon ed accetta di incontrare Rand al'Thor per stipulare una tregua, organizzando in realt\u00e0 una trappola per catturarlo. La trappola fallisce e la stessa Reietta viene imprigionata, ma nello scontro Rand perde la mano sinistra e la sua vista viene danneggiata leggermente. Nel corso del Libro XII Semirhage viene condotta in Arad Doman al seguito di Rand, tenuta in custodia dalle Aes Sedai comandate da Cadsuane. Rand permette che sia interrogata per carpire informazioni sugli altri Reietti e sul Tenebroso, ma vieta di farle del male. Dopo molti inutili tentativi di piegarla, Cadsuane riesce a capire come spezzare l'orgoglio di Semirhage umiliandola pubblicamente. Durante la notte successiva, prima che Semirhage riveli importanti informazioni, Shaidar Haran la libera e le ordina di catturare Rand con la \"Fascia di dominazione\" insieme alla sorella Nera Elza. Semirhage riesce a sorprendere Rand ed a catturarlo. Con estremo sadismo prima lo tortura, poi giunge addirittura a costringerlo a strangolare Min. Mentre cinge la gola della ragazza Rand viene investito dai ricordi di Lews Therin ed entrambi impazziscono per la disperazione all'idea di uccidere nuovamente la propria amata. Pazzo dal dolore Rand giunge a toccare il \"Vero Potere\" attraverso il suo legame con Moridin e nonostante l'orrore provato da Lews Therin all'idea di toccare il Tenebroso stesso, spezza in un impeto di potere la \"Fascia\" di \"Cuendillar\" e cancella definitivamente dal disegno Semirhage ed Elza con un colpo di \"Fuoco Malefico\".\nSeonid Traighan.\nSeonid Traighan: Aes Sedai dell'Ajah Verde con due Gaidin; ambasciatrice delle ribelli presso il Drago a Caemlyn, ai Pozzi di Dumai gli giura fedelt\u00e0; successivamente entra nell'entourage di Perrin Aybara, collaborando attivamente con lui \u00c8 Cairhienese ed ha due custodi; fa parte dell'ambasciata delle ribelli di Salidar inviata a Caemlyn al Drago Rinato. In seguito all'attentato subito da Demira Sedai, compiuto da falsi Aiel, Seonid \u00e8 una delle sette Aes Sedai che si recano da Rand per protestare ed imporsi, venendo per\u00f2 scornate. Dopo la brusca rottura delle relazioni con il Drago, che avviene dopo questo episodio, Seonid \u00e8 tra le nove sorelle che seguono Bera e Kiruna al salvataggio di Rand e perci\u00f2 successivamente gli giura fedelt\u00e0 ai Pozzi di Dumai; tornata a Cairhien con lui, viene dal Drago inviata nel sud, al seguito di Perrin Aybara; Seonid viene trattata da apprendista dalle Sapienti Aiel nel campo di Perrin, ma nonostante l'intervento di quest'ultimo in suo favore, lei accetta la situazione; durante la visita a So Habor, Seonid vorrebbe rimanere durante la notte per aiutare i cittadini spaventati dai fantasmi, ma Perrin glielo impedisce; in seguito lei ed i suoi custodi assistono sempre e validamente Perrin nelle sue imprese, soprattutto nella liberazione di Faile.\nSerancha Colvine.\nSerancha Colvine: Aes Sedai a capo dell'Ajah Grigia; con occhi chiari e capelli castano chiari, viene descritta dalle altre sorelle come una persona estremamente altezzosa, saccente e pedante; deve essere anche una sorella piuttosto anziana, perch\u00e9 due delle attuali Adunanti anziane, Pevara e Seaine, ricordano che le fecero alcuni scherzi, quando loro erano ancora novizie e lei era gi\u00e0 una Aes Sedai impegnata a dare loro delle lezioni.\nSerancha Colvine viene citata per la prima volta nel Libro X quando si afferma che lei si trovava a capo dell'Ajah Grigia alla Torre Bianca mentre scoppi\u00f2 la divisione tra le seguaci della nuova Amyrlin Elaida e le ribelli; perci\u00f2 Serancha in quella occasione scelse personalmente Andaya, in modo piuttosto irrituale, come nuova Adunante sostitutiva, mentre Varilin si rifugiava tra le ribelli radunate a Salidar. In seguito Serancha si mostra molto favorevole ai colloqui di pace con le ribelli e viene notata mentre si incontra in segreto con i capi di alcune delle altre Ajah, per concordare le loro mosse, anche se la cosa suscita diversi sospetti di connivenza da parte delle altre sorelle. Nel libro XI Serancha da' \"lezione\" ad Egwene al'Vere, catturata dalle seguaci di Elaida e ridotta nuovamente al rango di una novizia, ma la cosa non ha molto successo e la giovane donna viene punita. Nel corso del libro XII si viene a scoprire un complotto ordito da Serancha e dalle Aes Sedai a capo di altre quattro Ajah (Jesse Bilal, Adelorna Bastine, Ferane Neheran e Suana Dragand, quindi sono escluse dal complotto i capi della Rossa e della Azzurra): i capi di queste Ajah, sorprese dalla deposizione di Siuan, dall'elezione di Elaida ed infine dallo scoppio della ribellione, hanno deciso di intervenire in proprio favore; perci\u00f2 hanno elaborato un piano per cercare di riunificare e controllare la Torre sotto la propria influenza, ad esempio attraverso l'elezione di Adunanti sostitutive troppo giovani e controllabili ed inviando alcune delle vecchie Adunanti tra le ribelli, per cercare di riappacificarle e riportarle a Tar Valon, chiudendo lo scisma. Alle fine dello stesso libro, dopo che la Torre \u00e8 stata assaltata dai Seanchan ed Elaida \u00e8 stata catturata, Serancha si incontra di nuovo in segreto con i capi delle altre Ajah; Serancha e le altre prendono atto del fallimento dei loro piani, perci\u00f2 accettano l'idea di far rieleggere Egwene come nuova Amyrlin Seat della Torre riunificata, vista l'urgenza della situazione e poich\u00e9 risulta per loro impossibile riuscire a trovare l'accordo su un'altra candidata. A questo proposito Serancha afferma: \"\"Non sarete tanto sciocche da pensare che questa donna si far\u00e0 tirare per il naso, vero? Non accetter\u00f2 se stiamo semplicemente cercando di creare un altro fantoccio. Quel piano \u00e8 fallito, fallito miseramente...\"\nSereille Bagand.\nSereille Bagand: questa sorella dell'Ajah Bianca fu una Maestra delle Novizie particolarmente dura e perci\u00f2 il suo nome viene tuttora usato come spauracchio per le Novizie; in seguito divenne anche una tra le pi\u00f9 grandi e leggendarie Amyrlin Seat, che govern\u00f2 tra gli anni 866 e 890 della Nuova Era, imponendosi a tutte le Ajah grazie alla sua grande forza di volont\u00e0; in questo ruolo Sareille port\u00f2 molto in alto il prestigio della Torre Bianca e perci\u00f2 viene spesso citata come esempio da seguire. In seguito si viene a scoprire che Sereille e Cadsuane non si sopportavano a vicenda, essendo entrambe due Aes Sedai dotate di una fortissima personalit\u00e0 e di un'aria imperiosa; in seguito per\u00f2 Sareille dovette ringraziare proprio Cadsuane, perch\u00e9 quest'ultima svent\u00f2 un colpo di Stato organizzato contro di lei, durante il suo regno da Amyrlin.\nSeta Zarbey.\nSeta Zarbey \u00e8 una \"sul'dam\" che nel secondo libro, a Falme, viene catturata da Nynaeve, Elayne e Min che la usano per penetrare camuffate dove \u00e8 tenuta prigioniera Egwene. Alla fine del libro Seta viene lasciata dunque assieme a Renna con un \"a'dam\" al collo, ma Suroth mette a tacere il fatto che le due \"sul'dam\" possono essere rese \"damane\" ed imparare ad incanalare, per non creare scompiglio. Bethamin per\u00f2 conosce il loro segreto perch\u00e9 le ha viste. Quando ad Ebou Dar, Mat chiede ad Egeanin di procurargli tre \"sul'dam\" per liberare le Aes Sedai tenute come \"damane\", Bethamin, Seta e Renna sono proprio quelle ricattabili per il lor segreto e quindi quelle che vengono usate da Mat nella sua fuga. Seta, assieme alle altre ex \"sul'dam\", si presta dunque a tener d'occhio le Aes Sedai per conto di Mat, ma alcuni conflitti sono inevitabili, finch\u00e9 Renna fugge e viene eliminata, mentre Bethamin, in un impeto di rabbia per essere stata legata in flussi d'aria, inizia ad incanalare e le Aes Sedai concordano che devono istruirla perch\u00e9 non sia un pericolo, per s\u00e9 stessa o per altri. Anche Seta vorrebbe essere istruita, ma di fronte al rifiuto delle Aes Sedai anche lei con impeto inizia ad incanalare e perci\u00f2 le sorelle vengono costrette ad insegnare anche a lei. Nel corso del Libro XIII Seta segue perci\u00f2 le tre Aes Sedai fino alla Torre Bianca, dove probabilmente si incontrer\u00e0 di nuovo con Egwene.\nSetalle Anan.\nSetalle Anan: locandiera della Donna Errante di Ebou Dar; ex Aes Sedai.\nSevanna.\nSevanna: Sapiente Aiel appartenente al clan degli Aiel Shaido, dei quali ha sposato in successione due Capiclan. Viene descritta come una donna molto bella, dagli occhi verdi, una bocca vogliosa, i capelli rosso dorati e dal seno prosperoso, che mette continuamente in mostra, infatti usa la sua bellezza come arma di seduzione per farsi strada. \u00c8 uno dei principali antagonisti dei protagonisti, con alcuni capitoli che vengono narrati o descritti dal suo punto di vista.\nSevanna fa la sua comparsa a partire dal Libro IV della Saga. \u00c8 la vedova dell'ex Capoclan Suladric che ha sposato a sedici anni solo per ambizione. In seguito Sevanna istiga il suo giovane ed irruente nuovo marito, Couladin, a proclamarsi Capoclan e persino \"car'a'carn\", senza neppure essersi recato nel Rhuidean; in questo viene probabilmente assecondata od ingannata da Asmodean, che ha procurato a Couladin i marchi dei draghi sugli avambracci. In seguito Sevanna porta numerosi guerrieri Shaido ad Alcair Dal, per sostenere le pretese di Couladin, provocando quasi una battaglia, ma i due devono arrendersi di fronte al riconoscimento di Rand, come vero\"car'a'carn\", da parte degli altri Capiclan. Sevanna quindi appoggia e forse istiga Couladin ad invadere Cairhien, rendendosi cos\u00ec complice delle sue atrocit\u00e0, finch\u00e9 gli Shaido non vengono sbaragliati da Rand e Sevanna rimane vedova per la seconda volta. Quale vedova degli ultimi due ex Capiclan, Sevanna assume il comando degli Shaido, ponendo numerosi ostacoli affinch\u00e9 un nuovo Capoclan venga scelto. Inoltre, pur non essendo mai entrata nel Rhuidean riesce a farsi riconoscere come sapiente, sfruttando la sua autorevolezza e spesso anche l'inganno e stringendo quindi un patto con altre Sapienti Shaido (come la potente Therava) che non si fanno problemi ad assassinare chi si oppone loro. Quindi Sevanna fa rifugiare l'intero Clan sulle pendici del Pugnale di Kinslayer, inseguito da sud dagli altri Clan fedeli al Drago. A Sevanna per\u00f2 si offrono due nuove possibilit\u00e0 di rivincita. Anzitutto le Aes Sedai fedeli ad Elaida si accordano con lei per rapire Rand con l'inganno. Poi il Reietto Sammael le si presenta diverse volte come mercante di \"ter'angreal\", promettendole numerosi strumenti di Potere, se riuscir\u00e0 a catturare Rand. Dopo che l'ambasceria di Elaida \u00e8 effettivamente riuscita a rapire Rand, Sevanna compie un tradimento e fa attaccare le Aes Sedai, per avere lei stessa il controllo di Rand e cos\u00ec obbligarlo a sposarla. Scoppia cos\u00ec la battaglia dei Pozzi di Dumai, che se inizialmente pare favorevole agli Shaido, successivamente diventa per loro un disastro, a causa dell'intervento degli Asha'man. Tornata sul Pugnale di Kinslayer con ci\u00f2 che resta dei suoi guerrieri, Sevanna viene ingannata da Sammael che, fingendo l'uso di strani \"cubi ter'angreal\", in realt\u00e0 disperde gli Shaido in tutte le terre controllate dal Drago, cos\u00ec da diffondere il caos. Sevanna ha perlomeno la furbizia di tenere con s\u00e9 tutte le Sapienti capaci di incanalare e con loro viene trasportata nel nord dell'Altara. Da laggi\u00f9 Sevanna cerca di ricostituire la potenza degli Shaido, mandando esploratori alla ricerca dei dispersi, riuscendo quindi a raccogliere nei pressi di Malden un gruppo davvero consistente. Nel frattempo per\u00f2 i costumi degli Shaido si sono ormai completamente rilassati, spesso i guerrieri si lasciano andare all'ubriacatura; le Sapienti, tra cui Sevanna in testa, si concedono ai piaceri ed ai lussi delle Terre Bagnate, infine i prigionieri non Aiel, contrariamente a tutti gli usi, vengono ridotti al rango di \"gai'shain\" e costretti a servire come schiavi. Tra i \"gai'shain\" finiscono per\u00f2 anche Faile, Morgase e la Regina Alliandre e questo provoca l'intervento di Perrin Aybara. Perrin allendosi ai Seanchan ed al Profeta Masema, sbaraglia completamente gli Shaido nel corso della battaglia di Malden mentre Sevanna stessa diventa una da'covale dei Seanchan.\nShaidar Haran.\nShaidar Haran: Myrddraal dai poteri superiori al comune.\nShai'tan.\nShai'tan: chiamato in italiano il Tenebroso (\"the Dark One\" nell'originale inglese), \u00e8 il principale antagonista dei protagonisti.\nVerin Sedai ha affermato che il Tenebroso \u00e8: \"la personificazione del paradosso e del caos, il distruttore della ragione e della logica, colui che sbilancia ogni equilibrio, il disgregatore dell'ordine e l'opponente del Creatore\"\".\nShai'tan \u00e8 una entit\u00e0 potente, malvagia, nata assieme alla creazione, ma relegato in un'altra dimensione dal Creatore affinch\u00e9 non influisse negativamente sulla Ruota. Ma con il ruotare delle ere, il Tenebroso ha avuto l'opportunit\u00e0 di interferire con il mondo (nelle sue varie realt\u00e0 parallele), tramite le macchinazioni o le azioni inconsapevoli di persone, magari insospettabili; molte volte cos\u00ec egli \u00e8 riuscito quasi a conquistare il mondo o ad influenzarlo in maniera notevole. Per contrastare questa minaccia, la Ruota provoca la perenne nascita del Drago, campione della Luce e incanalatore di immensa potenza.\nA causa della natura ciclica della Ruota del Tempo, non ci pu\u00f2 essere una vittoria definitiva per le forze della Luce o della Tenebra, questa guerra infatti \u00e8 stata combattuta innumerevoli volte dal tempo della Creazione. Il Drago a volte riuscir\u00e0 a sconfiggere Shai'tan e a sigillarlo di nuovo fuori dal mondo, finch\u00e9 la Ruota non girer\u00e0 per millenni, richiedendo la sua rinascita per contrastare una rinnovata minaccia. L'unica speranza che Shai'tan ha di uscire da questo ciclo \u00e8 riuscire a spezzare la Ruota stessa, annullando tutto l'esistente per poi riplasmare un Disegno a sua immagine.\nI romanzi di Robert Jordan sono incentrati in particolare su una reincarnazione del Drago, Rand al'Thor. Tremila anni prima della nascita di Rand, nella cosiddetta Epoca Leggendaria o Seconda Et\u00e0, l'uomo si era sviluppato in tutti i campi (societ\u00e0, tecnologia, genetica, ecc.), creando un mondo totalmente pacifico, con un alto tenore di vita, in cui le malattie erano rare o del tutto scomparse, e quelle rare facilmente curabili. La guerra non esisteva pi\u00f9 da talmente tanto tempo che le armi (o l'uso dell'Unico Potere come arma) venivano ricordati solo nei libri antichi. Questo alto grado di sviluppo era stato possibile perch\u00e9 gli Aes Sedai, maschi e femmine, avevano usato la loro capacit\u00e0 di incanalare l'Unico Potere, mettendola al servizio dell'intera societ\u00e0. Grazie al loro potere ed alla loro grande longevit\u00e0 gli Aes Sedai costituivano inoltre la classe dirigente.\nMa in questa epoca utopica, l'unica limitazione era costituita dal fatto che uomini e donne dovevano incanalare separatamente le due met\u00e0 della Vera Fonte, \"saidin\" e \"saidar\". Per ovviare a questo problema, nel prestigioso centro di ricerca del Collam Dan (presso la grande citt\u00e0 di Paraan Disen) un gruppo di scienziati Aes Sedai, guidati da Mierin Eronaile, avevano individuato un nuovo potere (in seguito chiamato \"Vero Potere\") che avrebbe potuto essere incanalato indistintamente da maschi e femmine. Quegli scienziati erano convinti che l'inizio di una nuova epoca sarebbe avvenuto nel momento in cui si fosse trovata la maniera per utilizzare correttamente questa nuova, grande, fonte di potere. Quegli scienziati perci\u00f2, facendo un esperimento sul \"Vero Potere\" ed usando lo \"Sharom\", un enorme \"sa'angreal\", nel centro di ricerca del Collam Dan, crearono accidentalmente il Foro nella prigione del Tenebroso, iniziando il cosiddetto Collasso. Con questo disastro si rivel\u00f2 inoltre che il Vero Potere non era altro che l'emanazione della potenza di Shai'tan stesso.\nNegli anni seguenti, l'ultimo Drago (Lews Therin Telamon) guid\u00f2 le forze della Luce contro Shai'tan e i suoi Reietti, riuscendo infine a riparare e chiudere il varco aperto nella prigione del Tenebroso, con l'aiuto di altri incanalatori maschi, noti con il nome di Cento Compagni (questa sigillatura del Tenebroso venne fatta utilizzando sette sigilli fabbricati in un materiale indistruttibile, il \"cuendillar\", o \"pietra dell'anima\"). Sfortunatamente il Tenebroso, prima di essere completamente imprigionato, riusc\u00ec con un contrattacco a contaminare \"saidin\", la met\u00e0 maschile dell'Unico Potere, una contaminazione che conduce sempre alla pazzia e alla malattia (una malattia che provoca la decomposizione del corpo ancora vivente) di ogni uomo che lo incanala. La contaminazione dunque sopraffece in breve tempo Lews Therin ed i suoi compagni ed infine port\u00f2 ogni incanalatore maschio all'insania, con conseguenze catastrofiche che cambiarono la forma dei continenti: la cosiddetta \"Frattura del Mondo\".\nNell'epoca narrata nella serie dei romanzi della Ruota del Tempo, la rinascita del Drago, dunque, viene vista sia con grande speranza, sia con immensa paura: da un lato infatti il Drago Rinato sar\u00e0 un incanalatore di \"saidin\", vulnerabile alla contaminazione che Frattur\u00f2 il Mondo l'ultima volta (e le profezie annunciano che la sua rinascita porter\u00e0 simili devastazioni); dall'altro, egli sar\u00e0 l'unico in grado di sconfiggere Shai'tan, che sta per uscire di nuovo dalla sua prigione.\nIl Vero Potere sembra essere l'emanazione del potere di Shai'tan stesso. La sua azione pare molto simile a quella dell'Unico Potere, ma contrariamente ad esso, nel Vero Potere non vi \u00e8 distinzione tra una parte maschile ed una femminile ed il suo utilizzo non viene percepito dagli incanalatori; inoltre il suo uso viene concesso o negato da Shai'tan stesso e la sua manifestazione appare come composta da fiamme nere.\nShalon din Togara Marea Mattutina.\nShalon din Togara Marea Mattutina: \u00e8 una cercavento degli Atha'an Miere di sua sorella Harine, Maestra delle Onde del Clan Shodein, della quale segue strettamente le vicende. Nel palazzo reale di Cairhien, subito dopo l'attentato fallito contro il Drago Rinato, venne sorpresa da Rand assieme a Lady Ailil Riatin, lui scherm\u00f2 Shalon e lasci\u00f2 entrambe legate con flussi d\u2019aria. Di conseguenza Cadsuane le prese \u201cin custodia\u201d perch\u00e9 le ritenne in qualche maniera collegate all'attentato stesso. In realt\u00e0 Verin riusc\u00ec a scoprire che la cosa che le due donne tenevano segreta, era la loro relazione sentimentale; perci\u00f2 Cadsuane utilizz\u00f2 questa scoperta come arma di ricatto, per ottenere informazioni da Shalon. A Far Madding Shalon present\u00f2 il suo punto di vista sulla strana citt\u00e0 schermata completamente dal \"Ter\u2019Angreal Guardiano\". Durante la battaglia per la pulitura di \"Saidin\", Shalon venne costretta a legarsi in cerchio con Verin e Kumira ed assieme affrontarono Graendal, la quale venne allontanata, ma riusc\u00ec ad uccidere Kumira. Alla fine Shalon segu\u00ec sua sorella ad Illian, ricongiungendosi al suo popolo.\nSharina Melloy.\nSharina Melloy: \u00e8 una Novizia delle Aes Sedai del Murandy, gi\u00e0 avanti con l'et\u00e0, infatti \u00e8 una nonna di 67 anni con numerosi nipoti, che ha gestito gli affari della sua famiglia per alcune generazioni. Quando Egwene apre l'Albo delle Novizie alle potenziali incanalatrici con pi\u00f9 di trent'anni, molte Aes Sedai non vorrebbero ammettere Sharina, perch\u00e9 \u00e8 fin troppo anziana, ma la donna ha un potenziale nell'Unico Potere che \u00e8 superiore persino a quello di Nynaeve e perci\u00f2 alla fine viene accettata ed Egwene sfrutta questo precedente per ammettere altre incanalatrici relativamente anziane. Dopo aver cominciato ad incanalare non solo Sharina interrompe il processo di invecchiamento, ma comincia a ringiovanire un poco nel suo aspetto esteriore. La presenza della donna si rivela un poco problematica, perch\u00e9 pur rispettando alla lettera tutti i regolamenti, Sharina dimostra una personalit\u00e0 ed un'autorevolezza che spesso fanno impallidire quelle delle sorelle; comunque i suggerimenti ed i consigli molto validi che offre, vengono accettati molto spesso da Tiana Noselle, la Maestra delle Novizie (ad esempio la riorganizzazione di tutte le numerosissime nuove Novizie in \"famiglie\"). Nel libro XII Sharina avverte Siuan delle manovre di Lelaine per prendere il posto di Egwene. Sharina mostra anche di avere una buona predisposizione verso le nuove Tessiture di Guarigione.\nShein Chunla.\nShein Chunla: fu un'Amyrlin Seat dell'Ajah Verde che govern\u00f2 per 23 anni dal 578 al 601 della Nuova Era. Cerc\u00f2 inizialmente di governare con pugno di ferro, imponendosi al Consiglio della Torre Bianca con la forza, ma ben presto venne ridotta al ruolo di un fantoccio, da parte delle Adunanti. Questa situazione provoc\u00f2 parecchi disastri ed alla fine Shein Chunla venne deposta ed inviata in un esilio strettamente sorvegliato, mentre anche le Adunanti che avevano voluto manovrarla, creando gravi danni politici, vennero a loro volta rimosse. Dopo ben cinquanta anni dalla sua deposizione, e dopo ben quattro tentativi falliti per cercare di restaurarla, Shein Chunla venne infine uccisa dai suoi stessi guardiani, molto probabilmente soffocata nel suo letto. Tutta la sua vicenda venne per\u00f2 resa segreta ed edulcorata dalla storia ufficiale della Torre Bianca, infatti la sua morte risulta registrata come naturale negli Annali e Shein Chunla viene addirittura presentata come una buona governante; la sua disavventura viene narrata da Siuan ad Egwene, come esempio da non seguire assolutamente.\nShemerin.\nShemerin: Aes Sedai dell'Ajah Gialla, \u00e8 una Sorella paffuta e di carattere debole e nervoso, che non \u00e8 mai riuscita a padroneggiare bene la calma esteriore mostrata solitamente da ogni Aes Sedai; uno dei suoi compiti nella amministrazione di Tar Valon era quello di occuparsi dei mendicanti. Durante il colpo di Stato che porta alla deposizione di Siuan Sanche, Shemerin entra a far parte del gruppo di sorelle guidate da Elaida, che prende in custodia l'ex Amyrlin; in seguito partecipa al consiglio personale di Elaida, con il compito di ritrovare le fuggitive Siuan e Leane. Elaida per\u00f2 resta molto delusa dai suoi insuccessi e poi quando Shemerin quasi sviene nel parlare del Drago Rinato, Elaida la rimuove dalla posizione di Aes Sedai per la sua inadeguatezza e la riduce nuovamente al rango di Ammessa, andando cos\u00ec al di l\u00e0 dei poteri dell'Amyrlin Seat. Shemerin \u00e8 troppo debole per reagire adeguatamente e poi, frustrata dalla nuova situazione, fugge dalla Torre Bianca e si nasconde tra le lavandaie delle Aes Sedai ribelli, che assediano Tar Valon. L\u00ec viene vista da Gawyn Trakand e quindi costretta da Romanda, Lelaine e Siuan a rivelare il passaggio segreto da cui \u00e8 fuggita dalla citt\u00e0.\nSheriam Bayanar.\nSheriam Bayanar: Aes Sedai dell'Ajah Azzurra, Maestra delle Novizie per l'Amyrlin Siuan Sanche e Custode degli Annali per l'Amyrlin Egwene al'Vere. Viene descritta come una saldeana paffuta e dall'aria materna, ma severa quando occorre, con i capelli color rosso fiamma e gli occhi azzurro-verdi. \u00c8 uno dei principali personaggi di supporto, con anche alcuni capitoli che vengono narrati o descritti dal suo punto di vista. Sheriam compare cronologicamente per la prima volta, gi\u00e0 nel prequel della saga, \"Nuova Primavera\", quando era un'Ammessa che ottenne lo scialle poco tempo dopo Moiraine e Siuan, di cui era molto amica; e proprio come queste due, Sheriam scelse di entrare nell'Ajah Azzurra. In seguito \u00e8 diventata una Aes Sedai che ha ricoperto numerosi incarichi di prestigio: \u00e8 stata la Maestra delle Novizie durante il regno dell'Amyrlin Siuan Sanche, perci\u00f2 grazie a questo suo ruolo di rilievo, comparve molto spesso gi\u00e0 dai primi libri, ad esempio quando accolse Egwene e Nynaeve, la prima volta che arrivarono a Tar Valon e fu presente alla cerimonia durante la quale entrambe vennero elevate al grado di Ammesse. Successivamente Sheriam prese parte al cerchio che liber\u00f2 Matrim Cauthon dal potere del pugnale malefico di Shadar Logoth, ma si comport\u00f2 in maniera piuttosto sospetta quando un Uomo Grigio tent\u00f2 di assassinare Egwene. Dopo la deposizione di Siuan, a partire dal Libro VI Sheriam \u00e8 tra le sei Aes Sedai che prendono la guida delle sorelle che si sono ribellate all'elezione di Elaida ad Amyrlin, e che perci\u00f2 organizzano una Torre Bianca in esilio a Salidar (tra le quali proprio le Azzurre hanno il ruolo pi\u00f9 rilevante, mentre tra le sei leader, Sheriam era quella che occupava la posizione pi\u00f9 elevata nella gerarchia). Nel villaggio di Salidar, Sheriam accoglie quindi, assieme alle sue cinque colleghe, prima Siuan, Leane, Min e Logain, che sono riusciti a sfuggire ad Elaida, ed in seguito Nynaeve ed Elayne con i loro amici, sfuggiti a Moghedien e all'Ajah Nera, che tutti assieme portano novit\u00e0 e nuovi talenti; infine Sheriam e le altre cinque leader, a causa dei maneggi di Siuan, ordinano ad Egwene, attraverso il \"Tel'Aran'Rhiod\", di presentarsi al pi\u00f9 presto da loro. Inaspettatamente Egwene, dopo essere stata da loro accolta a Salidar, viene fatta eleggere dalle sei leader ribelli come nuova Amyrlin Seat. Sheriam in persona \u00e8 una delle tre Sorelle a presentare Egwene al Consiglio delle Adunanti, nella cerimonia di elezione della nuova Amyrlin e poi, subito dopo, si riserva il ruolo di Custode degli Annali, ottenendo perci\u00f2 un'altra posizione di alto rilievo; successivamente per\u00f2 viene costretta a giurare fedelt\u00e0 alla stessa Egwene, perch\u00e9 assieme alle altre cinque leader delle ribelli, in precedenza aveva spedito segretamente alcune sorelle a seminare dissenso dentro la Torre Bianca, ma senza informarne il Consiglio; in seguito Sheriam si presenta spesso molto scossa, forse perch\u00e9 viene continuamente ricattata e picchiata da un personaggio rimasto ancora misterioso (probabilmente Aran'gar). Perci\u00f2 la sua posizione come Custode degli Annali viene compromessa dal suo comportamento. Nel libro XII Sheriam riguadagna un poco della sua influenza, approfittando dell'assenza di Egwene, che \u00e8 stata catturata ed \u00e8 tenuta prigioniera dentro alla Torre. In seguito Mesaana la visita nella sua tenda nel campo ribelle, confermando infine la appartenenza di Sheriam all'Ajah Nera; Sheriam tra l'altro, in questa occasione confessa di aver aderito alla Nera per pura ambizione, infatti pur non credendo molto negli ideali degli Amici delle Tenebre, aveva deciso di associarsi per fare carriera pi\u00f9 facilmente all'interno della Torre Bianca. La Reietta \u00e8 andata ad incontrarla per ordinarle di sostituire al pi\u00f9 presto Egwene con una Amyrlin pi\u00f9 manovrabile e meno efficace, inoltre le ordina anche di rubare i \"Ter'angreal\" che permettono di visitare \"Tel'Aran'Rhiod\" (non riuscendo a rubarli tutti, Sheriam verr\u00e0 punita con l'amputazione di un dito). Intanto dentro alla Torre Bianca, anche Verin svela ad Egwene la vera appartenenza di Sheriam ed il suo ruolo di dirigente tra le Nere; perci\u00f2 non appena la giovane Amyrlin ritorna al campo delle ribelli, Egwene con un abile gioco di parole, costringe Sheriam a smascherarsi. Infine Egwene la fa quietare e la condanna a morte, assieme a molte altre del suo stampo, che nel frattempo vengono a loro volta smascherate ed arrestate; prima di essere giustiziata, Sheriam confessa alcuni altri segreti e crimini dell'Ajah Nera ed anche che Mesaana si trovava nascosta dentro alla Torre. La scena della decapitazione di Sheriam \u00e8 il compimento di una visione di Min Farshaw, rivelata sin dal IV Libro. Sheriam aveva tra i 45 ed i 50 anni d'et\u00e0 e si trovava nella fascia alta della gerarchia.\nShevan.\nShevan \u00e8 alta, ossuta, con la faccia angolare, un mento prominente ed i capelli ricci; \u00e8 una sorella influente e perci\u00f2 viene eletta Adunante nella Torre, al posto di Takima, e tra le neoelette \u00e8 l'unica ad avere il requisito di un'et\u00e0 adeguata; Shevan \u00e8 tra le Adunanti della Torre che appoggiano l'apertura di colloqui di pace con le ribelli. Nel corso del libro XII Shevan viene descritta tra le pi\u00f9 tiepide Adunanti nei confronti di Elaida e nel corso di una cena con l'Amyrlin, che svillaneggia proprio Shevan e le marroni, assiste all'umiliazione di Elaida da parte di Egwene e poi alla reazione esagitata di Elaida. Alla fine del medesimo libro \u00e8 tra quelle che rieleggono Egwene come Amyrlin Seat della Torre riunificata. Nel corso del Libro XIII, dopo la riunificazione, vediamo per\u00f2 che Shevan non \u00e8 riuscita a mantenere la sua posizione come Adunante a discapito di Saerin, Takima e Janya; comunque sia, da commenti di altri membri influenti della sua Ajah, \u00e8 certo che Shevan dovr\u00e0 diventare la prossima Adunante marrone, quando l'attuale pi\u00f9 anziana tra di loro, cio\u00e8 Saerin, si ritirer\u00e0. Inaspettatamente, sempre nel Libro XIII, Shevan viene per\u00f2 uccisa da alcune sorelle Nere, durante un assalto di sorpresa nel \"Tel'Aran'Rhiod\".\nSierin Vayu.\nSierin Vayu: Aes Sedai dell'Ajah Grigia, compare brevemente nel prequel \"Nuova Primavera\", nel corso del quale venne eletta Amyrlin Seat dopo la morte di Tamra Ospenya. Sierin, inaspettatamente scelse come proprie Custode degli Annali e Maestra delle Novizie le due rosse Duhara Basaheen e Amira Moselle, venendo cos\u00ec meno alle solite procedure (nel libro XII inoltre si scopre anche che Duhara appartiene all'Ajah Nera); come Amyrlin, Sierin si dimostr\u00f2 particolarmente dura e spietata, nei suoi cinque anni di regno, durante i quali molte sorelle furono costrette a subire numerose fustigazioni pubbliche. Inoltre Sierin mostrava una forte avversione verso il sesso maschile, tanto che durante il suo regno da Amyrlin, licenzi\u00f2 e fece allontanare tutti gli impiegati e dipendenti maschi presenti nella Torre, persino quelli pi\u00f9 anziani. Quando Siuan scopr\u00ec che l'Ajah Nera era sulle tracce del Drago Rinato e che aveva ucciso alcune Sorelle che erano alla ricerca del piccolo, lasci\u00f2 una nota anonima a Sierin Vayu, per avvertirla di ci\u00f2 che stava avvenendo. Ma Sierin venne quasi subito dopo eliminata dalle Rosse, su istigazione della gialla Chesmal, che temeva di essere scoperta come appartenente all'Ajah Nera.\nSilviana.\nSilviana Brehon: Aes Sedai dell'Ajah Rossa, Maestra delle Novizie per l'Amyrlin Elaida a'Roihan e poi Custode degli Annali per l'Amyrlin Egwene al'Vere. Viene descritta come una sorella dal volto serio e con i capelli neri tenuti raccolti in una crocchia sopra al capo. \u00c8 uno dei principali personaggi di supporto, con anche alcuni capitoli o paragrafi che vengono narrati o descritti dal suo punto di vista. Silviana compare nei romanzi solo a partire dal Libro XI, ma assume subito un ruolo di rilievo nella politica interna della Torre Bianca, infatti \u00e8 stata scelta dall'Amyrlin Elaida come la sua Maestra delle Novizie. Silviana viene descritta come molto dura e severa nell'impartire le punizioni, ma viene anche considerata da tutti molto giusta ed imparziale nel suo operato, oltre che una saggia e brava educatrice, tanto \u00e8 vero che raramente una Novizia, dopo essere stata punita da lei, commette due volte lo stesso sbaglio (contrariamente a quanto capitava invece con Sheriam, la precedente Maestra). Dopo che Egwene \u00e8 stata catturata e viene ridotta nuovamente al rango di una semplice Novizia, la giovane donna viene affidata alle cure di Silviana, la quale si ripromette di ridurrla a pi\u00f9 miti consigli, perch\u00e9 non accetta la situazione; perci\u00f2 Silviana punisce Egwene molto severamente, arrivando addirittura ad impartirle punizioni corporali pi\u00f9 volte al giorno, con l'uso anche della Guarigione, per poter ricominciare a punirla di nuovo, a causa della sua continua ribellione ed ostinazione. Alla fine per\u00f2 Silviana si convince e si rassegna sempre di pi\u00f9, al fatto di non poter piegare la volont\u00e0 ferrea di Egwene; inoltre inizia anche a provare un certo rispetto per lei, sia per il suo stoicismo, sia per le sue convinzioni su ci\u00f2 che sia giusto e sbagliato per la Torre e sull'evidenza dei guasti che Elaida ha provocato. Nella prima parte del XII Libro Silviana, che in fondo tra le Aes Sedai rimaste dentro alla Torre, \u00e8 l'unica ad aver avuto modo di conoscere al meglio Egwene, arriva quasi a riconoscere apertamente le sue ragioni. Poco dopo, quando la giovane donna viene duramente picchiata da Elaida in persona e poi inviata nelle segrete, con l'accusa assurda di essere una Amica delle Tenebre, la Maestra delle Novizie prende apertamente le difese di Egwene, sia di fronte ad Elaida che al Consiglio riunito; di conseguenza Elaida scarica su Silviana la responsabilit\u00e0 dei gesti di Egwene, la destituisce dal suo ruolo e la fa imprigionare a sua volta, accusandola addirittura di essere la causa della ribellione di Egwene e di non essere stata capace di guidarla correttamente. Queste azioni di Elaida causano per\u00f2 una forte reazione non solo da parte delle Adunanti nel Consiglio, ma provocano persino una grave spaccatura all'interno della stessa Ajah Rossa, dove Silviana viene molto rispettata ed ha un suo seguito. Quando Egwene riunifica la Torre e viene rieletta come unica Amyrlin, fa liberare immediatamente Silviana e la nomina addirittura come sua nuova Custode degli Annali, sia perch\u00e9 \u00e8 stata tra le poche sorelle all'interno della Torre ad avere ricoperto bene il suo ruolo ed anzi, aver avuto il coraggio di opporsi apertamente ai guasti provocati da Elaida; sia perch\u00e9, in quanto appartenente Rossa, pu\u00f2 fungere da tramite per riappacificarsi con questa Ajah, che finora le era stata piuttosto avversa. Nel suo nuovo ruolo di Custode degli Annali, Silviana si dimostra immediatamente molto competente e poi, nel Libro XIII, continua a servire Egwene con fedelt\u00e0 e capacit\u00e0, ad esempio quando la avvisa che un gruppo di Adunanti sta riunendo segretamente il Consiglio, per cercare di porre dei freni al potere della giovane Amyrlin. Dal suo atteggiamento nei confronti di Gawyn, si nota per\u00f2 che Silviana \u00e8 una delle Rosse che non hanno molto in simpatia il genere maschile. Nel Libro XIV Silviana accompagna Egwene ai Campi di Merrilor dove assiste alle trattative per stabilire la Pace del Drago. Successivamente accompagna Egwene sul teatro di guerra nel sud dell'Arafel, dove combatte pi\u00f9 volte al fianco dell'Amyrlin. In seguito la affianca quando il teatro di guerra si sposta di nuovo a Merrilor. Quando Gawyn viene ferito gravemente, Silviana propone ad Egwene di passarle il Legame da Custode, cos\u00ec da risparmiarle i problemi connessi ad una simile situazione, ma l'Amyrlin rifiuta sdegnata. Quando infine Gawyn muore, lasciando Egwene sotto shock, Silviana apre un portale di viaggio, la porta Mayene e la affida alle cure di Rosil, la Gialla Maestra delle Novizie. Quando per\u00f2 Egwene si riprende, Silviana e Rosil non riescono a convincerla a desistere dal riprendere a combattere.\nSiuan Sanche.\nSiuan Sanche: Aes Sedai dell'Ajah Azzurra ed ex Amyrlin Seat, \u00e8 tra i maggiori personaggi di supporto. Siuan era la figlia di un povero pescatore di Tear che venne mandata alla Torre Bianca per diventare Aes Sedai, quando, ancora adolescente, si scopr\u00ec la sua capacit\u00e0 innata di incanalare l'Unico Potere. \u00c8 una donna di 42 anni, di bell'aspetto, ha una statura media, con i capelli neri e gli occhi azzurri. \u00c8 molto intelligente ed autorevole ed ha una forte attitudine a farsi obbedire dagli altri, anche se a volte risulta molto spiccia e sprezzante nei modi, inoltre nel perseguire le cause che ritiene giuste \u00e8 molto abile nel convincere o nel manipolare le altre persone. Siuan ha una lingua tagliente, spesso utilizza proverbi marinareschi e quando perde il controllo usa espressioni volgari del gergo dei pescatori (rendendo involontariamente comiche, di conseguenza, molte situazioni). Grazie alla sua vita da giovane pescatrice in un ambiente duro e malfamato, Siuan ha imparato a cavarsela nelle situazioni pi\u00f9 drammatiche e pericolose e da sola sarebbe in grado di manovrare una piccola nave, al contrario \u00e8 proverbiale ed altamente comica la sua incapacit\u00e0 di cavalcare anche i cavalli pi\u00f9 mansueti.\nAlla Torre Bianca Siuan, come Novizia ed Ammessa, diventa amica intima della sua compagna Moiraine. Le due sviluppano una profonda relazione durante gli anni di studio, anche se non potrebbe esserci differenza sociale maggiore tra di loro, infatti Siuan \u00e8 la figlia di un pescatore povero ed ha dovuto studiare moltissimo per ripulire il suo linguaggio dal gergo dei bassifondi di Tear, mentre Moiraine, al contrario, appartiene alla dinastia reale di Cairhien, potrebbe aspirare al trono di quel regno e quindi \u00e8 stata educata come un'importante nobildonna, non solo nell'etichetta, ma anche negli intrighi di corte. Sorprendentemente per\u00f2, come riconosce Moiraine stessa, tra le due \u00e8 Siuan quella a prendere la guida con naturalezza. Quando sono ancora Ammesse e la Guerra Aiel imperversa, le due amiche assistono per caso al vaticinio di Gitara Sedai, che afferma che il Drago \u00e8 rinato sulle pendici di Montedrago; alle due ragazze viene ordinato dall'Amyrlin Tamra, di mantenere il segreto su questo evento, ma riescono a intuire che nel frattempo alcune fidate Aes Sedai dell'Amyrlin, sono state inviate in tutta segretezza alla ricerca del neonato. Per\u00f2, poco dopo aver ottenuto lo scialle per l'Ajah Azzurra, Siuan e Moiraine scoprono che queste ricercatrici sono state tutte uccise una alla volta dall'Ajah Nera e che probabilmente la stessa Amyrlin \u00e8 stata torturata e poi uccisa in segreto, per estorcerle preziose informazioni: ne consegue che le sorelle Nere sono alla caccia del Drago Rinato. Le due amiche decidono perci\u00f2 di proseguire da sole, ed in assoluto segreto, la ricerca del bambino e poi di proteggerlo nella sua crescita e infine aiutare il Drago nella sua missione, e tutto questo non solo contro le Nere, ma anche contro le sorelle dell'Ajah Rossa, che abitualmente catturano e \"domano\" tutti gli uomini in grado di incanalare. Mentre Moiraine lascia di nascosto la Torre Bianca (per non essere coinvolta nella successione al trono di Cairhien) e quindi si mette alla ricerca del bimbo, Siuan, nonostante il suo grande desiderio di viaggiare e di essere coinvolta in nobili cause, \u00e8 costretta invece a restare a Tar Valon, perch\u00e9 la sua abilit\u00e0 nel risolvere enigmi viene messa al servizio della rete spionistica dell'Ajah Azzurra. In circa una decina di anni Siuan ottiene il controllo della rete spionistica delle Azzurre e dalla sua posizione aiuta segretamente l'amica Moiraine nella sua ricerca. Nello stesso periodo Siuan assiste ed affronta uno dei momenti pi\u00f9 turbolenti della Torre Bianca, con continui intrighi, assassinii, Aes Sedai mandate in esilio e la successione di ben tre Amyrlin Seat nell'arco di pochi anni. Alla fine del periodo di torbidi, su suggerimento della bianca Seaine Sedai, sar\u00e0 proprio Siuan a venire scelta come nuova Amyrlin Seat. Siuan risulta essere una delle pi\u00f9 giovani Amyrlin che siano mai state elette, ma contrariamente alle aspettative, si riveler\u00e0 tutt'altro che un burattino nelle mani delle sorelle pi\u00f9 anziane ed esperte. Il suo regno dura per circa un decennio, finch\u00e9 finalmente Moiraine, dopo circa venti anni di ricerche, riesce a rintracciare il Drago Rinato, Rand al'Thor, che ormai \u00e8 diventato un giovane uomo. Perci\u00f2, in qualit\u00e0 di Amyrlin Seat, Siuan incontra informalmente Rand a Fal Dara nello Shienar, ma mantiene il segreto sulla vera identit\u00e0 del ragazzo e soprattutto lo lascia completamente libero di proseguire la sua missione (anche se sotto l'occhio attento prima di Verin e poi di Moiraine). Inoltre riporta con s\u00e9 alla Torre Bianca Egwene e Nynaeve, affinch\u00e9 diventino Aes Sedai. Queste due ragazze, strette amiche del Drago Rinato, assieme ad Elayne Trakand ed a Min Farshaw, sono le uniche di cui Siuan possa fidarsi ciecamente all'interno della Torre Bianca, perci\u00f2, stretta dalla necessit\u00e0, Siuan le addestra con attenzione e poi non si fa scrupoli a sfruttare il loro grande talento nella caccia all'Ajah Nera; in questo modo le espone ad una serie di pericoli mortali, ma contribuisce altrettanto allo sviluppo di numerosi ed importanti eventi. Il coinvolgimento con il Drago Rinato e le sue amiche, alla fine per\u00f2 provoca la caduta di Siuan: Elaida dell'Ajah Rossa e sua acerrima nemica, ha intuito il comportamento che l'Amyrlin ha tenuto con il Drago, all'insaputa di tutte le altre sorelle e del Consiglio della Torre; perci\u00f2 organizza un colpo di Stato per deporla (inconsapevole di avere anche l'appoggio segreto dell'Ajah Nera, attraverso Alviarin). Dopo una sanguinosa battaglia all'interno della Torre Bianca, Siuan e la sua Custode degli Annali, Leane Sharif, vengono imprigionate, picchiate brutalmente per estorcere loro informazioni e poi \"quietate\" (vengono cio\u00e8 tagliate fuori dall'accesso all'Unico Potere, il che comporta di solito la morte in breve tempo, per disperazione). Fortunatamente per loro, Min riesce a liberarle dalle segrete e le tre donne, assieme a Logain Ablar, fuggono da Tar Valon, alla ricerca delle numerose Aes Sedai ribelli, che sono a loro volta fuggite dalla Torre per opporsi ad Elaida. Grazie al suo carattere forte Siuan resiste alla \"quietatura\", trova il luogo segreto in cui si stanno radunando le ribelli e guida i suoi compagni fino a Salidar in Altara. Durante il viaggio vengono per\u00f2 coinvolti in un incendio ed il generale Gareth Bryne, ex amante della regina Morgase di Andor, si mette al loro inseguimento e li raggiunge, perch\u00e9 secondo lui Siuan ha spergiurato di rimanere al suo servizio, per ripagare i danni. Appena giunto tra le ribelli, Gareth, in qualit\u00e0 di generale dall'alto prestigio, viene assunto come comandante in capo degli eserciti delle Aes Sedai di Salidar e Siuan \u00e8 costretta a servirlo per tener fede al suo giuramento. Tra i due comincia nel frattempo una complicata e conflittuale relazione sentimentale. Inoltre Siuan, non avendo pi\u00f9 accesso all'Unico Potere, a Salidar ovviamente non pu\u00f2 pi\u00f9 occupare il ruolo preminente di una Aes Sedai, mette per\u00f2 a disposizione delle Ribelli la sua acuta intelligenza e la sua conoscenza della rete spionistica delle Azzurre e di quella personale dell'Amyrlin Seat; grazie a questo ruolo comincia anche a manovrarle in favore di Rand e dei suoi amici ed alleati; in particolare Siuan comincia a far circolare la notizia che Logain \u00e8 stato indotto dalle rosse a proclamarsi Falso Drago, cos\u00ec da provocare un'ulteriore avversione nei confronti di Elaida e della sua Ajah. L'arrivo a Salidar di Nynaeve ed Elayne rafforza la posizione di Siuan presso le Aes Sedai, perch\u00e9 con l'aiuto delle due giovani donne e l'utilizzo dei ter'angreal per entrare nel Mondo dei Sogni, Siuan pu\u00f2 ulteriormente manovrare le Aes Sedai per aiutare Rand e per deporre Elaida. Inoltre, inaspettatamente, Nynaeve riesce a guarirla dalla \"quietatura\" (una cosa ritenuta, fino a quel momento, impossibile da sanare). Siuan riesce cos\u00ec ad incanalare nuovamente l'Unico Potere, ma non ai livelli precedenti, perci\u00f2, anche se viene ristabilita la sua posizione come Aes Sedai dell'Ajah Azzurra, nella gerarchia si ritrova a livelli molto inferiori (perci\u00f2 deve mostrarsi deferente verso molte di quelle che una volta le erano inferiori e che perci\u00f2 ne approfittano per rivalersi). Comunque, con l'aiuto di Leane e delle ragazze, Siuan riesce a tenere sotto scacco le Aes Sedai che contano a Salidar, finch\u00e9 l'abilit\u00e0 di Siuan di manovrare le altre Sorelle, porta infine all'elezione di Egwene ad Amyrlin Seat delle Aes Sedai ribelli. Subito dopo questa elezione, Siuan, fingendo di dover insegnare, controvoglia, l'etichetta alla giovane Amyrlin, ne diviene in poco tempo la pi\u00f9 stretta e fidata collaboratrice. Grazie alla guida di Siuan, Egwene riesce a giocare le une contro le altre, le fazioni che si contendono il potere tra le ribelli di Salidar, e poi ad ottenere i pieni poteri nella guerra contro Elaida. Dopo che Egwene \u00e8 stata catturata dalle fedeli di Elaida, Siuan diventa la sua principale sostenitrice nel campo delle ribelli, perci\u00f2 l'ex Amyrlin si impadronisce di nascosto di uno dei \"ter'angreal\" dei sogni e si incontra regolarmente con Egwene in \"Tel'Aran'Rhiod\", per coordinare le loro mosse. Nel corso dei Libri XI e XII, Siuan non riesce per\u00f2 ad impedire totalmente che Lelaine estenda la sua influenza a discapito di quelle di Egwene e Romanda. Intanto, tra alti e bassi, si approfondisce il rapporto tra Gareth Bryne e Siuan, che spiega all'uomo il suo comportamento: per una persona ci sono giuramenti o impegni che hanno precedenza rispetto ad altri, ed il suo primo impegno \u00e8 di aiutare il Drago Rinato a vincere l'Ultima Battaglia, e solo dopo, se sar\u00e0 sopravvissuta, rispetter\u00e0 tutti gli altri impegni presi. Durante l'attacco Seanchan alla Torre Bianca, Siuan si allarma molto per la sorte di Egwene, perci\u00f2 convince Gareth a seguirla a Tar Valon, assieme a Gawyn Trakand. Gareth Bryne prima per\u00f2 la convince a sua volta a farsi legare come Custode. Nel corso della battaglia contro i Seanchan, Siuan e Gareth si salvano reciprocamente la vita (portando cos\u00ec a compimento una visione di Min Farshaw), quindi riportano tra le ribelli Egwene, che trovano svenuta per gli stremi dalla lotta. Il mattino seguente Egwene si arrabbia moltissimo con Siuan perch\u00e9 non ha rispettato il suo ordine di non andare a liberarla, alla fine per\u00f2, pare un poco riconciliarsi con la sua amica. Inoltre quella stessa mattina Gareth Bryne le chiede di sposarlo, ma solo quando Siuan riterr\u00e0 finito il suo impegno personale di aiutare il Drago Rinato a vincere l'Ultima Battaglia. Dopo che una delegazione di Adunanti dalla Torre Bianca si reca dagli assedianti per convocare Egwene come nuova Amyrlin, Siuan l'accompagna dentro alla Torre danneggiata ed assiste alla nuova elezione. All'inizio del Libro XIII, quando Rand si reca a far visita ad Egwene nella Torre Bianca, lungo la via si ferma a chiacchierare con Siuan, ringraziandola anche per la freccia che lei ha preso al suo posto molti anni prima; alcuni istanti prima lei e Gareth avevano discusso del fatto di come lei avesse preparato il terreno a che tutto ci\u00f2 avvenisse. Successivamente Egwene invita Silviana a chiedere l'aiuto di Siuan e della rete spionistica delle Azzurre, per avere pi\u00f9 dettagli sulla avanzata della Progenie dell'Ombra nelle Marche di Confine. In seguito Siuan viene coinvolta nei piani di Egwene per riuscire a stanare Mesaana in Tel'aran'rhiod; perci\u00f2 Siuan si reca dalle Cercavento ed insegna loro ad adoperare alcuni \"ter'angreal\" per entrare in \"Tel'aran'rhiod\" e attirare i nemici allo scoperto; in seguito, quando viene il momento di eseguire il piano, Siuan avvisa Egwene e combatte al suo fianco assieme ad altre, contro l'Ajah Nera, uscendo vincitrice dallo scontro. All'inizio del Libro XIV Siuan \u00e8 presente al Campo di Merrilor dove, grazie alla sua rete di informatori, aggiorna di continuo i presenti sull'avanzata dei nemici. Quando l'Amyrlin si sposta con gli eserciti della Torre Bianca per affrontare i nemici, Siuan la segue, restando quasi sempre nel posto di comando assieme a Gareth Bryne e Yukiri. Da l\u00ec sfruttano l'idea di Yukiri di osservare i nemici dall'alto, attraverso portali aperti in orizzontale, sopra il campo di battaglia. Quando il campo delle Aes Sedai viene colpito dall'incursione a sorpresa degli Sharani, anche la tenda del posto di comando viene distrutta, ma per fortuna Siuan, Yukiri e Gareth si salvano saltando proprio dentro al portale da cui stavano spiando. Quindi Siuan presta i soccorsi ai sopravvissuti all'assalto, preoccupandosi molto per la sorte di Egwene, della quale non si hanno notizie. Dopo il ritorno dell'Amyrlin e quando la guerra si sposta di nuovo a Merrilor, Egwene incarica Siuan di tenere d'occhio il posto di comando di Mat e dei Seanchan. Siuan arriva l\u00ec proprio nel momento che esso viene attaccato dai nemici e salva la vita a Min, che per\u00f2 l'avverte che la profezia che la riguardava non si \u00e8 ancora compiuta, perci\u00f2 non doveva allontanarsi dalla presenza di Gareth Bryne; Siuan non fa quasi in tempo ad ignorare l'avvertimento, che viene uccisa da un'esplosione provocata dai nemici.\nQuando ha ottenuto lo scialle da Aes Sedai, Siuan si \u00e8 ritrovata nella fascia pi\u00f9 alta della gerarchia delle sorelle. La sua forza in \"saidar\" infatti era superata solo da quella di Cadsuane e da pochissime altre (nel frattempo quasi tutte ormai decedute) ed era alla pari con quella di Moiraine, in pochi anni ha poi anche raggiunto la potenza di Elaida, Lelaine e Romanda. Siuan, come riconosce la sua amica Moiraine in \"Nuova Primavera\", \u00e8 una leader naturale, sempre capace di prendere la guida e di farsi seguire; inoltre ha una spiccata capacit\u00e0 nel svelare gli intrighi, oppure nel risolvere enigmi, o nell'organizzare piani, perci\u00f2 subito dopo aver ottenuto lo scialle, venne ingaggiata dalla sua Ajah nel \"servizio di \"occhi ed orecchie\"\" (il servizio investigativo e spionistico di un'Ajah). Siuan ha inoltre mostrato di essere una delle pi\u00f9 rapide ed efficaci intessitrici di \"Saidar\", una caratteristica che ha mantenuto anche dopo essere stata guarita dalla \"quietatura\", nonostante la sua forza risultasse ormai ridotta di due terzi. Date queste attitudini e la sua forza nel potere, Siuan apparve subito, a molte sorelle, come predestinata a grandi ruoli all'interno della Torre Bianca. Difatti la sua abilit\u00e0 l'ha portata, nel giro di un decennio, ad ottenere anzitutto il controllo del servizio spionistico della sua stessa Ajah, e poi di venire eletta addirittura come Amyrlin Seat. Da questa posizione ha sfruttato abilmente le sue capacit\u00e0 per estendere il servizio personale di \"occhi ed orecchie\" dell'Amyrlin, ma mantenendo anche alcuni contatti vitali in quello delle Azzurre; perci\u00f2, dopo la sua deposizione, la sua fuga ed il raggiungimento di Salidar, Siuan ha potuto mettere a disposizione delle Aes Sedai ribelli entrambi i servizi spionistici. Dopo la \"quietatura\" e la sua guarigione solo parziale, Siuan si \u00e8 ritrovata in una posizione estremamente inferiore rispetto alla precedente, nella gerarchia delle Aes Sedai (all'incirca in una posizione mediana), il che ora la costringe ad essere deferente verso persone che in precedenza aveva comandato e che perci\u00f2 spesso approfittano della nuova situazione per umiliarla; perlomeno ha per\u00f2 mantenuto integralmente il suo discreto talento nelle \"Tessiture di Guarigione\" tradizionali delle Aes Sedai. Poco alla volta Siuan ha cos\u00ec dovuto imparare a gestire questa sua nuova situazione e a manipolare le altre sorelle da una posizione di apparente sottomissione, diventando nel frattempo nuovamente molto influente. Con la quietatura ha perso inoltre l'aspetto senza et\u00e0 delle Aes Sedai, per\u00f2 ha riacquistato quello di una giovane ventenne, dovuto al rallentamento dell'invecchiamento causato dall'incanalare. Siuan ha infine un talento molto particolare, che non \u00e8 strettamente legato all'uso dell'Unico Potere, vale a dire la capacit\u00e0 di \u201cvedere un \"ta'veren\"\u201d cio\u00e8 la capacit\u00e0 di vedere una specie di aura luminosa attorno a queste persone e quindi di saperle riconoscere.\nSomeshta.\nSomeshta: l'ultimo dei Nym, l'Uomo Verde.\nSorilea.\nSorilea: \u00e8 la pi\u00f9 autorevole tra le Sapiente Aiel, appartenente alla setta Jarra del clan degli Aiel Chareen ed \u00e8 la signora della fortezza di Shende. Sorilea pu\u00f2 incanalare \"saidar\", sebbene in maniera cos\u00ec debole, che alla Torre Bianca non sarebbe mai riuscita a passare oltre il grado di Novizia, ma ci\u00f2 che le manca nell'Unico Potere, viene pi\u00f9 che compensato dalla sua ferrea e formidabile forza di volont\u00e0, tanto che viene considerata la pi\u00f9 influente delle Sapienti, che nella maggior parte dei casi si mostrano deferenti nei suoi confronti. Sorilea inoltre \u00e8 molto anziana, probabilmente la pi\u00f9 anziana delle Sapienti, con oltre trecento anni di et\u00e0. Viene descritta fisicamente come molto alta, magra, tutta muscoli ed ossa, con lunghi capelli bianchi, il volto pieno di rughe e la pelle scura ed incartapecorita per l'esposizione al sole, al freddo ed alle intemperie, durante la sua lunghissima vita. I suoi occhi sono grigio verdi e molto penetranti, tanto che ben pochi riescono a sostenere il suo sguardo. \u00c8 uno dei principali personaggi di contorno, con anche alcuni capitoli che vengono narrati o descritti dal suo punto di vista.\nSorilea fa la sua comparsa nella saga a partire dal Libro V, quando la vediamo incontrarsi con il Drago Rinato ed i suoi amici e poi aiuta a curare i feriti durante la battaglia di Cairhien contro gli Shaido. Nel libro successivo, quando Rand viene rapito dalle Aes Sedai fedeli di Elaida e comandate da Galina Casban, Sorilea ed Amys guidano un gruppo di Aiel e di Sapienti al suo salvataggio, partecipando quindi alla \"battaglia dei pozzi di Dumai\"; questo \u00e8 un evento particolarmente significativo per gli Aiel perch\u00e9 \u00e8 la prima volta che le Sapienti partecipano ad una battaglia e per giunta adoperando anche l'Unico Potere. In seguito Sorilea cura personalmente l'\"istruzione\" delle Sorelle che hanno giurato fedelt\u00e0 a Rand e poi di quelle che sono state imprigionate ed hanno poi raggiunto il loro \"toh\". Perci\u00f2 le prime vengono trattate come apprendiste e viene loro rigorosamente insegnato cosa sia l'onore. Le seconde vengono presentate al Drago, che alla fine accetta che anche loro lo servano, giurando fedelt\u00e0. Sempre in questo episodio Min Farshaw, osservando le loro aure, predice che Sorilea e le sorelle presenti, serviranno il Drago, anche se ciascuna alla propria maniera. Tra l'altro Sorilea da' a Verin il permesso di interrogare le sorelle prigioniere e quindi indirettamente e probabilmente in modo incosapevole, le permette di usare la compulsione su di loro. Nel Libro VIII Sorilea si presenta a Cadsuane, che la considera \u201cformidabile\u201d ed una donna pari a s\u00e9 stessa. Sorilea le insegna le \"Tessiture per Viaggiare\" (da poco imparate da Egwene) cos\u00ec che possa raggiungere velocemente Rand a Far Madding ed essergli d'aiuto. Inoltre Sorilea stipula con Cadsuane un \"giuramento d'acqua\" per insegnare nuovamente al Drago \"a piangere e a ridere; ad essere forte anzich\u00e9 duro\", perch\u00e9 si sono rese conto che Rand si sta avviando verso un drammatico incupimento e che in quelle condizioni sar\u00e0 un disastro per lui affrontare l'Ultima Battaglia. Sorilea quindi segue gli Aiel nell'Arad Doman, dove la ritroviamo nel Libro XII, quando si fa mostrare Semirhage prigioniera ed interrogata. Lei \u00e8 l'unica tra l'altro a riuscire a carpire una reazione alla Reietta prigioniera, dando quindi a Cadsuane uno spunto per spezzarne la volont\u00e0. Subito dopo Sorilea si fa mostrare da Cadsaune la \"Banda di Dominazione e gli A'dam\", mostrando di capire la necessit\u00e0 di Cadsuane di volerli studiare, per prevenire le mosse nemiche. Dopo il disastro causato dal trafugamento della Banda di Dominazione, Cadsuane, caduta in disgrazia ed esiliata, chiede aiuto a Sorilea ed alle altre Sapienti per elaborare un nuovo piano, che riporti Rand verso la sua umanit\u00e0. Coinvolgendo Nynaeve riescono cos\u00ec a farlo incontrare con suo padre, Tam al'Thor, scatenando in lui una reazione violenta, ma che a lungo andare porta comunque al successo.\nSuana Dragand.\nSuana Dragand: \u00e8 una Aes Sedai a capo dell'Ajah Gialla. Viene descritta come una persona piuttosto in carne e con il mento squadrato. Suana ha superato i 140 anni ed in passato \u00e8 stata una Adunante per oltre quarant'anni prima di lasciare il seggio e poi diventare capo dell'Ajah, circa una ventina di anni prima dell'inizio della saga. L'appartamento di Suana dentro alla Torre Bianca \u00e8 totalmente occupato da vasi, dove vengono coltivate piante aromatiche e medicinali, quindi, contrariamente a quanto pensato da Nynaeve, non tutte le Sorelle Gialle disprezzano l'erboristeria, anzi, addirittura il loro capo ne \u00e8 una cultrice. \u00c8 uno dei principali personaggi di contorno, con anche alcuni capitoli che vengono narrati o descritti dal suo punto di vista.\nSuana viene descritta per la prima volta a partire dal Libro X quando si dice che, come capo della sua Ajah, si \u00e8 fatta rieleggere nuovamente come Adunante, per prendere il posto di Magla che si \u00e8 recata Salidar, dopo la spaccatura con le ribelli che si oppongono ad Elaida. Nonostante la sua discrezione per\u00f2, gi\u00e0 dal libro precedente, Suana era stata notata da Seaine, mentre si incontrava in segreto con i capi di alcune delle altre Ajah come Ferane, per concordare le loro reciproche mosse; questo perci\u00f2 ha suscitato i sospetti di alcune Adunanti e sorelle, che le avevano viste. Si afferma inoltre che Suana si era personalmente impegnata a favorire i colloqui di pace con le ribelli. Nel corso del libro XII Suana ha un lungo colloquio con Egwene (che dopo la cattura era stata nuovamente ridotta al ruolo di Novizia) e Suana resta cos\u00ec impressionata dalla giovane donna, che le propone, una volta ottenuto lo scialle, di entrare nella sua Ajah, anche se non ha una particolare talento per la guarigione, infatti spiega ad Egwene che essere una Gialla non significa solo guarire, ma anche impegnarsi molto nel rimettere a posto e riaggiustare le cose che si sono rotte (in quel caso la Torre Bianca stessa), una cosa a cui Egwene ha mostrato di dedicarsi con passione. Sempre nel corso del libro XII si viene a scoprire che i capi di cinque Ajah (ad esclusione quindi dell'Ajah Rossa e dell'Ajah Azzurra), dopo essere state colte di sorpresa dalla deposizione di Siuan, dall'elezione di Elaida e poi dallo scoppio della ribellione, avevano deciso di intervenire a proprio favore, elaborando un piano per cercare di riunificare e controllare la Torre; questo piano prevedeva di prendere il controllo della situazione attraverso l'elezione di Adunanti sostitutive giovani e controllabili ed inviando alcune Adunanti tra le ribelli, per cercare di riappacificarle; per\u00f2 alle fine del libro, in un incontro con gli altri capi, una volta preso atto del fallimento dei loro piani, Suana accetta l'idea di far rieleggere Egwene come nuova Amyrlin Seat della Torre riunificata. Nel corso del Libro XIII Suana non compare pi\u00f9 tra le tre Adunanti Gialle nel Consiglio della Torre riunificata dopo lo scisma, ci\u00f2 lascia supporre che sia tornata a ricoprire unicamente l'incarico di Capo della sua Ajah.\nSulin.\nSulin: \u00e8 una \"Fanciulla della Lancia\" relativamente anziana e che ha un ruolo di rilievo in questa Societ\u00e0 Guerriera. Sulin prende particolarmente a cuore la sorte di Rand al'Thor, comanda spesso le scorte di Fanciulle che lo proteggono e quando lui cerca di evitare di metterle in pericolo Sulin gli fa capire il suo errore. Quando Rand si presta a viaggiare a Shadar Logoth con gli Ogier, Sulin incorre in un \"toh\" per organizzare pi\u00f9 in fretta la scorta e quindi in seguito, per rimediare al \"toh\", si veste da cameriera e comincia a servire nel palazzo reale di Caemlyn. Quando Rand a Cairhien viene rapito dalle emissarie di Elaida, Sulin riveste il \"cadin'sor\" e riconquista a Nandera la guida delle Fanciulle che accorrono alla sua liberazione. In seguito Rand la manda ad assistere Perrin nel sud e Sulin aiuta quest'ultimo a ritrovare Faile che \u00e8 stata rapita.\nSumeko Karistovan.\nSumeko Karistovan: \u00e8 un membro particolarmente importante della \"Famiglia\", molto dotata nella Guarigione, dopo Reanne era la seconda pi\u00f9 anziana nel Circolo della Maglia (ha una et\u00e0 compresa tra quella di Kirstian e quella di Reanne, cio\u00e8 tra i 315 e i 411 anni) anche se all'apparenza sembra avere poco pi\u00f9 di trenta anni. Dovette lasciare la Torre Bianca perch\u00e9 da Ammessa aveva fallito nel test per ottenere lo scialle, se l'avesse superato sarebbe diventata una Gialla, infatti Sumeko \u00e8 brava nelle \"Tessiture di Guarigione\", almeno quanto Nynaeve ed ha inventato un suo efficacissimo metodo di cura con tutti e i cinque poteri; rispetto a Reanne, risulta leggermente pi\u00f9 debole nel Potere, ma comunque abbastanza forte da poter aprire \"Tessiture per Viaggiare\" da sola. Dopo la morte di Reanne a Caemlyn, essendo la pi\u00f9 anziana, Sumeko ora avrebbe l'autorit\u00e0 per guidare la Famiglia, ma non ha molta attitudine al comando, perci\u00f2 si contende con Alise la guida di questo gruppo; ha per\u00f2 sviluppato un carattere forte e non si fa pi\u00f9 illusioni sull'autorevolezza delle Aes Sedai, le rispetta ma non porta verso di loro una esagerata deferenza, come facevano in precedenza le altre \"Donne della Famiglia\". Nel corso del Libro XIII Sumeko, poich\u00e9 Egwene ha garantito una nuova chance a chi ha fallito in precedenza, ribadisce il suo proposito di voler tornare alla Torre per tentare di nuovo il test per lo scialle, mentre invece Alise sceglie di accettare l'offerta di Elayne di rimanere a collaborare con lei a Caemlyn; poco dopo Sumeko aiuta Mat ad eliminare il Gholam, aprendo un passaggio per il volo aleggiato dentro il quale viene fatto precipitare il mostro.\nSuroth.\nSuroth Sabelle Meldarath: \u00e8 un'alta Signora Seanchan ed una Amica delle Tenebre. Suroth \u00e8 una donna di bell'aspetto, piuttosto alta e con occhi neri; i lati della sua testa sono completamente rasati, fino a lasciare in cima al suo capo una cresta di capelli neri che vengono fatti crescere all'indietro; infine le unghie dell'indice e del medio, in entrambe le mani, sono tenute molto lunghe e laccate di blu, ad indicare il suo alto rango secondo i costumi dei Seanchan. \u00c8 uno dei principali antagonisti dei protagonisti, con alcuni capitoli che vengono narrati o descritti dal suo punto di vista.\nQuesto personaggio compare per la prima volta nel libro secondo della saga, infatti dopo l'Alto Signore Turak \u00e8 la seconda nella gerarchia dei Seanchan, che sono sbarcati a Falme ed a Capo Toman, durante la prima ondata del \"Ritorno\". Si scopre subito che Suroth \u00e8 un'amica delle tenebre, mentre prende in custodia Egwene al'Vere, quando la ragazza viene ridotta a \"damane\", dopo il tradimento di Liandrin Sedai dell'Ajah Nera. In seguito alla morte dell'Alto Signore Turak e alla sconfitta di Capo Toman, Suroth riesce a riorganizzare le forze Seanchan, assumendone il comando, quindi, con grandissima abilit\u00e0, riesce a conquistare, uno dopo l'altro Tarabon, l'Amadicia ed Ebou Dar. L'avanzata degli eserciti dei Seanchan viene per\u00f2 fermata da Rand al'Thor e dagli Asha'man nell'entroterra di Altara, nonostante Suroth, grazie al suo sistema di spie, abbia alla fine capito che le loro forze non sono molto consistenti. Suroth nel frattempo ha stretto un accordo con il profeta Masema e gli ha rilasciato una carta che gli fornisce ampia discrezionalit\u00e0 di potere. Durante la conquista dell'Amadicia, Suroth ha anche ritrovato Liandrin, ormai completamente schermata da Moghedien e ridotta ad una serva, perci\u00f2 la prende come una sua propriet\u00e0 personale. Suroth stabilisce il suo quartier generale ad Ebou Dar, nel palazzo Tarasin dove stringe amicizia con la regina Tylin e dove accoglie la \"Figlia delle Nove Lune\". All'inizio del libro undicesimo Semirhage informa Suroth che ha sterminato la famiglia imperiale, e che se lei riuscir\u00e0 ad eliminare anche Tuon, potr\u00e0 diventare la nuova imperatrice. Suroth perci\u00f2 organizza una serie di complotti e spedizioni per eliminare l'erede al trono. Nel frattempo, agli ordini di Semirhage, prende accordi con gli inviati di Rand per stipulare una tregua, che in realt\u00e0 \u00e8 una trappola per catturarlo. Alla fine Tuon per\u00f2 riesce a sopravvivere e quando ritorna ad Ebou Dar, riconosciuta la responsabilit\u00e0 di Suroth, la riduce ad una propriet\u00e0 da far vendere all'asta. Nel Libro XII viene rivelato che Suorth \u00e8 stata interrogata ed ha ammesso di aver ricevuto ordini da una Reietta.\nT.\nTakima.\nTakima: Aes Sedai e Adunante dell'Ajah Marrone; ha pelle d'avorio e capelli scuri portati lunghi fino al petto; \u00e8 una sorella relativamente anziana ed esperta, che insegnava storia alla Torre Bianca, ha una memoria formidabile e conosce a memoria quasi ogni legge (tra queste, quella molto importante sulla dichiarazione di guerra); Takima era gi\u00e0 stata una Adunante alla Torre Bianca per nove anni prima dello scisma che ha diviso le Aes Sedai; in seguito si \u00e8 rifugiata a Salidar con le ribelli, dove torna a ricoprire il suo ruolo di Adunante nel nuovo Consiglio delle ribelli (nel Libro XII si scopre per\u00f2 che vi \u00e8 stata inviata dal Capo dell'Ajah, per cercare una riappacificazione con le ribelli). Dopo l'elezione di Egwene a Salidar, Takima si accorda con Lelaine ed altre Adunanti per cercare di limitare la presunta influenza di Sheriam sulla giovane Amyrlin; Takima infatti all'apparenza fa parte della fazione di Lelaine, ma comunque si prodiga per i colloqui di pace ed avversa la dichiarazione di guerra e l'alleanza con gli Asha'man. Nel corso del Libro XII giura sulla Verga di fronte ad Egwene, dimostrando cos\u00ec di non appartenere all'Ajah Nera. Durante il Libro XIII si scopre che Takima \u00e8 riuscita a farsi riconfermare come Adunante della Torre riunificata sotto Egwene; la rivediamo quando partecipa alla convocazione segreta del Consiglio, indetta da Romanda, per limitare i poteri di Egwene e quindi vota no, all'idea di lasciare a quest'ultima il potere di trattare con i sovrani; subito dopo vota per\u00f2 a favore delle modifiche al regolamento per la convocazione del Consiglio stesso.\nTalaan din Gelyn.\nTalaan din Gelyn: apprendista Cercavento di diciannove anni, figlia della Cercavento Caire. Talaan nell'Unico Potere \u00e8 forte quanto Nynaeve (anche se forse ha gi\u00e0 raggiunto tutto il suo potenziale, mentre Nynaeve dovrebbe avere ancora un margine di miglioramento), di conseguenza venne scelta per l'uso della Coppa dei Venti. Trasferitasi a Caemlyn assieme a tutto il suo gruppo, Talaan, in un duello di istruzione, fu capace di battere Nynaeve, riuscendo a schermarla; in seguito per\u00f2 le chiese di portarla alla Torre Bianca, perch\u00e9 non desiderava diventare una Cercavento, bens\u00ec una Aes Sedai. Nynaeve cerc\u00f2 di convincerla del contrario, ma in seguito un'apprendista Cercavento scomparve assieme a Merilille Sedai dell'Ajah Grigia, perci\u00f2 si sospetta che si tratti proprio di Talaan. La cosa viene confermata nel Libro XIV quando troviamo che Talaan ha aderito ad un gruppo di Fautori del Drago. Poco dopo la ritroviamo a Shayol Ghul a combattere al fianco di Cadsuane contro Hessalam ed altri incanalatori nemici.\nTalene Minly.\nTalene Minly: Aes Sedai e anziana Adunante dell'Ajah Verde, depone Siuan ed elegge Elaida come Amyrlin Seat; in seguito \u00e8 la prima Adunante ad essere scoperta come appartenente all'Ajah Nera. All'apparenza \u00e8 molto amabile, bionda di capelli e statuaria, con un'et\u00e0 di circa 150 anni; era una Adunante per le Verdi nella Torre Bianca, che ha votato a favore della deposizione di Siuan e per l'elezione di Elaida ad Amyrlin Seat; Talene \u00e8 stata la prima Nera ad essere scoperta dal gruppo di Seaine e Pevara, che la costringono a svelare tutto ci\u00f2 che sa con la \"sedia dei rimorsi\" e poi a prestare loro un giuramento di fedelt\u00e0 ed obbedienza sulla \"Verga\"; in una riunione con Elaida, Alviarin nota che Talene \u00e8 deferente verso Doesine e Yukiri, perci\u00f2, insospettita da questo comportamento, la convoca di fronte al Supremo Concilio; Talene spaventata non si presenta e si rifugia nei sotterranei sotto la protezione delle altre Adunanti che la controllano e la nascondono, di conseguenza Alviarin fa porre sotto stretta osservazione Yukiri e Doesine; infine Talene, terrorizzata, riesce a fuggire per sempre dalla Torre.\nTalmanes Delovinde.\nTalmanes Delovinde: nobiluomo Cairhienese di alcuni anni pi\u00f9 vecchio di Mat Cauthon, pi\u00f9 basso di lui e asciutto; prima di incontrare Mat, Talmanes era un ufficiale di cavalleria e, come era tipico dei militari del suo paese, porta la fronte rasata ed impomatata. Viene descritto come una persona dal carattere calmo e prudente.\nTalmanes e Mat si incontrano nel corso del Libro V: Mat vorrebbe sottrarsi alla battaglia che si svolge attorno a Cairhien tra gli Shaido e le forze del Drago Rinato, ma alla fine resta coinvolto proprio per cercare di salvare le truppe guidate da Talmanes e da altri, finiti in trappola. Una volta portati vittoriosamente in salvo Talmanes e gli altri diventano inseparabili da Mat, gli giurano fedelt\u00e0 e diventando il nucleo attorno al quale si sviluppa poi la Banda della Mano Rossa. Quindi Talmanes segue tutte le vicende di Mat e della Banda da quel momento in poi, assumendo il comando del Primo Stendardo di Cavalleria. Nel Libro VI, quando Mat deve andare ad Ebou Dar assieme a Nynaeve, Elayne ed altre, lascia il comando della Banda a Talmanes, con l'ordine di scortare da una certa distanza, Egwene, le Aes Sedai ribelli ed il loro esercito, cosa che Talmanes esegue fedelmente. Durante questo inseguimento a distanza, la Banda al comando di Talmanes si ingrossa, reclutando nuovi soldati lungo il cammino, finch\u00e9, sul confine tra l'Andor ed il Murandy, si arriva all'incontro di Egwene con un gruppo di grandi Lord Andorani e Murandyani. Durante quell'evento Talmanes riesce ad avere un breve colloquio con la giovane Amyrlin, pronta a \"viaggiare\" verso Tar Valon; Talmanes capisce quindi che da l\u00ec in avanti deve abbandonare quel rischioso inseguimento e prendere un'altra via, perci\u00f2 decide di rimanere nel Murandy, mettendosi segretamente al servizio di re Reodren e continuando nel frattempo ad ingrossare la Banda con nuovi reclutamenti. Nel corso del Libro XI c'\u00e8 il ricongiungimento tra Mat ed una parte della Banda: Talmanes infatti dal Murandy si dirige in Altara con la parte pi\u00f9 mobile e leggera della Banda, formata prevalentemente dalla cavalleria, lasciando Daerid ed Estean al comando del resto con l'ordine di portarsi in Andor. Mat sfrutta perci\u00f2 ci\u00f2 che ha a disposizione della Banda (compreso un nuovissimo e veloce sistema di caricamento delle balestre, da poco inventato ed adottato da Talmanes), nel corso della sua spettacolare Campagna in Altara contro i Seanchan, per cercare di aprirsi una via di fuga. Durante il viaggio verso l'Andor nel Libro XII, Talmanes resta coinvolto assieme a Mat ed altri, nella Bolla di Male che colpisce il villaggio di Hinderstap ma riesce a salvarsi, quindi attraverso un \"portale di viaggio\", aperto da Verin, la Banda raggiunge Caemlyn, dove la restante parte dell'esercito, guidata da Daerid ed Estean, era gi\u00e0 arrivata. Nel Libro XIII Talmanes accompagna Mat al Palazzo Reale di Caemlyn, per incontrare Elayne e contrattare la costruzione dei \"dragons\" di Aludra; quindi d\u00e0 di nuovo un aiuto fondamentale a Mat durante la sua lotta per sconfiggere il Gholam. Quando in seguito Mat parte per la Torre di Ghenjei, lascia ancora a Talmanes il comando della parte di Banda rimasta accampata al di fuori delle mura di Caemlyn. Nell'epilogo del libro, Talmanes, nella sua tenda nell'accampamento, gioca distrattamente con Olver a \"Volpi e Serpenti\", quando incredibilmente il ragazzino riesce a vincere. Poi Olver apre la lettera di Verin che annuncia l'invasione Trolloc sulla citt\u00e0 attraverso una Porta delle Vie Ogier; turbato Talmanes esce dalla tenda e osserva sconvolto che la capitale dell'Andor \u00e8 gi\u00e0 preda delle fiamme, perci\u00f2 chiama a raccolta le truppe per cercare di evitare che i Trolloc si impadroniscano del deposito dei \"dragons\". Met\u00e0 dell'intero prologo del Libro XIV \u00e8 dedicato a Lord Talmanes che con la Banda si prodiga nel salvare i \"dragons\" e nel far fuggire i profughi da Caemlyn, ormai in preda alle fiamme ed alla Progenie dell'Ombra. Talmanes si assicura dapprima il controllo della porta sud della citt\u00e0 ed ottenuto l'aiuto di un gruppo di mercenari, anche di quella ovest. Durante queste operazioni viene per\u00f2 ferito da un Fade con una spada contaminata, il cui veleno inizia ad ucciderlo lentamente. Viene raggiunto dal Capitano Guybon e da una donna del Kin, che gli spiegano la situazione disperata della citt\u00e0. Assieme raggiungono Aludra che ha salvaguardato i \"dragons\" con l'aiuto di una parte della popolazione. Circondati dai Trolloc, Talmanes decide di abbattere una parte delle mura per assicurarsi una via di fuga. Nel capitolo successivo la notizia di ci\u00f2 che sta accadendo a Caemlyn, raggiunge il Campi di Merrilor ed i primi soccorsi vengono inviati, mentre Talmanes, ormai morente, viene portato al cospetto della regina Elayne e dell'Amyrlin Egwene. Quest'ultima si assicura di persona che Nynaeve lo guarisca. Perci\u00f2, pur con un notevole sforzo, pare che Nynaeve riesca alla fine a salvarlo. Nel corso dell'Ultima Battaglia Talmanes si occupa di comandare i reparti di artiglieria sui vari fronti, trovando infine anche un modo molto intelligente per colpire i nemici da un luogo segreto, sparando attraverso i portali di viaggio, preservando cos\u00ec le artiglierie dagli incanalatori avversari.\nTallanvor.\nIl capitano Martyn Tallanvor \u00e8 un fedele soldato della regina Morgase (ed anche innamorato di lei). Egli l'aiuta a fuggire da Ravhin e la segue in tutte le vicende successive; Morgase arriver\u00e0 a ricambiare il suo amore e i due si sposeranno.\nTam al'Thor.\nTamlin al'Thor: soprannominato Tam, \u00e8 padre adottivo di Rand al'Thor, ex ufficiale tra i Compagni di Illian. Viene descritto come un uomo robusto, di mezza et\u00e0 con i capelli che si stanno ingrigendo, saggio e risoluto.\nNella sua giovinezza Tam fu un valente soldato, divenne uno dei Compagni di Illian e fu capace di guadagnarsi una Spada con il marchio dell'airone sconfiggendo un Maestro Spadaccino davanti a alcuni testimoni. Alla fine della guerra Aiel, mentre infuriava la cosiddetta \"Battaglia delle Mura Lucenti\", Tam trov\u00f2 sulle pendici di Montedrago il neonato Rand, di fianco a sua madre morta, la Fanciulla della Lancia Shayel. Decise di prendersi cura del piccolo e di adottarlo, perci\u00f2, assieme a sua moglie Kari torn\u00f2 nella sua patria, i Fiumi Gemelli, per condurre una dura ma tranquilla vita di campagna. Nel Libro I Tam resta gravemente ferito nel corso dell'attacco Trolloc alla sua fattoria e nel delirio rivela a Rand di non essere il suo vero padre. Preso dalla disperazione per le ferite apparentemente inguaribili di Tam, Rand promette di seguire Moiraine, se quest'ultima riuscir\u00e0 a guarire quello che lui si ostina a credere suo padre; Moiraine lo esaudisce usando l'Unico Potere ed un \"Angreal\", perci\u00f2 Tam si salva dalle ferite ed una volta sveglio, incita Rand a partire. Nel libro IV ritroviamo che Tam, assieme al padre di Mat, Abel Cauthon, si \u00e8 opposto ai Manti Bianchi che sono venuti nei Fiumi Gemelli per cercare Perrin Aybara e che hanno arrestato alcuni dei loro amici. Di conseguenza Tam ed Abel si sono dovuti dare alla macchia. Quando torna anche Perrin, Tam ed Abel lo aiutano a liberare i prigionieri e poi lo convincono a guidare la resistenza contro una nuova armata di Trolloc che ha invaso un'altra volta i Fiumi Gemelli. In questi frangenti Tam mette in mostra le sue capacit\u00e0 militari, imparate quando era ancora giovane. Nel Libro XI ritroviamo Tam, infatti Perrin lo convoca per guidare i suoi uomini nel corso della battaglia di Malden: Tam porta con s\u00e9 molti altri arcieri dai Fiumi Gemelli e comanda vittoriosamente l'esercito di Perrin nel corso della battaglia. In seguito, nel Libro XII, Tam rimane con Perrin dopo la battaglia e gli d\u00e0 alcuni validi consigli. Successivamente Nynaeve scopre dove si trova Tam su ordine di Cadsuane, la quale combina un incontro tra il padre ed il figlio, nella speranza che Rand esca dalla inquietante condizione di cupezza in cui \u00e8 precipitato. L'incontro, nella Pietra di Tear, \u00e8 inizialmente positivo, ma alla fine si risolve in un disastro, quando Tam si lascia sfuggire di essere stato mandato proprio da Cadsuane e Rand, sentendosi raggirato e manovrato, arriva quasi al punto di uccidere suo padre con il Fuoco Malefico; in seguito a questo Tam ha un forte diverbio con Cadsuane, Nynaeve e Min e si preoccupa molto assieme a loro per la sorte di Rand, che se ne \u00e8 andato da solo, apparentemente fuori di senno, per distruggere i Seanchan con il Choedan Kal. Alla fine per\u00f2 questo incontro tumultuoso \u00e8 uno dei fattori che contribuiscono a sbloccare positivamente la situazione psicologica in cui \u00e8 caduto il Drago Rinato. Nel Libro XIII Rand, ormai completamente rinsavito e consapevole del proprio ruolo, ritorna a Tear e riabbraccia commosso Tam, presentandogli ufficialmente Min. Quindi Rand manda Tam con un Asha'man nei Fiumi Gemelli, per raccogliere tutte le forze disponibili, visto che l'Ultima Battaglia si sta avvicinando rapidamente. Nel Libro XIV partecipa all'Ultima Battaglia comandando un gruppo di arcieri dei Fiumi Gemelli ed alla fine del libro lo si vede accendere la pira funebre di Rand assieme a Elayne, Min e Aviendha.\nTamra Ospenya.\nTamra Ospenya: Aes Sedai dell'Ajah Azzurra ed Amyrlin Seat che compare in \"Nuova Primavera\", ma che viene descritta da Siuan e Moiraine, gi\u00e0 nei primi capitoli del Libro II; all'inizio del \"prequel\" Gitara Moroso muore annunciando in una predizione di fronte a Tamra, a Siuan e a Moiraine, la nascita del piccolo Drago Rinato, perci\u00f2 l'Amyrlin ordina alle due Ammesse di mantenere il segreto su quanto hanno appena udito; poco tempo dopo Tamra istituisce una specie di censimento di tutti i nuovi nati, nelle zone attorno a Montedrago e che viene affidato alla cura di tutte le Ammesse; in seguito, una volta raccolti i nomi ed i dati dei neonati, Tamra organizza una ricerca segreta del bimbo, incaricando cinque Aes Sedai, forti e stimate, di cinque Ajah differenti e di sua particolare fiducia; Siuan scopre in seguito che il piano di Tamra \u00e8 stato scoperto dall'Ajah Nera, che perci\u00f2 in segreto la cattura e la tortura, per carpirle informazioni, prima di ucciderla, mascherando il tutto per una morte naturale; anche tutte e cinque le cercatrici di Tamra, una alla volta, vengono eliminate con i loro Gaidin; ma nonostante fosse stata torturata, appare evidente come Tamra sia stata almeno capace di mantenere segreto, il fatto che anche Siuan e Moiraine fossero al corrente della nascita del piccolo Drago; Siuan e Moiraine stimavano molto Tamra e proprio il suo esempio, tra le altre cose, le ha indotte a scegliere di entrare nell'Ajah Azzurra.\nTarna Feir.\nTarna Feir: Aes Sedai dell'Ajah Rossa e Custode degli Annali per l'Amyrlin Elaida a'Roihan. Tarna ha circa 50 anni i capelli biondo pallido e gli occhi azzurro ghiaccio; viene descritta come una sorella fredda e molto distaccata, ma capace e perspicace. Da Novizia ed Ammessa, Tarna aveva avuto un blocco sviluppato come Selvatica e che le impediva di iniziare ad incanalare ad occhi aperti, Galina Casban le ha fatto superare questo blocco picchiandola severamente. \u00c8 uno dei principali personaggi di supporto, con anche alcuni capitoli che vengono narrati o descritti dal suo punto di vista.\nCronologicamente Tarna compare gi\u00e0 nel \"prequel\" \"Nuova Primavera\" dove \u00e8 ancora una Ammessa quando Siuan e Moiraine ottengono lo scialle. Dopo la spaccatura della Torre Bianca per la deposizione di Siuan e l'elezione di Elaida ad Amyrlin Seat, nel Libro V Tarna viene inviata proprio da Elaida come ambasciatrice presso le ribelli a Salidar, ma le sue proposte di riappacificazione vengono accolte con dei temporeggiamenti. Sempre mentre si trova a Salidar, Tarna si reca a visitare Elayne e Nynaeve, cercando inutilmente di convincerle a tornare con lei alla Torre e propone anche a Nynaeve di aiutarla a liberarsi del suo blocco, visto che anche Tarna aveva sofferto dello stesso problema quando era stata pi\u00f9 giovane. Al termine del suo viaggio di ritorno verso Tar Valon, nel Libro X Tarna si trova di fronte all'impossibilit\u00e0 di raggiungere la citt\u00e0, a causa dell'assedio delle ribelli. Perci\u00f2 \u00e8 costretta a sostare nel piccolo villaggio di Dorlan, dove nel frattempo si sono radunante le Aes Sedai sfuggite alla Battaglia dei Pozzi di Dumai ed essendo la pi\u00f9 alta nella gerarchia, ne prende il comando. Laggi\u00f9 viene raggiunta anche da Katerine Alruddin che a sua volta la soppianta nel comando, finch\u00e9 le due finalmente trovano il modo per tornare a Tar Valon, sulla piccola barca di un pescatore del fiume Erinin. Al suo ritorno nella Torre Bianca, Tarna viene nominata come nuova Custode degli Annali da Elaida, poich\u00e9 quest'ultima nel frattempo \u00e8 riuscita a rimuovere Alviarin da quella importante posizione; nel Libro XI Tarna, in cuor suo, accetta malvolentieri questo prestigiosissimo incarico, anche perch\u00e9 non si trova a condividere molto della politica disastrosa di Elaida, alla fine per\u00f2 \u00e8 comunque costretta ad adeguarsi alla situazione e fa del suo meglio per cercare di riparare ai guasti lasciati da Alviarin. In questa veste Tarna assiste al ritorno di Beonin, che era stata mandata tra le ribelli da Elaida come spia e per convincerle a ritornare. Beonin rivela le nuove Tessiture che sono state scoperte e Tarna perci\u00f2 \u00e8 tra le prime ad impararle, ma rimane molto contrariata quando Elaida le ordina di mantenerle segrete a tutte le altre Aes Sedai, perch\u00e9 vuole riservarle solo alle sue fedeli. Inoltre Tarna, dopo aver incontrato diversi Asha'man durante il suo viaggio di ritorno verso Tar Valon, capisce che d'ora in avanti, per le Aes Sedai e soprattutto per l'Ajah Rossa, sar\u00e0 impossibile procedere con gli incanalatori maschi come in precedenza, perci\u00f2 propone coraggiosamente di iniziare a legare alcuni di questi come Custodi; questa proposta viene spiegata in un lungo colloquio all'Adunante Pevara, che la fa sua, riportandola al capo dell'Ajah Rossa, Tsutama Rath, che incredibilmente accetta di portare avanti il piano. Di conseguenza Tarna viene scelta nel gruppo di sei Rosse che si recano alla Torre Nera al seguito di Pevara. Durante l'assenza di Tarna, Elaida perde ulteriormente il polso della situazione nella Torre e senza il suo freno diventa sempre pi\u00f9 dispotica e si appoggia sempre pi\u00f9 a Katerine. Nel corso del Libro XIII Pevara ottiene l'appoggio di Tarna a lasciare al pi\u00f9 presto la Torre Nera legando solo Soldati o Dedicati; ma in seguito Tarna cambia inaspettatamente idea e inoltre Pevara si accorge con orrore che \u00e8 improvvisamente cambiata anche nell'aspetto: il suo sguardo \u00e8 diventato ancor pi\u00f9 freddo e vuoto e descritto come quello di un cadavere, mentre il suo sorriso \u00e8 diventato crudele. Questo fa supporre implicitamente che Tarna, in segreto, sia stata forzatamente convertita all'Ombra da un circolo misto, composto da 13 incanalatori e da 13 Fade. Il fato di Tarna e di altri, convertiti a forza come lei, viene confermato nel corso del XIV Libro.\nTemaile Kinderode.\nTemaile Kinderode: Aes Sedai dell'Ajah Grigia, rivelata come appartenente all'Ajah Nera nel gruppo di Liandrin. Viene descritta come apparentemente fragile, bassa e piccolina, con il viso volpino, capelli scuri e grandi occhi blu; \u00e8 una sorella proveniente da Cairhien; Falion pensa che lei sia molto abile nell'interrogare i prigionieri, solo che vi indugia un po' troppo, infatti \u00e8 molto sadica ed adora torturare a lungo le sue vittime (tra le altre la stessa Liandrin, dopo che \u00e8 stata schermata e punita da Moghedien), tanto che le altre Sorelle Nere, che magari le sono superiori nella gerarchia, la temono e non osano contraddirla troppo. Durante il Libro IX Temaile spia Elayne in \"Tel'aran'rhiod\", nonostante Eldrith glielo abbia proibito. Assieme alle altre, viene infine catturata da Elayne a Caemlyn. Nel corso del Libro XIII Temaile si scontra con Elayne e viene pugnalata a morte da Daved Hanlon nelle prigioni del Palazzo Reale di Caemlyn.\nTenobia.\nTenobia: \u00e8 la regina di Saldea cugina di Faile.\nTeslyn Baradon.\nTeslyn Baradon: Aes Sedai ed ex Adunante dell'Ajah Rossa, resa \"damane\" dai Seanchan per un certo periodo, alleata ed amica di Matrim Cauthon. Teslyn \u00e8 Illianese, ha un'et\u00e0 di circa 160 anni e viene sempre descritta come secca ed ossuta, di brutto aspetto e di carattere asciutto; nonostante questo carattere piuttosto indisponente Teslyn nel Libro XII in modo sorprendente mostra a Mat tutta la sua gratitudine ed amicizia. \u00c8 uno dei principali personaggi di supporto ai protagonisti, con anche alcuni capitoli che vengono narrati o descritti dal suo punto di vista. Teslyn \u00e8 stata Adunante per circa quindici anni e tra i suoi atti pi\u00f9 notevoli in questo ruolo vi sono stati la partecipazione alla deposizione di Siuan Sanche e l'elezione di Elaida ad Amyrlin Seat. Per\u00f2, poco tempo dopo questa elezione, Teslyn viene rimossa dalla sua posizione di Adunante, proprio dalla stessa Elaida, che vuole cos\u00ec dimostrare la propria autorit\u00e0 persino nei confronti della sua Ajah di provenienza; in seguito Elaida la invia ad Ebou Dar, come ambasciatrice della Torre Bianca, il che per Teslyn equivale quasi ad un esilio, perci\u00f2 Teslyn si \u00e8 ripromessa di vendicarsi di Elaida per come \u00e8 stata trattata e per i guai in cui l'ha cacciata. Ad Ebou Dar Teslyn incontra ed avverte Mat di salvaguardare Elayne e Nynaeve dalle mire di Joline ed Elaida, inoltre garantisce alle due giovani sorelle che non interferir\u00e0 nei loro piani con la Coppa dei Venti (arrivando persino a sedare Joline con la radice biforcuta, per impedirle di interferire a sua volta). Teslyn in seguito viene ridotta alla condizione di una \"damane\" (con il nome di Tessy) dai Seanchan, quando questi conquistano Ebou Dar. Assieme ad Edesina, viene per\u00f2 liberata da Mat, che si vuole sdebitare con lei per l'avvertimento ricevuto in precedenza. In seguito, tra le tre Aes Sedai che si trovano nel variegato gruppo di Mat, Teslyn \u00e8 sicuramente quella che collabora con lui con pi\u00f9 solerzia; perci\u00f2 nel Libro XI induce Joline a smettere di tormentarlo e poi lo aiuta come pu\u00f2, durante le battaglie che lui intraprende per aprir loro la strada fuori dall'Altara. Inoltre \"Guarisce\" Egeanin, dopo che questa \u00e8 stata pugnalata dalla fuggitiva \"sul'dam\" Renna. Nel Libro XII Teslyn rimane coinvolta nella \"Bolla di Male\" che colpisce il villaggio di Hinderstap, salvandosi ancora una volta grazie anche all'intervento di Mat. Nel Libro XIII si separa da Mat per tornare a Tar Valon, ringraziandolo profondamente per tutto ci\u00f2 che ha fatto per lei, promettendogli sempre tutto il suo aiuto e garantendogli il suo appoggio incondizionato dentro alla Torre Bianca; per\u00f2, poco prima di andarsene, Teslyn fa ancora in tempo a salvare Mat da un nuovo attacco del \"Gholam\", sollevandolo lontano dal mostro che l'assalta e poi scagliando diversi oggetti contro il \"Gholam\" stesso, cos\u00ec da tenerlo distante. Nel corso del Libro XIV ritroviamo Teslyn con un gruppo di Fautori del Drago, che combattono sulla Piana di Merrilor. Subito dopo Mat sfrutta Teslyn, legata in circolo con altri incanalatori, per aprire un portale e spostare parte del suo esercito sulle Alture Polov, cos\u00ec da prendere di sorpresa i nemici che attaccano.\nTheodrin Dabei.\nTheodrin Dabei \u00e8 una giovane Aes Sedai dell'Ajah Marrone di origine Domanese, con una et\u00e0 di circa 30 anni, \u00e8 piuttosto potente in \"Saidar\", al pari di Sheriam, quindi piuttosto in alto nella gerarchia; nel corso del Libro VI, quando Nynaeve al'Meara ed Elayne Trakand raggiungono le Aes Sedai ribelli a Salidar, Theodrin \u00e8 ancora una Ammessa, anche se pienamente pronta a diventare una Aes Sedai a tutti gli effetti, perci\u00f2 le viene riservata una posizione speciale e superiore a quella di tutte le altre Ammesse (questa posizione viene per\u00f2 riservata anche a Faolain Orande e quindi alle stesse Elayne e Nynaeve); successivamente, sempre a Salidar, su iniziativa di Myrelle, Theodrin cerca di aiutare Nynaeve a superare il suo blocco, ma senza troppo successo, perch\u00e9 lei stessa in passato aveva avuto lo stesso problema. Theodrin viene quindi innalzata allo scialle da Egwene al'Vere, il giorno stesso della sua elezione ad Amyrlin Seat e Theodrin sceglie l'Ajah Marrone, nonostante non abbia ancora potuto affrontare il classico test nel \"ter'angreal\" ovale, custodito nei sotterranei della Torre; questo fatto comporta che la maggior parte delle Aes Sedai non riconosca appieno il suo status come Sorella. Theodrin in seguito giura spontaneamente fedelt\u00e0 ad Egwene, riconoscendone le capacit\u00e0 e perci\u00f2 spia l'Adunante Romanda in nome della giovane Amyrlin; nel XII Libro si scopre che Theodrin \u00e8 stata mandata alla Torre Nera, assieme alla delegazione di Sorelle che devono Legare parecchi Asha'man come Custodi, ma della delegazione non si hanno pi\u00f9 notizie e la presenza di Theodrin tra di loro, in quanto seguace di Egwene, risulta alquanto strana, soprattutto perch\u00e9 le altre Aes Sedai finora non avevano ancora mostrato di riconoscerla come una piena Sorella. Nel Libro XIV ritroviamo Theodrin al di fuori della Torre Nera, dopo che essa \u00e8 stata liberata dall'Ombra. Subito dopo a Thedrin viene lasciato un Soldato Asha'man da legare, ma lei lo cede immediatamente ad un'altra, perch\u00e9 \u00e8 invece attratta dal pieno Asha'man Jonneth, che invece non \u00e8 incluso tra quelli che si possono Legare; perci\u00f2 Theodrin da l\u00ec in poi lo segue ovunque lui vada. Di conseguenza ritroviamo Theodrin nell'Ultima Battaglia a Merrilor, nel gruppo di Pevara, Androl, Jonneth ed Emarin; visto il reciproco attaccamento che si crea tra i due, Pevara si aspetta che ben presto Theodrin e Jonneth si \"Leghino\" a vicenda, proprio come hanno fatto lei stessa ed Androl.\nTherava.\nTherava: \u00e8 la pi\u00f9 autorevole tra la Sapienti Aiel degli Shaido e la sua forza in \"saidar\" \u00e8 davvero notevole. Therava asseconda inizialmente tutti i piani di Sevanna, ma in seguito, di fronte ai ripetuti smacchi, comincia ad orientare le altre Sapienti contro di lei, ottenendo infine di venire consultata prima di importanti decisioni e facendosi anche consegnare la Verga dei Giuramenti, donata da Sammael/Caddar. Therava \u00e8 particolarmente interessata a Galina Sedai che obbliga a giurare sulla Verga e che trasforma nel suo \"gai'shain\" personale, punendola spesso sadicamente. Dopo la disfatta di Malden, Therava si ripromette di raccogliere ci\u00f2 che rimane degli Shaido e di ricondurli nella Triplice Terra.\nThomdril Merrilin.\nThomdril Merrilin: soprannominato Thom, \u00e8 un menestrello ed avventuriero, amico dei protagonisti. \u00c8 un uomo di quasi sessanta anni, con lunghi baffi e capelli candidi, molto abile come musicista, menestrello e giocoliere, ma altrettanto esperto negli intrighi politici. Inoltre \u00e8 molto abile anche a combattere all'arma bianca ed a lanciare coltelli, che sono nascosti in gran numero nelle sue maniche, sotto i suoi vestiti e negli stivali (Thom insegna questa abilit\u00e0 a Matrim Cauthon ed a Min Farshaw). Quando \u00e8 nelle sue vesti di menestrello di strada indossa un mantello svolazzante, formato da molte pezze colorate. \u00c8 uno dei principali personaggi di supporto, con numerosi capitoli che vengono narrati o descritti dal suo punto di vista.\nThom compare gi\u00e0 nei primi capitoli del primo libro della saga, \u00e8 un menestrello giunto per caso nei Fiumi Gemelli, che rimane coinvolto nelle vicende degli altri protagonisti. Scappa perci\u00f2 con loro, passando prima da Baerlon e poi da Shadar Logoth, quindi, quando il gruppo si separa, si accompagna a Mat e a Rand sulla nave di Bayle Domon, fino a Ponte Bianco; sempre sulla nave fluviale, insegna ai due ragazzi un po' di musica e dei trucchi da giocolieri. A Ponte Bianco per\u00f2 deve affrontare un Myrddraal, per permettere ai due ragazzi la fuga e perci\u00f2 viene ritenuto morto. Nel corso della storia si era venuto a sapere che Thom, venti anni prima circa, era stato un Alto Bardo alla corte di Andor. In quelle circostanze aiut\u00f2 la giovane regina Morgase dopo la sua ascesa al trono, eliminando suo marito, Lord Taringail Damodred, che aveva intenzione di sostituirla sul trono; in seguito Thom divenne, per alcuni anni, anche l'amante della regina. La loro relazione fin\u00ec quando il nipote di Thom, Owyn, venne trovato capace di incanalare l'Unico Potere, da alcune sorelle dell'Ajah Rossa, e venne domato illegalmente e lasciato morire. Thom non riusc\u00ec ad impedire la tragedia e litig\u00f2 con Morgase, accusandola di essere un pupazzo della Torre Bianca; arrabbiata di fronte a simili accuse, la regina diede ordine di arrestarlo e giustiziarlo; quindi a Thom, non rest\u00f2 altro che fuggire ed iniziare una ben pi\u00f9 modesta vita come menestrello di strada. Nel secondo libro Rand lo ritrova a Cairhien: Thom \u00e8 sopravvissuto al Myrddraal ma \u00e8 rimasto zoppo, inoltre ha iniziato una nuova vita, con la sua giovane apprendista e amante Dena. Rand lo coinvolge, suo malgrado, negli intrighi della corte cittadina, perci\u00f2 Dena viene uccisa e Thom, grazie alla sua abilit\u00e0 negli intrighi, si vendica provocando addirittura la morte del re, Galldrian Riatin, responsabile del delitto. In seguito, in preda alla disperazione, Thom si rifugia nell'alcol e ricomincia a girovagare di citt\u00e0 in citt\u00e0. Quando, nel terzo libro, Mat fugge dalla Torre Bianca, ritrova Thom in una taverna di Tar Valon, e lo convince ad andare con lui fino a Caemlyn, per portare a Morgase un messaggio di Elayne. I due si spingono in seguito fino a Tear, per cercare di salvare le ragazze loro amiche. Proprio a Tear tutti i personaggi principali, alla fine si riuniscono e Rand \u00e8 finalmente riconosciuto pubblicamente come il Drago Rinato. In quelle circostanze, Thom aiuta Rand a gestire gli intrighi politici di quella citt\u00e0 e sempre laggi\u00f9, comincia la sua intesa con Moiraine, che gli promette di rivelare il nome delle sorelle rosse che hanno domato suo nipote. Thom, assieme a Juilin Sandar, diventa in seguito inseparabile compagno ed assistente di Elayne e Nynaeve, e perci\u00f2 i due le seguono a Tanchico, in Amadicia, nel circo di Valan Luca, a Salidar e ad Ebou Dar. Inoltre Thom instaura uno speciale rapporto, quasi paterno, con Elayne, la figlia della sua vecchia amante Morgase. Ad Ebou Dar si separa da Elayne e Nynaeve e resta in compagnia di Mat. Dunque lo assiste e lo segue nella sua successiva fuga dalla citt\u00e0, finch\u00e9 Mat non libera e sposa Tuon. Sempre in Altara, nel corso del Libro XI, si svela il mistero della lettera che Moiraine aveva lasciato a Thom: lei \u00e8 viva, ma tenuta prigioniera nel mondo parallelo dei 'Finn, solo Thom, Mat ed un altro personaggio sconosciuto, potranno tentare di liberarla. La lettera implica anche che l'intesa tra Thom e Moiraine fosse ben pi\u00f9 profonda di quanto era trasparito fino a quel momento. Nel corso del Libro XII Thom partecipa all'avventura di Mat ad Hinderstap, contribuendo ancora una volta a salvargli la vita. Quindi ritorna a Caemlyn con il resto della Banda della Mano Rossa. Nel Libro XIII Thom, dopo alcune incomprensioni, viene invitato assieme a Mat a palazzo reale, dove viene accolto con molta gioia e commozione da parte di Elayne. Quando anche Perrin visita la citt\u00e0, Thom e Mat lo incontrano e gli raccontano di Moiraine, ottenendo quindi di servirsi di Jur Grady per andare a liberarla alla Torre di Ghenjei. Thom dunque contribuisce a liberarla e dopo la fuga dalla Torre Moiraine gli chiede di sposarla e di diventare il suo nuovo gaidin.\nTiana Noselle.\nTiana Noselle: Aes Sedai dell'Ajah Grigia, \u00e8 una Sorella che viene scelta per ricoprire il ruolo di Maestra delle Novizie presso le ribelli di Salidar, ancor prima che Egwene al'Vere venga eletta come Amyrlin Seat. Tiana non pare essere particolarmente di polso, ad esempio, pur accettando i validi consigli che le offre, Tiana sembra essere sempre un po' intimidita dalla forte personalit\u00e0 della novizia anziana Sharina, che ha anche una notevolissima potenzialit\u00e0 in \"Saidar\". Nel Libro XIII vediamo che Tiana \u00e8 presente nella Torre riunificata, ha perci\u00f2 dimostrato di non essere una Nera, per\u00f2 ha perso il suo ruolo di Maestra delle Novizie in favore di Rosil; quando il Drago Rinato visita la Torre Bianca, Tiana si fa avanti fra la folla che lo osserva, per consegnare a Rand una lettera, probabilmente da parte di Verin.\nTigraine Mantear.\nTigraine era la figlia-erede al trono di Andor e sua madre era la regina Mordrellen. Il suo primo matrimonio fu con il Lord Cairhienese Taringail Damodred, da cui ebbe il suo primo figlio, Galadedrid; dopo che suo fratello Lord Luc scomparve nella Grande Macchia, l'Aes Sedai Gitara Moroso dell'Ajah Azzurra, che era la consigliera personale della regina Mordrellen, istig\u00f2 Tigraine a lasciare il marito ed il piccolo figlio, per attraversare la Dorsale del Mondo e recarsi nella desolazione Aiel. Laggi\u00f9 Tigraine venne soccorsa da alcune Fanciulle della Lancia e decise di unirsi a loro prendendo il nome di Shayel. Nel frattempo Tigraine-Shaiel si innamor\u00f2 del capo-clan Janduin degli Aiel Taardrad. Gi\u00e0 incinta di Rand al'Thor, Shayel torn\u00f2 quindi assieme a Janduin nelle Terre Bagnate per partecipare alla Guerra Aiel. Infine Tigraine/Shayel, portando a compimento tutte le grandi profezie che la riguardavano, giunta sulle pendici di Montedrago durante la Battaglia delle Mura Lucenti, diede vita al Drago Rinato, morendo durante il parto.\nToveine Gazal.\nToveine Gazal: Aes Sedai ed ex Adunante dell'Ajah Rossa. Ha superato i 120 anni, viene descritta come bassa e leggermente abbondante, con una carnagione ramata e lucida, occhi scuri e lunghi e lucidi capelli neri. \u00c8 attraente ma non bella. Rispetto a tante altre rosse, lei stessa confessa di essere attratta dagli uomini piuttosto giovani ed immaturi, e nelle relazione con essi, le piace mantenere la parte dominante. \u00c8 uno dei principali personaggi di supporto, con anche alcuni capitoli o paragrafi che vengono narrati o descritti dal suo punto di vista.\nToveine Gazal \u00e8 una ex Adunante; circa quindici anni prima dell'inizio della saga, assieme alle altre due Adunanti della sua Ajah, Lirene e Tsutama, venne severamente punita e mandata in esilio dall'Amyrlin Seat Marith Jaen, come monito e punizione per l'intera Ajah Rossa, resasi colpevole di domature illegali e forse anche di altri comportamenti illeciti, come il coinvolgimento nell'uccisione della precedente Amyrlin, Sierin Vayu. Toveine viene richiamata dall'esilio da Elaida, dopo che \u00e8 diventata Amyrlin, quindi mandata da quest'ultima a distruggere la Torre Nera al comando di una cinquantina di sorelle; le informazioni ricevute da Elaida sono per\u00f2 scorrette, perci\u00f2 Toveine viene facilmente fermata e catturata da Logain Ablar, che la lega addirittura con un legame da Custode; Toveine perci\u00f2 si ripromette di vendicarsi di Elaida, per i guai in cui l'ha cacciata recentemente e per il fatto che quindici anni addietro, pur essendo altrettanto colpevole, non venne punita assieme a lei; di conseguenza Toveine invia una dettagliatissima lettera all'Altissima dell'Ajah che lei crede sia ancora Galina Casban, sottolineando le colpe di Elaida nell'organizzare la spedizione e rivelando anche che Logain \u00e8 stato recentemente guarito dalla \"Domatura\". Alla Torre Nera Toveine viene maltrattata dalle altre sorelle, perch\u00e9 la ritengono responsabile della loro cattura e solo l'intervento deciso di Logain la salva da gravi conseguenze. La marrone Gabrelle, un'altra sorella catturata e legata come lei da Logain, convince inoltre Toveine a mantenere un atteggiamento collaborativo verso gli Asha'man, cos\u00ec da trovare una via di fuga; inoltre Gabrelle convince Toveine a rinunciare a voler comandare le sorelle della spedizione, che sono state nel frattempo tutte catturate, e di accettare la guida di Desandre e Lemai, le due tra di loro, che risultano pi\u00f9 alte nella gerarchia. Quando Logain se ne va dalla Torre Nera, porta Toveine e Gabrelle con s\u00e9, perci\u00f2 loro due lo seguono in quasi tutti gli eventi successivi. Di conseguenza partecipano alla battaglia contro le orde di Progenie dell'Ombra, che investono la tenuta Pendaloan nell'est di Tear e poi aiutano a liberare i campi dai cadaveri dei nemici abbattuti. Nel corso del Libro XIV si scopre che Logain, Toveine e Gabrelle sono tornati alla Torre Nera e stati catturati da Mazrim Taim e dai suoi seguaci. Toveine viene convertita forzatamente all'ombra, perci\u00f2 Logain quando viene liberato, rilascia il suo legame con lei.\nIl cosiddetto gruppo di Toveine \u00e8 composto dalle cinquanta Aes Sedai, che Elaida manda a distruggere la Torre Nera, sotto la guida appunto di Toveine. Si sa che \u00e8 composto da Sorelle provenienti da tutte le Ajah, tranne l'Azzurra; inoltre si sa che tra di loro non vi sono Sorelle Nere, perch\u00e9 il capo di queste ultime, Alviarin Sedai, temendo che la spedizione si possa concludere con un disastro, evita che le Nere restino coinvolte. La totalit\u00e0 delle sorelle di questa spedizione viene catturata e legata come un Gaidin dagli Asha'man del gruppo di Logain. Inoltre la maggior parte di esse viene in seguito convertita forzatamente all'Ombra, assieme agli Asha'man che le hanno legate.\nTsutama Rath.\nTsutama Rath: Aes Sedai, ex Adunante e capo dell'Ajah Rossa. Ha superato i 120 anni di et\u00e0 e in \"Nuova Primavera\", viene definita bellissima, dagli occhi duri e fieri, con lunghi capelli neri ed un seno prosperoso. \u00c8 uno dei principali personaggi di contorno, con anche alcuni capitoli che vengono narrati o descritti dal suo punto di vista. Tsutama era gi\u00e0 comparsa brevemente nel prequel \"Nuova Primavera\": \u00e8 infatti la settima Adunante a prendere da parte Moiraine nella stessa giornata per parlarle di Cairhien, ma \u00e8 la prima a chiederle esplicitamente se ha mai preso in considerazione di diventare regina di Cairhien lei stessa, in quanto esponente della Casata Damodred. A partire dal settimo libro, si viene a sapere che Tsutama \u00e8 ormai una ex Adunante e che, circa quindici anni addietro, assieme a Lirene e Toveine, venne rimossa dalla sua posizione e severamente castigata e mandata in esilio a lavorare in una fattoria, come monito e punizione per l'intera Ajah Rossa, colpevole di aver compiuto diversi atti illegali. Negli ultimi libri pubblicati si viene a sapere che Tsutama \u00e8 stata richiamata dall'esilio e che quindi \u00e8 stata eletta come Altissima, cio\u00e8 come nuovo capo dell'Ajah Rossa, dopo la scomparsa di Galina Casban. Come Altissima, Tsutama, viene descritta da Pevara come una persona dal nervosismo tenuto a freno a mala pena, molto pi\u00f9 feroce di quanto fosse stata prima dell'esilio e fin troppo amante del lusso, forse perch\u00e9 nei quindici anni di punizione, ha dovuto subire molte privazioni. Comunque Tsutama si dimostra particolarmente aperta e determinata; dopo aver preso atto delle ormai indifendibili e disastrose azioni di Elaida decide di tutelare almeno l'Ajah Rossa, distaccandola da una Amyrlin cos\u00ec compromessa e non garantendole pi\u00f9 un appoggio totalmente incondizionato. Inoltre Tsutama prende atto anche della nuova situazione venutasi a creare con gli incanalatori maschi, perci\u00f2 appoggia l'idea di Tarna Feir di fare legare come Custodi delle Rosse alcuni Asha'man (e nonostante lei non ami affatto il genere maschile), di conseguenza incarica proprio l'Adunante Pevara di raccogliere un adeguato numero di sorelle e di portare a termine questa delicata e pericolosa missione.\nTuon.\nTuon Athaem Kore Paendrag: la Figlia delle Nove Lune, erede designata dell'Impero Seanchan. Viene descritta come bassa di statura, magra e dalla pelle scura, il volto ha forma di cuore e con occhi scuri e penetranti. Il suo ruolo nella societ\u00e0 Seanchan le impone di rasarsi completamente la testa. \u00c8 uno dei principali personaggi di supporto, con anche diversi capitoli che vengono narrati o descritti dal suo punto di vista.\nTuon appare per la prima volta nel corso del nono libro quando, quando la principessa \u00e8 a bordo di una nave della flotta Seanchan, mentre si prepara a sbarcare nella citt\u00e0 di Ebou Dar, recentemente conquistata dalle sue truppe. Nel capitolo viene narrato molto sulla sua personalit\u00e0 e sulle sue capacit\u00e0: anzitutto si scopre che Tuon, nel passato, \u00e8 stata molto abile a prevenire la mortale rivalit\u00e0 delle sue sorelle e cos\u00ec guadagnarsi la fiducia della madre, perci\u00f2 a diventare l'erede designata dell'impero; inoltre viene mostrato che Tuon ha la capacit\u00e0 di fare la \"sul'dam\" (ci\u00f2 significa che potrebbe imparare ad incanalare, una cosa che viene ritenuta abominevole presso i Seanchan). Quella di sul'dam inoltre \u00e8 un'attivit\u00e0 che la principessa pratica spesso (tra l'altro ha salvato un'Aes Sedai che si stava lasciando morire per essere stata ridotta alla condizione di \"damane\"); infine quando nello stesso capitolo si presenta in pubblico, Tuon decide di farlo con un velo in testa e quindi solo come \"Alta Signora Tuon\" e non come erede al trono; Tuon lo fa come gesto di auto punizione, abbassando il proprio status, per essersi comportata in modo sciocco con una \"damane\" (il che avr\u00e0 diverse conseguenze una volta sbarcata, infatti solo i Seanchan sono a conoscenza del suo vero status, cio\u00e8 che lei in realt\u00e0 \u00e8 la \"Figlia delle Nove Lune\", seconda solo all'imperatrice nella loro gerarchia sociale).\nTuon, una volta giunta nel palazzo Tarasin di Ebou Dar, conosce Mat (che \u00e8 diventato l'amante della regina Tylin) e ne rimane incuriosita, anche perch\u00e9 una \"damane\" le ha rivelato una profezia che potrebbe riguardarlo; perci\u00f2 prima si propone di comprarlo come \"da'covale\", mentre successivamente continua ad osservarlo di nascosto. Quando in seguito Mat fugge dalla citt\u00e0, liberando alcune delle Aes Sedai ridotte a \"damane\", Tuon lo sorprende ed interviene, ma viene fatta prigioniera assieme alla sua inseparabile cameriera (e guardia del corpo segreta), Selucia. Tra l'altro, in quei frangenti, Mat pronuncia senza saperlo, met\u00e0 della formula matrimoniale in uso presso i Seanchan, sconvolgendo cos\u00ec non pochi dei presenti. Successivamente Tuon rimane nel gruppo di Mat, nelle sue peregrinazioni in Altara, prima al seguito del circo di Valan Luca, poi nelle sue scaramucce per aprirsi una strada verso il Murandy.\nNel frattempo Mat inizia il suo corteggiamento nei confronti della restia Tuon, che se da un lato \u00e8 molto incuriosita da lui, dall'altro non gli d\u00e0 molti motivi di speranza, se non la promessa di non tentare di scappare. Quando si capisce che la stessa vita di Tuon \u00e8 minacciata da traditori, Mat organizza una spettacolare guerra contro l'intero esercito Seanchan, per aprirsi la strada verso la salvezza; in seguito vengono raggiunti dal fedele generale Furyk Karede, perci\u00f2 Mat lascia a Tuon ogni libert\u00e0 di scelta: solo in quel momento la principessa, che ha potuto apprezzare appieno tutte le qualit\u00e0 di Mat, completa la formula Seanchan di nozze, facendolo suo marito e \"Principe dei Corvi\". In seguito, mentre Mat elimina l'ultimo gruppo di traditori, Tuon ritorna con i suoi fedeli ad Ebou Dar, e l\u00ec scopre che la famiglia imperiale \u00e8 stata completamente sterminata da Semirhage e che quindi \u00e8 diventata la nuova imperatrice. Come atto finale del libro undicesimo, per il suo alto tradimento, Tuon riduce l'Alta Signora Suroth ad una \"da'covale\" che verr\u00e0 presto venduta all'asta.\nNel corso del Libro XII Tuon cerca di tenere uniti i domini dei Seanchan, scossi dalla ribellione nella madre patria e da mille problemi al di qua dell'Oceano. Accetta perci\u00f2 di incontrare il Drago Rinato per stabilire una tregua con lui. Per\u00f2 l'incontro non ha successo e Tuon, pur resistendo valorosamente all'effetto \"ta'veren\" di Rand, in quel momento distorto dalla sua condizione oscura, ne resta comunque molto scossa. Perci\u00f2, dopo aver assunto pienamente la carica di Imperatrice con il nome di Fortuona Athaem Devi Paendrag, decide di fare attaccare la Torre Bianca con un raid di \"to'raken\" volanti e \"damane\", nella convinzione di indebolire la posizione avversaria e di ottenere alcuni vantaggi strategici, come le \"Tessiture per Viaggiare\".\nNel Libro XIII l'Imperatrice Fortuona si fa mostrare dalla \"damane\" Suffa (l'ex Amyrlin Elaida) come si aprono dei portali per viaggiare, annunciando quindi un nuovo attacco contro la Torre Bianca.\nNel Libro XIV Fortuona viene raggiunta da suo marito Mat ad Ebou Dar. Viene cos\u00ec salvata appena in tempo da un attentato compiuto da uomini grigi. Il mattino dopo entrambi vengono raggiunti dal Drago Rinato, che convince l'imperatrice a sottoscrivere la Pace del Drago, con alcune clausole a favore dei Seanchan. Mat e Fortuona quindi portano le truppe Seanchan in soccorso a quelle delle Aes Sedai che combattono in Kandor contro gli Sharani e la Progenie dell'Ombra. Mat arriva giusto in tempo a capire che Gareth Bryne viene manipolato con la Coercizione, da parte dei Reietti, ed impone a tutti di ritirarsi nuovamente a Merrilor, dove combattere l'Ultima Battaglia.\nNel frattempo Fortuona ha una vivace discussione con l'Amyrlin Egwene, sulle filosofie di fondo che i Seanchan e gli altri popoli hanno nei confronti degli incanalatori. Alle fine le due donne stipulano una serie di accordi, corollario alla Pace del Drago, che riguardano proprio come dovranno essere trattati gli incanalatori nelle rispettive zone di influenza. Sempre in Kandor, Fortuona ha modo di conoscere Min Farshaw e le sue straordinarie capacit\u00e0 di predizione, perci\u00f2 la prende con s\u00e9, come nuova \"Voce della Verit\u00e0\".\nDurante le prime fasi dell'Ultima Battaglia a Merrilor, Mat e Fortuona vengono raggiunti da Elayne che li salva da un attacco di Draghkar. Intanto Mat capisce che nel suo centro di comando si nasconde una spia, perci\u00f2 comunica ad Elayne che d'ora in avanti terr\u00e0 per s\u00e9 i piani di combattimento e si accorda con Fortuona per inscenare una lite tra di loro, cos\u00ec da ingannare i nemici che li spiano. Quando il centro di comando viene travolto dagli Sharani, Mat e Fortuona si salvano grazie all'intervento di Min Farshaw e Siuan Sanche, che per\u00f2 muore subito dopo. Quindi i due inscenano la lite programmata e gli eserciti dei Seanchan fingono di ritirarsi dalla battaglia.\nAlcuni dei generali Seanchan per\u00f2, controllati da Moghedien attraverso la Coercizione, cercano di convincere Fortuona a ritirarsi veramente dalla battaglia, che viene ormai data per persa. Min ancora una volta per\u00f2 interviene provvidenzialmente: smaschera Moghedien, che si nasconde tra i So'jhin e convince l'imperatrice che deve tornare a combattere non appena Mat ne faccia richiesta.\nFinalmente arriva l'ordine di Mat di tornare a combattere e i Seanchan contribuiscono cos\u00ec alla disfatta finale dei nemici sui campi di Merrilor. Dopo essere tornato vittorioso anche da Shayol Ghul, Mat regala a Fortuona uno spettacolo di fuochi d'artificio, mentre l'Imperatrice gli annuncia di essere incinta del loro primo figlio.\nTurak.\nTurak di Casa Aladon: \u00e8 un nobile dell'Alto Sangue Seanchan, undicesimo nella linea di successione al trono; Turak compare nel libro secondo quando viene posto alla guida dell'Hailene, il Ritorno dei discendenti di Luthair Paendrag alla terra d'origine, quindi della spedizione e dello sbarco Seanchan a Falme ed a Capo Toman. \u00c8 di alta statura, con occhi scuri, porta i capelli completamente rasati ed inoltre le unghie dell'indice e del medio, in entrambe le mani, sono tenute molto lunghe e laccate di blu. A Falme Turak si intrattiene con il capitano Bayle Domon al quale ha sottratto la sua collezione di rarit\u00e0, compreso uno dei \"sigilli di cuendillar\" (lui era gi\u00e0 in possesso di uno di essi). In seguito Padan Fain si presenta a Turak che gli sequestra la cassa con il Corno di Valere ed il pugnale di Shadar Logoth. Perci\u00f2 Padan Fain cerca di influenzarlo a suo favore ed uccide anche il \"so'jhin\" di Turak. Quando il gruppo di Rand al'Thor penetra nella sua abitazione, Turak ed i suoi uomini li affrontano. Turak \u00e8 un maestro spadaccino con una Spada dell'Airone, ma alla fine Rand riesce a batterlo ed ucciderlo in duello.\nTylee Khirgan.\nTylee Khirgan: generale di stendardo dell'esercito Seanchan. Nel corso del Libro XI Tylee si accorda con Perrin Aybara per attaccare gli Shaido che hanno rapito Faile e che la tengono prigioniera nei pressi di Malden. Il piano viene preparato con molta cura e Tylee e Perrin alla fine sviluppano un forte rispetto reciproco. La successiva Battaglia di Malden si risolve in una completa vittoria: gli Shaido vengono facilmente sbaragliati con poche perdite, centinaia di Sapienti (compresa Sevanna) vengono catturate, inoltre la potenza dell'infido Profeta Masema rimane annichilita. Di fronte a tali successi Tylee viene perci\u00f2 elevata al Basso Sangue. Nel prologo del Libro XII Tylee viene sorpresa da una Banda di Trolloc a poche miglia da Ebou Dar, ma si salva. Perci\u00f2 in seguito si presenta davanti a Tuon, mostrando i resti dei Trolloc; narra quindi del suo coinvolgimento con Perrin e contribuisce infine a convincere Tuon a tentare di stabilire una tregua con il Drago Rinato. Nel Libro XIV Tylee \u00e8 tra gli ufficiali che cercano di convincere l'imperatrice a tornare a combattere l'Ultima Battaglia.\nV.\nVandene Namelle.\nVandene Namelle: Aes Sedai dell'Ajah Verde e gemella di Adeleas Namelle. \u00c8 una delle Aes Sedai pi\u00f9 anziane conosciute (con pi\u00f9 di 250 anni), con i capelli completamente bianchi, non \u00e8 molto forte nel potere, tanto che da sola non pu\u00f2 aprire portali di viaggio; ha una sorella gemella, Adeleas, dell'Ajah Marrone; le due si sono ritirate per anzianit\u00e0 nell'Arafel ed entrambe sono amiche di Moiraine, che nel corso del secondo libro le va a trovare in cerca di informazioni. In seguito le due gemelle aderiscono alla ribellione di Salidar ed accompagnano Elayne Trakand e Nynaeve al'Meara ad Ebou Dar, per la ricerca della Coppa dei Venti; sulla via del ritorno, le due gemelle prendono in custodia la nera Ispan, ma poco prima di giungere a Caemlyn, Adeleas viene assassinata (assieme ad Ispan), perci\u00f2 Vandene si mette alla caccia dell'assassina; otterr\u00e0 vendetta poco prima di restare uccisa lei stessa.\nVarilin.\nVarilin: Aes Sedai e Adunante dell'Ajah Grigia, \u00e8 una sorella con pi\u00f9 di cento anni, snella, molto alta e dalla capigliatura rossa; era Adunante prima della spaccatura della Torre e dopo la deposizione di Siuan e l'elezione di Elaida, Varilin si rifugia tra le ribelli di Salidar, dove riprende la sua posizione di Adunante nel nuovo Consiglio (in seguito si scopre che vi \u00e8 stata inviata dal capo dell'Ajah per cercare di riportare le ribelli alla Torre). Varilin fa apparentemente parte della fazione di Romanda e come la maggior parte delle Adunanti pi\u00f9 anziane si prodiga per i colloqui di pace ed avversa fortemente tutte le iniziative che potrebbero portare altre divisioni, come la dichiarazione di guerra ad Elaida o la proposta di una alleanza con gli Asha'man; in seguito, quando i colloqui di pace iniziano effettivamente ai ponti di Darein, Varilin esautora in pratica Beonin, prendendo al suo posto la guida delle trattative, ma non ottiene molti risultati; nel corso del Libro XII giura sulla Verga dei Giuramenti, di fronte ad Egwene, dimostrando di non appartenere all'Ajah Nera; nel Libro XIII si viene a sapere che Varilin \u00e8 riuscita a mantenere il suo seggio di Adunante nel Consiglio della Torre riunificata, quando partecipa alla convocazione segreta del Consiglio, indetta da Romanda, per limitare i poteri di Egwene e poi vota no all'idea di lasciare a quest'ultima il potere di trattare con i sovrani; subito dopo vota per\u00f2 a favore delle modifiche al regolamento per la convocazione del Consiglio.\nVerin Mathwin.\nVerin Mathwin: personaggio di grande rilievo, \u00e8 una Aes Sedai dell'Ajah Marrone. Ha 151 anni, d'aspetto \u00e8 piuttosto rotondetta, con una faccia squadrata; ha occhi scuri ed un tocco di grigio nei capelli, \u00e8 bassa di statura ed a volte i suoi modi sono materni. Come tutte le marroni pare spesso presa dai propri pensieri, ma in realt\u00e0 risulta sempre ben consapevole di tutto ci\u00f2 che la circonda ed a volte viene descritta, con i suoi occhi sempre guizzanti, come \u201cun uccello pronto a ghermire un verme\u201d. Proviene da Far Madding, una citt\u00e0 dalla quale \u00e8 stata esiliata moltissimi anni prima, per ragioni rimaste ancora sconosciute. Verin, per la sua forza in Saidar, si trova nella fascia medio-alta nella gerarchia delle Aes Sedai (\u00e8 tra quelle che riescono ad aprire da sole un portale abbastanza largo per viaggiare), ma comunque deve mostrarsi deferente nei confronti delle sorelle pi\u00f9 forti ed obbedire loro, ciononostante Verin riesce quasi sempre a perseguire i propri scopi, manovrando abilmente le altre sorelle verso la direzione da lei desiderata o addirittura esercitando di nascosto una debole forma di coercizione. \u00c8 uno dei principali personaggi di supporto, con anche molti capitoli che vengono narrati o descritti dal suo punto di vista.\nFa la sua comparsa nel secondo libro della saga: Verin, dopo aver copiato e tradotto una oscura profezia, \u00e8 l'unica tra tutte le Aes Sedai che accompagnano l'Amyrlin Siuan a Fal Dara, a capire chi sono i tre ragazzi arrivati con Moiraine, e perci\u00f2 di trovarsi di fronte al Drago Rinato. Di conseguenza resta in qualche maniera coinvolta da Siuan e Moiraine nei loro piani, sebbene le due non siano completamente convinte di quanto possano fidarsi di lei. Quando la caccia al Corno di Valere \u00e8 gi\u00e0 iniziata, Verin raggiunge Perrin, Mat e gli Shienaresi, nei pressi del Pugnale di Kinslayer, dicendo di essere stata mandata da Moiraine (cosa successivamente smentita). Il loro gruppo si ricongiunge con Rand a Cairhien e dopo varie vicende sono costretti a seguire Padan Fain fino a Falme, attraverso una Pietra Portale, il cui uso viene in parte spiegato proprio da Verin. Verin affianca Rand nelle sue imprese ma evita alla fine di recarsi a Falme, per il pericolo delle \"damane\" seanchan. Dopo Falme, Verin riconduce a Tar Valon le tre ragazze amiche di Rand (Egwene, Elayne e Nynaeve), Mat per essere guarito e porta con s\u00e9 anche il Corno di Valere. Racconta a Siuan cosa \u00e8 successo ed assieme le due nascondono il Corno, probabilmente dentro la stessa Torre Bianca. Successivamente, su indicazione di Siuan Sanche, consegna ad Egwene i documenti riguardanti le componenti dell'Ajah Nera che hanno compiuto delitti dentro la Torre; di sua iniziativa per\u00f2, Verin consegna alla ragazza anche l'anello ter'angreal per entrare in Tel'Aran'Rhiod, il Mondo dei Sogni (Verin fa questo all'insaputa di tutti, inoltre, in maniera sospetta, non consegna ad Egwene gli appunti riguardanti precedenti esperienze nel Mondo dei Sogni). Nei libri seguenti Verin ed Alanna Sedai si recano nei Fiumi Gemelli per testare le giovani ragazze nell'uso dell'Unico Potere, scoprendo molti talenti tra le giovani. Le due per\u00f2 restano coinvolte nell'arrivo dei Manti Bianchi ed Alanna perde uno dei suoi custodi. Dopo l'arrivo di Perrin e l'attacco di un'orda di Trolloc, le due Aes Sedai aiutano la gente dei Fiumi Gemelli a risolvere i loro problemi, per mettersi infine in viaggio verso Caemlyn con le ragazze. Nella capitale di Andor hanno un incontro turbolento con Rand e Verin manovra abilmente le altre Aes Sedai presenti, per far fallire la missione diplomatica di Salidar. Successivamente Verin \u00e8 nel gruppo di Aes Sedai che raggiunge i Pozzi di Dumai assieme a Perrin, partecipa alla battaglia ed aiuta a liberare Rand, infine \u00e8 tra le prime a giurare fedelt\u00e0 al Drago Rinato. Nel campo Aiel vicino a Cairhien, Verin, utilizzando un piccolo \"angreal\" (tenuto nascosto alle altre sorelle da oltre quaranta anni), induce segretamente le sorelle prigioniere a servire il Drago Rinato (ed in questo modo trasgredisce una legge della Torre Bianca che proibisce la \"coercizione\" usando l'Unico Potere). Dopo l'arrivo di Cadsuane, Verin si aggrega al gruppo di questa Aes Sedai, fino a raggiungere Rand a Far Madding; solo dopo essersi assicurata delle reali intenzioni di Cadsuane (arriva molto vicino ad avvelenarla o narcotizzarla con una fiala di potente sonnifero), Verin l'aiuta e partecipa alle difese durante la battaglia per la Pulitura di \"Saidin\", durante la quale, assieme ad altre sorelle e alla cercavento Shalon, si confronta con la Reietta Graendal. Da come gestisce questa situazione, forse si ottiene indirettamente un indizio che Verin non appartiene all'Ajah Nera. Segue quindi Rand e gli altri nell'est di Tear, partecipa alla battaglia contro l'orda di Trolloc, ma poi se ne va misteriosamente, lasciando a Rand solo una lettera di spiegazioni, molto elusiva. Nel libro XII Verin incontra Mat nel Murandy, spiegando di essere stata spinta dal Disegno ad incontrarsi con lui; gli consegna una misteriosa lettera, con il patto che lui la aprir\u00e0 e la legger\u00e0, se entro un certo periodo di tempo lei non torner\u00e0 da lui, quindi con una tessitura di viaggio trasporta lui e tutta la sua Banda fin nei pressi di Caemlyn. Infine si presenta alla Torre Bianca da Egwene, che \u00e8 appena stata liberata dalle celle sotterranee in cui l'aveva relegata Elaida; Verin le spiega di appartenere all'Ajah Nera e racconta che circa settanta anni prima, si era spinta troppo oltre nelle sue ricerche, perci\u00f2 si era trovata di fronte alla scelta terribile di venire uccisa o di diventare una nera. In tutti questi anni per\u00f2, quando ha potuto, Verin ha sempre aiutato la luce e poich\u00e9 uno dei suoi giuramenti neri le impone di mantenere il segreto fino all'ultima ora dalla sua morte, Verin beve un veleno ad azione lenta e proprio nell'ultima ora di vita, rivela ad Egwene tutti i segreti che ha pazientemente raccolto sull'Ajah Nera, durante tutti quegli anni, compreso un elenco quasi completo di tutti i suoi membri. Mentre Verin muore tra le sue braccia, Egwene ne loda il coraggio e la determinazione. Nel Libro XIII viene svelato che la misteriosa lettera che Verin ha consegnato a Mat, rivelava l'invasione di Caemlyn da parte dell'Ombra, cosa che effettivamente avviene durante l'Epilogo, ma di cui Mat non viene a conoscenza perch\u00e9 fino all'ultimo ha resistito ad aprire la busta. Sembra inoltre che Verin abbia consegnato anche altre lettere: una viene data da Tiana a Rand; un'altra viene data a Galad Damodred; infine una ha indotto Alanna a fuggire di nascosto dalla Pietra di Tear.\nW.\nWelyn Kajima.\nWelyn Kajima: \u00e8 un Asha'man nel gruppo di amici di Logain. \u00c8 un fedele alla fazione di Logain; lega come Custode la Rossa Jenare Sedai, con la quale sembra sviluppare un buon rapporto; nel Libro X Welyn, assieme a Logain e molti altri, raggiunge Rand nell'est di Tear e l\u00ec successivamente partecipa alla battaglia alla Tenuta Pendaloan contro la Progenie dell'Ombra. Nel Libro XI resta nella scorta, mentre Rand si dirige al finto incontro con la \"Figlia delle Nove Lune\", che in realt\u00e0 \u00e8 una trappola di Semirhage. Nel secondo capitolo del Libro XIV Evin rivela ad Androl e Pevara che Welyn \u00e8 appena tornato, inoltre che osservandolo in faccia Welyn e probabilmente anche la sua Jenare, sono stati convertiti forzatamente all'Ombra; successivamente Welyn si reca alla locanda nella Torre Nera, cercando di convincere i presenti che Logain si \u00e8 accordato con Taim; poco dopo si reca nei magazzini di Canler, alla ricerca di vino al seguito di Dobser, ma viene messo fuori combattimento da Pevara.\nY.\nYukiri.\nYukiri: Aes Sedai ed Adunante dell'Ajah Grigia; cacciatrice dell'Ajah Nera; dopo la riunificazione dallo Scisma, mantiene la sua posizione di Adunante, strettamente alleata ad Egwene. Viene descritta come una sorella dagli occhi verdi, che ha un atteggiamento regale ma in realt\u00e0 \u00e8 la figlia di un oste ed ha fama di essere ribelle ed ostinata; il suo Gaidin \u00e8 morto circa una dozzina di anni prima e recentemente Yukiri, visti i pericoli costanti in cui si trova, sta considerando di trovarne un altro. \u00c8 uno dei principali personaggi di supporto ai protagonisti, con anche alcuni capitoli che vengono narrati o descritti dal suo punto di vista. Yukiri \u00e8 una delle Adunanti che alla Torre Bianca partecipano alla deposizione di Siuan Sanche ed all'Elezione di Elaida, ma se ne pente presto. Nella saga vera e propria Yukiri si presenta a partire dal Libro VII, quando assieme alle altre Adunanti Saerin, Doesine e Talene segue Pevara e Seaine nei sotterranei, e le sorprende con la Verga dei Giuramenti. Durante un momento di chiarimento, Pevara e Seaine fanno capire che il loro scopo \u00e8 la caccia all'Ajah Nera. Di conseguenza Yukiri, Doesine e Saerin giurano a loro volta sul \"Ter'angreal\" e si uniscono alle due amiche nella caccia, mentre finalmente viene svelato il primo membro delle Nere, proprio l'Adunante Talene, a cui presto se ne aggiungono altre, come Galina Casban, l'ex capo delle Rosse; alla fine tuttavia le loro indagini giungono ad un punto di stallo e si scopre che la loro caccia era nata da una sbagliata interpretazione dell'originale ordine di Elaida, che quindi \u00e8 sospettabile lei stessa di essere una Nera. Nel frattempo Yukiri partecipa ad un incontro con Elaida per richiedere di accettare i colloqui di pace con le ribelli ai ponti di Tar Valon (ed in questa occasione Alviarin nota come Talene si mostri deferente nei confronti di Yukiri e Doesine); nel Libro XII assieme alle altre Adunanti cacciatrici, si incontra con Egwene e poi la appoggia pi\u00f9 volte; tra l'altro Yukiri assiste sconvolta alla cena con Elaida in cui Egwene viene da quest'ultima pesantemente battuta, perci\u00f2 \u00e8 tra quelle che prendono l'iniziativa di punire Elaida stessa; alla fine del libro Yukiri \u00e8 quindi nel gruppo di Adunanti che elegge nuovamente Egwene come nuova Amyrlin Seat della Torre riunificata. Nel Libro XIII Yukiri rimane nel gruppo di Adunanti pi\u00f9 fedeli ad Egwene, la quale affida proprio a lei ed a Seaine il compito di riuscire a capire come Mesaana abbia potuto aggirare la Verga dei Giuramenti. In seguito Yukiri arriva giusto in tempo per votare a favore della concessione ad Egwene del potere di trattare direttamente con i sovrani, poi, subito dopo vota a favore della riforma sulle regole per la convocazione del Consiglio della Torre. Nello stesso libro partecipa al test di Nynaeve per diventare Aes Sedai ed alla fine vota in suo favore. Poco tempo dopo Yukiri \u00e8 una delle tre sorelle scelte da Egwene per il suo incontro segreto in Tel'Aran'Rhiod, per stabilire degli accordi di alleanza con le Sapienti Aiel e le Cercavento. Nel corso del Libro XIV Yukiri si trova per la maggior parte del tempo nel centro di comando delle Aes Sedai assieme a Siuan e Gareth Bryne, dove segue le varie operazioni di guerra. Tra l'altro inventa un Portale che si apre in orizzontale e che si rivela molto utile per spiare i nemici dall'alto o per osservare direttamente il campo di battaglia. Quando il campo delle Aes Sedai viene distrutto dall'attacco a sorpresa degli Sharani, Yukiri salva Siuan e Gareth buttandosi con loro dentro al portale e poi attutendo la caduta con un'altra tessitura sperimentale. Alla fine del libro Yukiri \u00e8 tra le Adunanti che chiedono a Cadsuane di diventare la nuova Amyrlin Seat.\nZ.\nZaida din Parede Ali Nere.\nZaida din Parede Ali Nere: ambasciatrice degli Atha'an Miere, appartiene al Clan Catelar di cui era anche la Maestra delle Onde, la sua Cercavento \u00e8 Shielyn (vedi sotto). Venne sbarcata da Harine ad Aringill ed inviata via terra Caemlyn come ambasciatrice presso il Drago Rinato, ma non riusc\u00ec mai ad incontrarlo, sia perch\u00e9 quando lui era in citt\u00e0, non venne mai ricevuta, sia poi per i continui spostamenti di Rand da una citt\u00e0 all'altra. In seguito per\u00f2, al palazzo reale di Caemlyn Zaida riusc\u00ec ad incontrare Elayne e Nynaeve, di ritorno dalla loro missione in Altara, con la Coppa dei Venti e numerose Cercavento al seguito. Perci\u00f2 Zaida, essendo la pi\u00f9 alta in grado, si assunse il controllo degli accordi stipulati dalle Aes Sedai con la Maestra delle Navi. Di conseguenza ottenne la custodia della Coppa dei Venti e che alcune Aes Sedai iniziassero ad istruire le Cercavento sull'uso dell'Unico Potere. Zaida inoltre stipul\u00f2 un accordo commerciale con Elayne per permettere l'approvvigionamento della capitale assediata, utilizzando le Cercavento per aprire portali di viaggio in cambio di un miglio quadrato di terreno a completa disposizione del suo popolo. Quando giunse la notizia della morte di Nesta din Raes ad Ebou Dar, ad opera dei Seanchan, Zaida si rec\u00f2 ad Illian alla riunione del suo Popolo. Il suo comportamento venne giudicato positivamente e perci\u00f2 venne eletta dalle altre Maestre delle Onde come la loro nuova sovrana, cio\u00e8 la Maestra delle Navi. Logain, in qualit\u00e0 di ambasciatore del Drago Rinato si rec\u00f2 in seguito a visitarla nel corso del libro undicesimo, per ottenere che venissero rispettati gli accordi stipulati da Harine. Durante questo incontro viene annunciata la triste sorte del popolo degli Amayar."}
{"id": "3058294", "revid": "45927", "url": "https://it.wikipedia.org/wiki?curid=3058294", "title": "Prunbianco", "text": ""}
{"id": "3058296", "revid": "124123", "url": "https://it.wikipedia.org/wiki?curid=3058296", "title": "Emese Tak\u00e1cs", "text": "Biografia.\nAi campionati europei di scherma ha conquistato una medaglia di bronzo nella gara di spada a squadre a Bolzano nel 1999.\nPalmar\u00e8s.\nIn carriera ha conseguito i seguenti risultati:"}
{"id": "3058298", "revid": "767487", "url": "https://it.wikipedia.org/wiki?curid=3058298", "title": "Volkmar Andreae", "text": "Biografia.\nStudi\u00f2 inizialmente con Karl Munzinger, poi dal 1897 al 1900 studi\u00f2 a Colonia presso il conservatorio. \nEbbe come maestri Fritz Brun, Franz W\u00fcllner e Friedrich Wilhelm Franke. \nA partire dal 1902 assunse la direzione di vari cori: Gemischten Chores Z\u00fcrich, (fino al 1949), Stadts\u00e4ngerverein Winterthur dal 1902 al 1914 e il M\u00e4nnerchores Z\u00fcrich 1904 al 1914.\nDiresse l'Orchestra della Tonhalle di Zurigo dal 1906 al 1949. \nNella sua attivit\u00e0 di compositore realizz\u00f2 un concerto per oboe e molto altro.\nNel 1914 avviene la prima assoluta della sua tragedia \"Ratcliff\" a Duisburg, nel 1919 della sua Sinfonia in do maggiore op. 31 a Zurigo, nel 1924 di \"Abenteuer des Casanova\" e nel 1929 di \"M\u00fcsik f\u00fcr Orchester\" op. 35 a Zurigo. \nNel 1926 dirige la prima assoluta di \"Psalmus hungaricus\" di Zolt\u00e1n Kod\u00e1ly all'Opernhaus Z\u00fcrich e nel 1946 del Concerto per oboe di Richard Strauss a Zurigo."}
{"id": "3058299", "revid": "1522738", "url": "https://it.wikipedia.org/wiki?curid=3058299", "title": "Amys", "text": ""}
{"id": "3058300", "revid": "210951", "url": "https://it.wikipedia.org/wiki?curid=3058300", "title": "Amathera", "text": ""}
{"id": "3058303", "revid": "599013", "url": "https://it.wikipedia.org/wiki?curid=3058303", "title": "Pawel Warzycha", "text": "Biografia.\nNei campionati europei di scherma ha conquistato una medaglia d'oro a Plovdiv nel 1998, nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3058304", "revid": "287204", "url": "https://it.wikipedia.org/wiki?curid=3058304", "title": "TD Waterhouse Cup 2003", "text": "Il TD Waterhouse Cup 2003 \u00e8 stato un torneo di tennis giocato sul cemento. \u00c8 stata la 23\u00aa edizione del TD Waterhouse Cup, che fa parte della categoria International Series nell'ambito dell'ATP Tour 2003. Il torneo si \u00e8 giocato a Long Island negli USA, dal 18 al 24 agosto 2003.\nCampioni.\nSingolare maschile.\n Paradorn Srichaphan ha battuto in finale James Blake 6\u20132, 6\u20134\nDoppio maschile.\n Robbie Koenig / Martin Rodriguez hanno battuto in finale Martin Damm / Cyril Suk 6\u20133, 7\u20136"}
{"id": "3058305", "revid": "767487", "url": "https://it.wikipedia.org/wiki?curid=3058305", "title": "March of the Saint", "text": "March of the Saint \u00e8 il primo album in studio del gruppo musicale statunitense Armored Saint, pubblicato nel 1984."}
{"id": "3058313", "revid": "88740", "url": "https://it.wikipedia.org/wiki?curid=3058313", "title": "Volpe (disambigua)", "text": ""}
{"id": "3058316", "revid": "767487", "url": "https://it.wikipedia.org/wiki?curid=3058316", "title": "Tomasz Stusi\u0144ski", "text": "Biografia.\nNei campionati europei di scherma ha conquistato una medaglia d'oro a Plovdiv nel 1998, nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3058319", "revid": "767487", "url": "https://it.wikipedia.org/wiki?curid=3058319", "title": "The Hot Spot - Il posto caldo", "text": "The Hot Spot - Il posto caldo (\"The Hot Spot\") \u00e8 un film del 1990 diretto da Dennis Hopper, tratto dal romanzo \"Hell Hath No Fury\" di Charles Williams.\nTrama.\nHarry Madox giunge in una cittadina del Texas e trova lavoro come venditore di automobili presso l'autosalone diretto da George Harshaw. Qualche giorno dopo fa la conoscenza di Gloria Harper, una graziosa impiegata con la quale si reca da un cliente insolvente per ritirargli la macchina: l'uomo \u00e8 Frank Sutton, un sinistro individuo dal quale comunque la ragazza riesce a farsi pagare la rata; Harry sospetta che tra loro possa esserci una sorta di accordo ma questo non gli impedisce di iniziare a corteggiarla.\nContemporaneamente Harry intreccia una relazione con Dolly, la moglie di Harshaw, una donna annoiata e dissoluta che il marito lascia spesso sola, progettando allo stesso tempo di rapinare la banca della citt\u00e0, che, durante la pausa pranzo, resta semi incustodita; allo scopo egli provoca un incendio con un congegno a tempo in un edificio a poca distanza dalla banca e, mentre gli impiegati escono per vedere le fiamme, entra e, dopo avere immobilizzato il direttore Julian Ward, svuota la cassaforte e le casse ma, prima che possa uscire, la sua presenza viene \"avvertita\" da un anziano non vedente.\nHarry riesce ad uscire e, prima di nascondere i soldi, salva un uomo rimasto intrappolato dentro l'edificio in fiamme sotto gli occhi di Gloria, la quale, gi\u00e0 affascinata da lui, inizia a cedere alla sua corte ma viene arrestato dallo sceriffo dopo che il direttore gli ha riferito di essersi lasciato sfuggire con lui un'informazione sul malfunzionamento dei sistemi di allarme; Harry viene anche identificato dall'anziano cieco ma, dopo che il fermo si \u00e8 tramutato in arresto, Dolly gli fornisce un alibi sostenendo di averlo visto all'incendio prima della rapina alla banca, facendolo rilasciare.\nGloria ed Harry ricominciano a vedersi ma Sutton, dopo averli incontrati, si allontana da solo con lei e la ragazza conferma i sospetti di Harry, riferendogli di avere delle questioni in sospeso che solo lei pu\u00f2 risolvere, ed egli viene a sapere da Lon Gulick, l'altro venditore di Harshaw, che una volta Sutton lavorava per lui e contemporaneamente Dolly lo costringe a continuare a vederla, sotto la minaccia del ricatto della modifica della sua testimonianza, confidandogli che il marito ha gi\u00e0 subito due infarti e che il terzo gli sar\u00e0 fatale, facendo intendere di volersene liberare con il suo aiuto.\nGloria confida ad Harry la ragione del suo rapporto con Sutton e del ricatto che da un anno le fa subire: una sua presunta storia omosessuale, di cui l'uomo possiede delle fotografie, e che l'ha costretta, per trovare denaro, a rubare ad Harshaw. Harry si reca a casa di Sutton e lo aggredisce per indurlo a lasciare perdere ma, immediatamente dopo, viene raggiunto da Dolly che gli dice che in nessun caso gli permetter\u00e0 di scaricarla per Gloria e, la sera stessa, dopo avere legato il marito per avere con lui un violento rapporto sessuale, lo informa dei suoi rapporti con Harry, provocandogli l'infarto fatale.\nSutton il giorno dopo si reca all'autosalone e ricatta Harry, sostenendo di averlo visto prima dell'incendio, ma questi, la sera stessa, si reca a casa di Sutton e, dopo averlo sorpreso a letto con una donna che immediatamente scappa, lasciando tuttavia le scarpe che Harry pensa di riconoscere come quelle di Gloria, lo uccide, lasciando nella sua casa i soldi della rapina, simulandone successivamente il suicidio e gettando in un lago le scarpe.\nLo sceriffo chiude il caso ed informa Harry di un premio di 25.000 dollari per chi avesse aiutato a risolvere il caso. La vicenda sembra chiusa ed Harry chiede a Gloria di sposarlo e di partire insieme per i Caraibi, la ragazza accetta ma Dolly, dopo avere informato Harry della morte del marito, li convoca insieme a casa sua e mostra ad entrambi una lettera, di cui il suo avvocato possiede una copia, in cui accusa lui della rapina alla banca e dell'omicidio di Sutton e lei che \u00e8 a conoscenza dei suoi furti in ufficio per pagare Sutton, sostenendo che \u00e8 stato Harry ad informarla.\nIn quel momento Harry si rende conto che era Dolly la donna in compagnia del delinquente la sera prima e che \u00e8 stata lei ad informarlo su quello che succedeva ma la fiducia di Gloria nei suoi confronti \u00e8 scomparsa, ed il ricatto di Dolly li costringe a lasciarsi ed a legare Harry per sempre a lei."}
{"id": "3058324", "revid": "1305772", "url": "https://it.wikipedia.org/wiki?curid=3058324", "title": "White Lake", "text": ""}
{"id": "3058331", "revid": "767487", "url": "https://it.wikipedia.org/wiki?curid=3058331", "title": "Andr\u00e1s D\u00e9csi", "text": "Biografia.\nNei campionati europei di scherma ha conquistato una medaglia d'argento a Danzica nel 1997, nella gara di sciabola individuale.\nPalmar\u00e8s.\nIn carriera ha conseguito i seguenti risultati:"}
{"id": "3058334", "revid": "743200", "url": "https://it.wikipedia.org/wiki?curid=3058334", "title": "BCR Open Romania 2003", "text": "Il BCR Open Romania 2003 \u00e8 stato un torneo di tennis giocato sulla terra rossa. \u00c8 stata l'11\u00aa edizione del BCR Open Romania, che fa parte della categoria International Series nell'ambito dell'ATP Tour 2003.\nSi \u00e8 giocato all'Arenele BNR di Bucarest in Romania, dall'8 settembre al 14 settembre 2003.\nCampioni.\nSingolare.\n David S\u00e1nchez ha battuto in finale Nicol\u00e1s Mass\u00fa 6\u20132, 6\u20132\nDoppio.\n Karsten Braasch / Sargis Sargsian hanno battuto in finale Simon Aspelin / Jeff Coetzee 7\u20136(7), 6\u20132"}
{"id": "3058335", "revid": "198326", "url": "https://it.wikipedia.org/wiki?curid=3058335", "title": "Formile", "text": ""}
{"id": "3058341", "revid": "92723", "url": "https://it.wikipedia.org/wiki?curid=3058341", "title": "DISC", "text": "Il test di autovaluzione DISC fu sviluppato da John Geier basandosi sul lavoro del 1928 dello psicologo William Moulton Marston e sulla lista di comportamenti originalmente ideata da Walter V. Clarke.\nStoria.\nIl DISC \u00e8 un modello comportamentale in quattro quadranti basato sul lavoro di William Moulton Marston (1893-1947) per esaminare il comportamento degli individui nel loro ambiente o in una particolare situazione. Si concentra, quindi, sugli stili e le preferenze del comportamento stesso.\nIl sistema delle dimensioni dei comportamenti osservabili \u00e8 conosciuto come linguaggio universale dei comportamenti. I ricercatori hanno scoperto che le caratteristiche del comportamento possono essere raggruppate in quattro principali \"stili di personalit\u00e0\" e tendono ad esibire specifiche caratteristiche comuni a quel particolare stile. Tutti gli individui possiedono tutti e quattro gli stili, quello che differisce \u00e8 l'importanza che ogni caratteristica ha nell'individuo.\nQuesti stili comportamentali possono essere visti come gradazioni di grigio, piuttosto che come bianco o nero, e all'interno di ogni persona c'\u00e8 una sovrapposizione di diversi stili comportamentali. La denotazione di queste sovrapposizioni inizia dalla caratteristica primaria (o prevalente), seguita dalla secondaria e cos\u00ec via.\nMetodo.\nIl test permette di classificare quattro aspetti comportamentali testando le caratteristiche personali rispetto a degli aggettivi caratteristici.\nDISC \u00e8 un acronimo per:\nQueste quattro dimensioni possono essere raggruppate in una griglia con \"D\" e \"I\" nella parte alta, che rappresentano gli aspetti estroversi della personalit\u00e0, mentre \"C\" e \"S\" in basso rappresentano gli aspetti pi\u00f9 introversi. \"D\" e \"C\" condividono il lato sinistro del quadrato rappresentando gli aspetti di attenzione agli obiettivi, mentre \"I\" e \"S\" sono sulla parte destra rappresentando gli aspetti sociali. In questa matrice, le dimensioni verticali rappresentano i fattori di \"Autoaffermazione\" o \"Passivit\u00e0\", mentre le dimensioni orizzontali rappresentano i fattori di \"Apertura\" o \"Circospezione\" del carattere.\nIl modello dei 4 fattori comportamentali D, I, S, C, \u00e8 poi stato sviluppato, da John G.Geier che ha descritto come le percezioni di una persona (di S\u00e9, degli Altri, dell'Ambiente) possano contribuire a caratterizzare differenti strategie di comportamento. Il modello descrive le possibili combinazioni dei quattro fattori DISC che lo caratterizzano in rapporto alle condizioni di contesto in cui le strategie possono meglio manifestarsi.\nJohn G.Geier ha sviluppato, nel corso delle sue ricerche, la \"Psicologia della Responsabilit\u00e0\" che attribuisce particolare rilevanza alla consapevolezza di s\u00e9 e al valore delle differenze. Sulla base di queste ricerche ha contribuito a favorire \"l'apprendimento consapevole\" attraverso la realizzazione di \"strumenti di apprendimento\" che hanno trovato ampia applicazione, negli ultimi decenni, in oltre 40 milioni di persone in tutto il mondo, nelle principali aree di attivit\u00e0 nelle quali la centralit\u00e0 della persona e del rapporto tra persone assume un ruolo fondamentale.\nJohn G. Geier (nel suo fondamentale lavoro \"Energetics of Personality\", Aristos Publishing House, 1989) si \u00e8 mosso partendo dagli studi di W. M. Marston (Emotions of Normal People, 1928, London: Hartcourt, Brace &amp; Co.) che per primo aveva delineato un modello descrittivo dei comportamenti basato su 4 dimensioni per svilupparlo progressivamente e tradurlo in numerosi strumenti di autodiagnosi."}
{"id": "3058348", "revid": "463126", "url": "https://it.wikipedia.org/wiki?curid=3058348", "title": "Carbamati", "text": ""}
{"id": "3058349", "revid": "599013", "url": "https://it.wikipedia.org/wiki?curid=3058349", "title": "Elisabeth Knechtl", "text": "Biografia.\nAi campionati europei di scherma ha conquistato una medaglia d'argento nella gara di spada individuale a Lisbona nel 1992.\nPalmar\u00e8s.\nIn carriera ha conseguito i seguenti risultati:"}
{"id": "3058352", "revid": "767487", "url": "https://it.wikipedia.org/wiki?curid=3058352", "title": "Thailand Open 2003", "text": "Il Thailand Open 2003 \u00e8 stato un torneo di tennis giocato sul cemento indoor. \u00c8 stata la 1\u00aa edizione del Thailand Open, che fa parte della categoria International Series nell'ambito dell'ATP Tour 2003. Si \u00e8 giocato all'Impact Arena di Bangkok in Thailandia, dal 27 al 29 settembre 2003.\nCampioni.\nSingolare.\n Taylor Dent ha battuto in finale Juan Carlos Ferrero 6\u20133, 7\u20136(5)\nDoppio.\n Jonathan Erlich / Andy Ram hanno battuto in finale Andrew Kratzmann / Jarkko Nieminen 6\u20133, 7\u20136(4)"}
{"id": "3058353", "revid": "287204", "url": "https://it.wikipedia.org/wiki?curid=3058353", "title": "Walter Dexel", "text": "Biografia.\nWalter Dexel \u00e8 considerato uno tra i massimi esponenti dell'avanguardia europea del Novecento. Ader\u00ec dapprima alla corrente del movimento costruttivista e alla Bauhaus influenzando in seguito anche lo sviluppo del movimento De Stijl.\nPittore autodidatta, dopo la laurea nel 1912 parte per un lungo viaggio di istruzione che lo porter\u00e0 in Italia, a Parigi e a Berlino, dove entra in contatto con i protagonisti delle avanguardie storiche. Nel 1914 tiene la sua prima mostra personale, di matrice cubista, presso la Galerie Dietzel di Monaco di Baviera e collabora con L\u00e1szl\u00f3 Moholy-Nagy.\nA partire dagli anni venti si lega al costruttivismo e inizia un'amicizia profonda con il pittore olandese Theo van Doesburg che subir\u00e0 da lui una forte influenza. \nPer oltre 10 anni docente a Magdeburgo presso la Kunstgewerbeschule viene allontanato dall'insegnamento dal governo nazista che lo identifica come esponente dell'arte degenerata.\nNel dopoguerra, dopo anni di grande difficolt\u00e0, viene celebrato come uno dei maggiori artisti tedeschi e riprende l'attivit\u00e0 artistica, che proseguir\u00e0 sino alla morte, avvenuta nel 1973.\n\u00c8 stato anche grafico, tipografo, scenografo, fotografo. Alcuni dei suoi libri e delle sue pubblicazioni sono considerate ancora oggi fondamentali per comprendere la cultura delle avanguardie tra le due guerre."}
{"id": "3058365", "revid": "486946", "url": "https://it.wikipedia.org/wiki?curid=3058365", "title": "Gruppo formilico", "text": ""}
{"id": "3058369", "revid": "124364983", "url": "https://it.wikipedia.org/wiki?curid=3058369", "title": "Nietta Mordeglia", "text": "Biografia.\nGiovanissima, nel 1912 entr\u00f2 nella \"Compagnia Drammatica Italiana\" di Tina Di Lorenzo e Armando Falconi presso il Teatro Manzoni di Milano, dove incontr\u00f2 Febo Mari, al quale presto si leg\u00f2 sentimentalmente.\nNel 1916 debutt\u00f2 nel cinema con l'interpretazione nel film \"Cenere\" con Eleonora Duse, diretta e accanto al compagno, cos\u00ec come anche negli altri sei film, soprattutto ne \"Il fauno\", dove interpret\u00f2 il ruolo della protagonista femminile.\nNegli anni trenta entr\u00f2 all'EIAR come attrice, e nel 1938 spos\u00f2 il compagno Febo Mari.\nA partire dal dopoguerra fu attrice e anche regista presso la Compagnia di prosa di Torino della RAI.\nApparve per l\u2019ultima volta nel ruolo di una vecchia e nobile dama nello sceneggiato \"Una donna\" per la regia di Gianni Bongioanni del 1977 e con protagonista Giuliana De Sio."}
{"id": "3058376", "revid": "287204", "url": "https://it.wikipedia.org/wiki?curid=3058376", "title": "Campionati europei di atletica leggera 2010 - 400 metri ostacoli maschili", "text": "La competizione si \u00e8 svolta tra il 28 ed il 31 luglio 2010.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\n1\u00ba turno.\nPassano i primi 4 in ogni batteria (Q) e i 4 migliori tempi (q)\nSemifinali.\nSono ammessi in finale i primi 3 di ogni semifinale e i migliori 2 tempi."}
{"id": "3058378", "revid": "1048993", "url": "https://it.wikipedia.org/wiki?curid=3058378", "title": "Antonella Giannini", "text": "Biografia.\nConosciuta per essere la doppiatrice abituale di Frances McDormand e di attrici come Anjelica Huston, Sissy Spacek, Linda Kash, Jessica Walter, Mimi Rogers, Patricia Clarkson, Liza Minnelli (in \"Prima o poi s...vengo!\"), Sela Ward, Aida Turturro, Jane Wymark in alcune stagioni della serie televisiva \"L'ispettore Barnaby\" e Helen Mirren nella miniserie TV \"Elizabeth I\".\nVita privata.\n\u00c8 sposata con il collega doppiatore Lucio Saccone."}
{"id": "3058381", "revid": "287204", "url": "https://it.wikipedia.org/wiki?curid=3058381", "title": "How Great Thou Art (Elvis Presley)", "text": "How Great Thou Art \u00e8 un album di Elvis Presley, completamente costituito di brani gospel a tematica religiosa, pubblicato dalla RCA Records in mono e stereo, num. di catalogo LPM/LSP 3758, nel febbraio 1967 negli Stati Uniti.\nDescrizione.\nLe sedute di registrazione ebbero luogo nello Studio B della RCA a Nashville, Tennessee, il 25, 26, 27, e 28 maggio 1966. L'album raggiunse la posizione numero 18 della classifica di \"Billboard\". Il disco ha vinto un Grammy Award nel 1967 nella categoria Best Sacred Performance (Miglior interpretazione di musica sacra). Il 13 ottobre 2010 \u00e8 stato certificato triplo platino dalla RIAA.\nLa chiesa raffigurata in copertina alle spalle di Presley \u00e8 la \"First Church of Christ\", situata a Sandwich, Massachusetts.\nNel 2008, la Sony Music ha ristampato l'album rimasterizzato in formato CD con l'aggiunta di tre bonus track. Le prime due erano state precedentemente pubblicate su singolo nel 1968, e la terza \u00e8 uno scarto dalle sessioni agli American Sound Studio del 1969."}
{"id": "3058384", "revid": "1793900", "url": "https://it.wikipedia.org/wiki?curid=3058384", "title": "White River", "text": ""}
{"id": "3058387", "revid": "4175", "url": "https://it.wikipedia.org/wiki?curid=3058387", "title": "White Rock", "text": ""}
{"id": "3058389", "revid": "76652", "url": "https://it.wikipedia.org/wiki?curid=3058389", "title": "Tinejdad", "text": "Tinejdad (; in berbero: \u2d5c\u2d49\u2d4f\u2d4a\u2d37\u2d30\u2d37) \u00e8 una citt\u00e0 del Marocco, nella provincia di Errachidia, nella regione di Dr\u00e2a-Tafilalet, a circa 52\u00a0km da Tinghir. La parola Tinejdad deriva dal berbero: \"Tin\" (\"quella di\") e \"jdad\" o \"Ijdad\" o \"Igdad\" (\"uccelli\"); questo nome venne dato alla citt\u00e0 perch\u00e9 un tempo questa oasi era un rifugio per una moltitudine di uccelli provenienti da tutto il mondo.\nLa citt\u00e0 \u00e8 anche nota come Afrekla."}
{"id": "3058393", "revid": "287204", "url": "https://it.wikipedia.org/wiki?curid=3058393", "title": "Whitehall (Pennsylvania)", "text": ""}
{"id": "3058395", "revid": "1543377", "url": "https://it.wikipedia.org/wiki?curid=3058395", "title": "Laconia (New Hampshire)", "text": "Laconia \u00e8 una citt\u00e0 degli Stati Uniti d'America, capoluogo della contea di Belknap nello stato del New Hampshire."}
{"id": "3058396", "revid": "115909608", "url": "https://it.wikipedia.org/wiki?curid=3058396", "title": "Episodi di Doc (prima stagione)", "text": "La prima stagione della serie televisiva Doc \u00e8 stata trasmessa in prima visione negli Stati Uniti d'America da PAX Television nel 2001. In Italia \u00e8 stata trasmessa su Rete 4."}
{"id": "3058397", "revid": "1305772", "url": "https://it.wikipedia.org/wiki?curid=3058397", "title": "Whitestown", "text": ""}
{"id": "3058398", "revid": "124123", "url": "https://it.wikipedia.org/wiki?curid=3058398", "title": "Peter-Michael Kolbe", "text": "Specializzato nel singolo, ha vinto 3 argenti olimpici (nel 1976, nel 1984 e nel 1988) ed \u00e8 stato 5 volte campione del Mondo."}
{"id": "3058400", "revid": "729019", "url": "https://it.wikipedia.org/wiki?curid=3058400", "title": "Fileno Briganti", "text": "Biografia.\nFiglio di Annibale, impiegato civile del Regno delle Due Sicilie apparteneva ad una famiglia di lunga fedelt\u00e0 alla dinastia borbonica napoletana. Lo zio Giuseppe Briganti era stato aiutante maggiore presso il Reale Collegio Militare della Nunziatella, ricevendo apprezzamento da parte di Mariano d'Ayala, che ne scrisse \"Giuseppe Briganti apparteneva a quei capitani che fecero onore all'esercito Napolitano\".\nFu ammesso alla Reale Scuola Politecnica di Napoli il 3 febbraio 1815, uscendone nel secondo semestre del 1817 con il grado di sottotenente di artiglieria.\nDurante la rivoluzione indipendentista siciliana del 1848, partecip\u00f2 alla difesa di Messina (per la quale ricevette la croce di San Giorgio e fu premiato con un vitalizio) e fu ferito alla testa nella battaglia di Taormina.\nComandante delle artiglierie del Castello a Mare durante l'insurrezione di Palermo, bombard\u00f2 senza tregua la citt\u00e0 nei giorni 27 e 28. Poco prima dello sbarco di Garibaldi in Calabria, nell'ambito della Spedizione dei Mille, nacque un forte screzio tra il generale Bortolo Marra e il suo diretto superiore generale Giambattista Vial, tacciato dal primo di manifesta incapacit\u00e0.\nIl Ministro della Guerra Giuseppe Salvatore Pianell sollev\u00f2 immediatamente dall'incarico Marra, sostituendolo con Briganti che ricevette anche la promozione a generale di brigata, il 1\u00ba agosto 1860.\nIl 25 agosto 1860, fu ucciso a fucilate da parte di soldati sbandati del suo reggimento, nel paesino di Mileto in Calabria. Diverse fonti coeve, tra cui Giacinto de' Sivo e Giuseppe Butt\u00e0, riportarono che tale episodio fosse connesso ad un presunto tradimento da parte di Briganti, e che conseguentemente egli fosse stato giustiziato dai suoi stessi uomini. In realt\u00e0, ricerche recenti mostrano che egli si stesse recando dal proprio superiore diretto per un incontro segreto, tanto che non indossava i propri distintivi di grado. Riconosciuto da alcuni soldati ribelli, fu fatto oggetto di scherno, e quindi assassinato a tradimento, mentre cercava di riportare l'ordine.\nAll'atto della morte, Fileno Briganti lasci\u00f2 due figli maschi, entrambi ufficiali dell'Esercito delle Due Sicilie. Annibale, gi\u00e0 cadetto alla Nunziatella, si trovava in Sicilia come ufficiale; Donato, anch'egli ex allievo della Nunziatella, ne sarebbe stato comandante dal 1877 al 1883. Il nipote omonimo di Fileno, a sua volta ufficiale del Regio Esercito, dovette a lungo tollerare lo scherno riguardo al presunto tradimento del nonno, fino a quando non conquist\u00f2 una Medaglia d'argento al Valor militare, cadendo sul campo durante la Prima guerra mondiale, mentre comandava la Brigata Pisa."}
{"id": "3058401", "revid": "1305772", "url": "https://it.wikipedia.org/wiki?curid=3058401", "title": "Whiteville", "text": ""}
{"id": "3058402", "revid": "827882", "url": "https://it.wikipedia.org/wiki?curid=3058402", "title": "Wide Sargasso Sea", "text": ""}
{"id": "3058403", "revid": "122108698", "url": "https://it.wikipedia.org/wiki?curid=3058403", "title": "Concerto per violino e orchestra (Berg)", "text": "Il concerto per violino e orchestra, simbolicamente intitolato \"Alla memoria di un angelo\", \u00e8 l'ultima composizione del musicista Alban Berg, che morir\u00e0 poco dopo l'ultimazione di tale opera. Dapprima titubante a comporre un lavoro del genere perch\u00e9 gi\u00e0 impegnato nella creazione dell'opera \"Lulu\", Berg si decise a comporre quando venne a sapere della morte per poliomielite della diciottenne Manon Gropius, figlia di Alma Mahler (ex-moglie di Gustav Mahler) e Walter Gropius, a cui era particolarmente affezionato. Cos\u00ec, molti storici hanno notato che invece di scrivere un concerto virtuosistico scrisse una specie di requiem senza parole; in pochi mesi il concerto fu ultimato e la prima esecuzione avvenne il 19 aprile 1936, dopo la morte dell'autore, con il committente Louis Krasner solista al violino. \nOrganico e struttura.\nIl concerto \u00e8 composto per un'orchestra di medie dimensioni, di cui fanno parte, tra l'altro, un sassofono, un'arpa (per la cui parte Berg ha composto un noto glissando nel secondo movimento) e delle percussioni. L'opera \u00e8 curiosamente suddivisa in due movimenti:\nA titolo informativo si dir\u00e0 che il primo movimento si apre con le quattro note a vuoto del violino.\nCome molti lavori di Berg, anche questo \u00e8 ricco di citazioni: dai vecchi valzer viennesi che talvolta affiorano nel corso dell'opera, al corale d'ispirazione funebre \"Es ist genug\" della cantata bachiana \"O Ewigkeit, du Donnerwort\" BWV 60. Ovviamente ogni spunto musicale altrui \u00e8 inserito in un contesto tanto autonomo da rendere assai difficile all'ascoltatore accorgersi delle numerose citazioni presenti nel concerto."}
{"id": "3058404", "revid": "287204", "url": "https://it.wikipedia.org/wiki?curid=3058404", "title": "Laconia (disambigua)", "text": ""}
{"id": "3058405", "revid": "1305772", "url": "https://it.wikipedia.org/wiki?curid=3058405", "title": "Wiggins", "text": ""}
{"id": "3058412", "revid": "115909615", "url": "https://it.wikipedia.org/wiki?curid=3058412", "title": "Episodi di Doc (seconda stagione)", "text": "La seconda stagione della serie televisiva Doc \u00e8 stata trasmessa in prima visione negli Stati Uniti d'America da PAX Television dal 2001 al 2002. In Italia \u00e8 stata trasmessa su Rete 4."}
{"id": "3058414", "revid": "74801", "url": "https://it.wikipedia.org/wiki?curid=3058414", "title": "Stratford (Ontario)", "text": "Stratford \u00e8 una citt\u00e0 del Canada situata nella regione meridionale della provincia dell'Ontario. Al censimento del 2006 possedeva una popolazione di abitanti. La citt\u00e0 \u00e8 capoluogo della contea di Perth.\nStoria.\nIl primo insediamento venne costruito nel 1832.\nCollegamenti esterni.\n Sito istituzionale"}
{"id": "3058415", "revid": "869733", "url": "https://it.wikipedia.org/wiki?curid=3058415", "title": "Wildwood", "text": ""}
{"id": "3058417", "revid": "115909678", "url": "https://it.wikipedia.org/wiki?curid=3058417", "title": "Episodi di Doc (terza stagione)", "text": "La terza stagione della serie televisiva Doc \u00e8 stata trasmessa in prima visione negli Stati Uniti d'America da PAX Television dal 2002 al 2003. In Italia \u00e8 stata trasmessa su Rete 4."}
{"id": "3058418", "revid": "1005847", "url": "https://it.wikipedia.org/wiki?curid=3058418", "title": "Anselmo Contu", "text": "Biografia.\nFu tra gli esponenti del movimento autonomista sardo nel periodo successivo alla Prima Guerra mondiale, reggendo la direzione de \"Il Solco\", organo di stampa del Partito Sardo d'Azione; rifiut\u00f2 di aderire al fascismo e si ritir\u00f2 a Lanusei dove esercit\u00f2 la professione di avvocato. \nNell'immediato dopoguerra fu nominato Commissario prefettizio di Lanusei e nell'autunno '46 divenne membro della Consulta Regionale Sarda, potendo cos\u00ec partecipare alla stesura delle Statuto speciale per l'isola. Nel 1949 fu eletto consigliere regionale e divenne presidente dell'Assemblea, il primo della storia autonomistica sarda. Nelle legislature successive ricopr\u00ec diversi incarichi da assessore.\nEra il padre di Cecilia Contu, gi\u00e0 presidente della Provincia di Cagliari.\nVoci correlate.\nCecilia Contu"}
{"id": "3058419", "revid": "1543377", "url": "https://it.wikipedia.org/wiki?curid=3058419", "title": "Alton (New Hampshire)", "text": "Alton \u00e8 un comune degli Stati Uniti d'America facente parte della contea di Belknap nello stato del New Hampshire."}
{"id": "3058420", "revid": "1543377", "url": "https://it.wikipedia.org/wiki?curid=3058420", "title": "Boumalne Dades", "text": "Boumalne Dades (; in berbero: \u2d31\u2d53\u2d4e\u2d30\u2d4d \u2d4f \u2d37\u2d30\u2d37\u2d59, \"B\u016bm\u0101len D\u0101dis\") \u00e8 una citt\u00e0 del Marocco, nella provincia di Ouarzazate, nella regione di Dr\u00e2a-Tafilalet.\nSi trova a circa 25\u00a0km dalla citt\u00e0 di Kelaat Mgouna. Boumalne Dades \u00e8 una citt\u00e0 turistica, ospita grandi alberghi per accogliere i turisti diretti alle Gole di Dades, un grande ospedale e un liceo di grandi dimensioni.\nLa citt\u00e0 \u00e8 anche conosciuta come Boumal n'Dades.\nCollegamenti esterni.\nhttps://www.facebook.com/pages/Boumalne-dades-la-riviere-des-fleurs-et-des-maisons-d-epoque/110595775672778?ref=tn_tnmn"}
{"id": "3058426", "revid": "1543377", "url": "https://it.wikipedia.org/wiki?curid=3058426", "title": "Cloeon dipterum", "text": "Cloeon dipterum Linnaeus 1761, \u00e8 un efemerottero della famiglia Baetidae diffuso nella regione olartica. \u00c8 una delle effimere pi\u00f9 comuni negli stagni dell'Arcipelago britannico e l'unica ovovivipara in Europa.\nDescrizione.\nCome altri membri del genere Cloeon e Procloeon, \"C. dipterum\" possiede un solo paio di ali. Questa caratteristica \u00e8 sottolineata anche dall'epiteto specifico \"dipterum\", che \u00e8 composto dal prefisso latino di-, che significa due, e dalla parola greca \u03c0\u03c4\u03b5\u03c1\u03bf\u03bd (pteron), che significa ala. Nella sua descrizione originale Linneo scrisse \"Inferiores existunt vix alae\" (\"Le ali pi\u00f9 piccole difficilmente sono presenti\").\nGli occhi composti di \"C. dipterum\" mostrano un notevole dimorfismo tra i due sessi, per cui le femmine hanno gli occhi posizionati lateralmente, mentre i maschi hanno un paio di ocelli aggiuntivi a forma di turbante in posizione dorsale. Si pensa che questi occhi supplementari consentano ai maschi di individuare le femmine nello sciame durante l'accoppiamento.\nBiologia.\n\"C. dipterum\" si distingue dalle altre effimere per essere ovoviviparo, ed \u00e8 l'unica specie conosciuta in Europa con questa caratteristica. Dopo 10-14 giorni dall'accoppiamento, le femmine depongono le uova che si schiudono non appena entrano in contatto con l'acqua. Le larve possono sopravvivere per mesi in condizioni di anossia, un adattamento necessario per superare il periodo invernale negli stagni gelati superficialmente che contengono poco ossigeno disciolto. In cattivit\u00e0 le femmine adulte sono state tenute in vita per un massimo di tre settimane.\nDistribuzione e habitat.\n\"C. dipterum\" \u00e8 diffuso in tutta Europa e in Asia. Nelle isole britanniche \"C. dipterum\" \u00e8 l'effimera pi\u00f9 comune negli stagni: circa il 40% di tutti i bacini, infatti, ospitano \"C. dipterum\", ma la percentuale sale al 70% nel sud. Questa specie fu registrata in Nord America solo nel 1953, quando una femmina di \"C. dipterum\" fu scoperta in Illinois. Successivamente fu rinvenuta anche vicino a Lucas in Ohio nel 1960. La specie \u00e8 ora conosciuta per avere una vasta distribuzione in Nord America. Gli individui di \"C. dipterum\" rinvenuti a Madera sono ora posti in una specie separata: \"C. peregrinator\".\nTassonomia.\n\"C. dipterum\" fu descritto per la prima volta da Linneo nella 2\u00aa edizione della sua \"Fauna suecica\". Da allora \"C. dipterum\" fu nominato con un numero insolitamente alto di sinonimi. Accanto a nuove combinazioni del nome originale di Linneo in generi diversi (\"Ephemera\", \"Chloeon\", \"Cloe\" e \"Cloeopsis\"), tra i veri e propri sinonimi tre furono introdotti da Otto Friedrich M\u00fcller nel 1776 (\"E. annulatum\", \"E. rufulum\" e \"E. dimidiatum\"), uno da William Elford Leach nel 1815 (\"C. pallidum\"), due da John Curtis nel 1834 (\"C. marmoratum\" e \"C. obscurum\"), tre da James Francis Stephens nel 1835 (\"C. cognatum\", \"C. consobrinum\" e \"C. virgo\"), e uno ciascuno da Jules Pierre Rambur nel 1842 (\"C. affinis\"), Costa nel 1882 (\"C. apicalis\"), Bengtsson nel 1940 (\"C. inscriptum\") e Jacob nel 1969 (\"C. Szegedi\")."}
{"id": "3058430", "revid": "110157", "url": "https://it.wikipedia.org/wiki?curid=3058430", "title": "Barrie", "text": "Barrie \u00e8 una citt\u00e0 del Canada situata nella regione meridionale della provincia dell'Ontario, adagiata sulle sponde del lago Simcoe nella baia di Kempenfelt, 65\u00a0km a nord di Toronto.\nAl censimento del 2006 possedeva una popolazione di 128.430 abitanti, ponendola al 35\u00ba posto delle citt\u00e0 pi\u00f9 abitate in Canada. Dati ricevuti dal censimento del 2006 indicano che la Barrie Metropolitan area, con 177.061 abitanti, \u00e8 al 21\u00ba posto per popolazione ed \u00e8 una delle aree che crescono pi\u00f9 velocemente in Canada. La citt\u00e0 \u00e8 capoluogo della contea di Simcoe .\n\u00c8 situata nella Greater Golden Horseshoe, l'area pi\u00f9 densamente popolata del Canada.\nCollegamenti esterni.\n Sito istituzionale "}
{"id": "3058431", "revid": "115909701", "url": "https://it.wikipedia.org/wiki?curid=3058431", "title": "Episodi di Doc (quarta stagione)", "text": "La quarta stagione della serie televisiva Doc \u00e8 stata trasmessa in prima visione negli Stati Uniti d'America da PAX Television dal 2003 al 2004. In Italia \u00e8 stata trasmessa su Rete 4."}
{"id": "3058433", "revid": "1543377", "url": "https://it.wikipedia.org/wiki?curid=3058433", "title": "Baldwyn", "text": "Baldwyn \u00e8 una citt\u00e0 (\"city\") degli Stati Uniti d'America, situata nelle contee di Prentiss e di Lee, nello Stato del Mississippi.\nGeografia fisica.\nBaldwyn sorge a cavallo di due contee e il suo territorio \u00e8 suddiviso quasi equamente tra di esse. Su un totale di 30\u00a0km\u00b2, 14 sono compresi nella contea di Prentiss e 16 in quella di Lee."}
{"id": "3058435", "revid": "47767", "url": "https://it.wikipedia.org/wiki?curid=3058435", "title": "Striano", "text": "Striano \u00e8 un comune italiano di abitanti della citt\u00e0 metropolitana di Napoli in Campania, situato nella Valle del Sarno.\nGeografia fisica.\nTerritorio.\nLa citt\u00e0 \u00e8 situata nella Valle del Sarno, porzione sud\u2013orientale della Piana campana, pianura incastrata tra i monti degli Appennini, il Vesuvio, i Monti Lattari e aperta verso il mar Tirreno.\nConfina a nord con Palma Campania, a est con Sarno (SA), a sud con San Valentino Torio (SA), a ovest con Poggiomarino e a nord ovest con San Giuseppe Vesuviano; la parte destra del comune \u00e8 bagnata dal fiume Sarno. Il territorio comunale si estende su una superficie di circa 7,58\u00a0km\u00b2 la sua altitudine sul livello del mare \u00e8 tra i 30 ed i 16 metri (22 metri in piazza 4 novembre). Su questa area, non particolarmente vasta, si sta innescando una sostenuta domanda abitativa. Il comune fa parte del Parco regionale Bacino Idrografico del fiume Sarno.\nLa crescita della popolazione dal 1998 ad oggi \u00e8 dovuta al fatto che in seguito ad un'alluvione avutasi nella vicina Sarno, molte persone si sono stabilite a Striano, per allontanarsi dalle zone a rischio. Altro fattore \u00e8 l'immigrazione di comunitari ed extracomunitari, nonch\u00e9 l'ottima posizione geografica che garantisce collegamenti efficienti con i capoluoghi, Pompei, la fascia costiera napoletana, amalfitana e sorrentina.\nClima.\nLa stazione meteorologica pi\u00f9 vicina di cui sono disponibili i dati \u00e8 quella di Napoli Capodichino. Secondo le medie mensili calcolate sul periodo 1961-1990, la temperatura media del mese pi\u00f9 freddo (gennaio) \u00e8 di circa +8,1\u00a0\u00b0C, mentre quella del mese pi\u00f9 caldo (agosto) \u00e8 di circa +23,7\u00a0\u00b0C. Le precipitazioni medie annue sono di circa 1000\u00a0mm.\nOrigini del nome.\nSul toponimo del comune ci sono pareri discordanti. Il toponimo \"Striano\" \u00e8 di origine romana. Un \"fundus Histrianus\" \u00e8 citato nella tavola di Velleja e Striano ne \u00e8 la forma aferetica. Nel Medioevo troviamo il toponimo \"Histricanum\" citato nella Bolla di erezione della Diocesi di Sarno del 1066. Tradizionalmente si pensava che provenisse da Istra, errato luogo di origine di San Severino, patrono del comune. Recentemente, attraverso studi e ricerche, si \u00e8 dimostrato che il toponimo deriva esattamente dalla caratteristica configurazione dei terreni strianesi chiamati \"stigati\", e dal modo di lavorarli.\nStoria.\nI primi insediamenti sul territorio strianese risalgono al IX secolo a.C., come testimoniato dai ritrovamenti di una necropoli del villaggio sorto tra la met\u00e0 dell'et\u00e0 del Bronzo e il VI secolo a.C. sulle rive del fiume Sarno.\nIl territorio fu bonificato dagli opici, popoli indigeni che incrementarono la coltivazione di cereali e d'uva nella fertile valle. Conquistato dagli etruschi, dopo la battaglia persa con i siracusani, furono costretti a cederlo ai sanniti, i quali si insediarono in ville rustiche, una sorta di aziende agricole.\nIl grande terremoto di Pompei del 62 e la successiva eruzione del Vesuvio del 24 agosto del 79, che seppell\u00ec parte delle campagne sotto una spessa coltre di lapillo e cenere, portarono morte e desolazione, costringendo la popolazione a scappare, abbandonando le fertili terre. Cominci\u00f2 cos\u00ec per il villaggio un periodo di buio assoluto.\nNel III - IV secolo la vita riprese; le ville rustiche ripresero la loro attivit\u00e0. Queste ville tardo-imperiali erano fornite di una \"pars dominica\", diretto possesso del proprietario e una \"pars massaricia\" assegnata ai coloni-servi della gleba.\nNel 1066 viene eretta la Diocesi di Sarno dal Arcivescovo di Salerno Alfano I, con la bolla convalidata da Papa Alessandro II, dove vengono specificati i confini della diocesi. Tra questi troviamo il toponimo \"Histricanum\", che indicava il territorio alla destra del fiume Sarno, disseminato di capanne di paglia e fango, abitate da agricoltori e pastori. In una pergamena del 1107 del Monastero di Sant'Angelo in Formis il territorio strianese viene definito come una immensa palude estesa dal fiume Sarno ai limiti della foresta della \"Silva mala\" (nei pressi di Boscoreale). Ruggero, Signore di Lauro e di Striano, proprietario dei pascoli nella palude \"al Frasso\" di Striano, lo dona a Bonomo, Priore della chiesa di San Pietro di Scafati.\nL'inizio di una vera e propria ripresa di vita si ebbe solamente dal 1123 con la donazione fatta ai monaci benedettini del Monastero dei Santi Severino e Sossio di Napoli, da parte del Vescovo di Nola, Guglielmo, della chiesa di San Michele Arcangelo con l'annessa masseria.\nGrazie all'opera dei Benedettini, i terreni macchiosi vennero disboscati e furono rese coltivabili le aree paludose e migliorate le colture esistenti.\nNel 1188 il Conte di Caserta Guglielmo di Lauro e il figlio Roberto, Signori di Striano, concessero a Ruggero, abate del Monastero dei Santi Severino e Sossio di Napoli, e ai suoi successori, la facolt\u00e0 di costruire mulini nel Casale di Striano.\nSi form\u00f2 cos\u00ec il vero e proprio centro abitato di Striano.\nNel 1225 il territorio di Striano che da un secolo faceva parte della Contea di Caserta, pass\u00f2 alla Contea di Sarno in seguito all'arresto dei Conti di Caserta da parte dell'Imperatore Federico XI. Cos\u00ec il Conte di Sarno, Roberto I Vohburg divenne cos\u00ec anche Signore del Casale di Striano.\nIn epoca angioina, nel 1270, fu eretta la chiesa regia di San Severino Abate e nominato rettore don Simone de Foresta. Dal 1200 al 1400 Striano \u00e8 appartenuto a diversi feudi e contee. Sotto gli Orsini il borgo fu cinto di mura munite di due porte di accesso: la Porta civica di San Nicola, unica superstite, e la Porta civica di Minicone.\nNasce tra il 1400 e il 1500 l'Universit\u00e0 della Terra di Striano, una comunit\u00e0 autonoma simile al moderno comune, con a capo un Sindaco e due eletti. Tale comunit\u00e0 si basava su di uno statuto municipale del XV secolo.\nNel 1520 Striano pass\u00f2 al Marchese di Castellaneta e Vescovo di Catania, Nicola Maria Caracciolo, che lo tenne fino al 1529 fino alla confisca da parte degli Spagnoli, in quanto, vittoriosi sui Francesi, aveva parteggiato per questi ultimi.\nNel 1698 Striano diviene possesso della famiglia \"De Marinis\" (o \"Marino\") fino all'abolizione della feudalit\u00e0.\nLa citt\u00e0 \u00e8 stata travolta nel 1707 dalla caduta abbondante di piroclasti insieme ai comuni di Scafati, Torre del Greco e Boscotrecase. Danni alle coltivazioni, centinaia di feriti.\nIl 12 febbraio 1718 il feudo della famiglia Marino si fregia del titolo di Principato.\nNel 1799 il Principe Filippetto Marino prese parte attiva nei moti della Repubblica napoletana a favore dei francesi. Al ritorno dei Borboni nel regno, il 1\u00ba ottobre 1799 viene decapitato a Napoli, baciando il boia e perdonando tutti.\nNel 1806, con l'abolizione della feudalit\u00e0 e la creazione dei comuni, sotto il regno di Giuseppe Bonaparte, l'Universit\u00e0 di Striano viene divisa in due comuni Striano e Poggiomarino, suo antico casale nato nel 1600. Nel 1808 i due comuni vengono unificati e Poggiomarino da antico casale diviene capoluogo. L'anno successivo Striano si rese autonomo da Poggiomarino.\nIn seguito ad un editto napoleonico, nel 1867 anche Striano ebbe il suo camposanto costruito intorno alla primitiva Chiesa Parrocchiale di San Severino, divenuta intanto cappella del Cimitero.\nIl paese non rest\u00f2 estraneo n\u00e9 ai moti rivoluzionari del XIX secolo. Tra i personaggi strianesi importanti abbiamo Beniamino Marciano, professore di Lettere che grazie a Giuseppe Garibaldi conobbe la rivoluzionaria Antonietta De Pace, che successivamente spos\u00f2 con rito civile nel comune di Napoli.\nIl 28 dicembre 1904 viene inaugurato il tronco ferroviario della Circumvesuviana, ora (2015) EAV, Ferrovia Napoli-Ottaviano-Sarno, con trazione a vapore.\nFino al 1927 Striano fece parte dell'antica Provincia di Terra di Lavoro, Distretto di Nola, Circondario di Palma Campania. Nel 1930 il comune non possedeva alcun edificio scolastico. Il Podest\u00e0 del tempo Giovanni D'Anna nel 1935 fece costruire una enorme struttura che ospit\u00f2 le scuole elementari e l'asilo infantile. Tale edificio fu distrutto durante la seconda guerra mondiale dai tedeschi in ritirata. Furono danneggiate anche la facciata ed il campanile della chiesa di San Giovanni Battista, il palazzo municipale e numerose abitazioni.\nCon l'avvento della repubblica, insieme alla tradizionale agricoltura, si svilupp\u00f2 l'artigianato, il commercio e la piccola industria.\nSimboli.\nStoria dello Stemma Comunale.\nL'Universit\u00e0 di Striano, come tutte le altre del Regno di Napoli, fin dalla sua nascita ebbe un simbolo che rappresent\u00f2 la comunit\u00e0. Lo stemma \u00e8 raffigurato sulla pala d'altare del pittore milanese Protasio Crivelli, dono del barone di Striano Luigi di Casalnuovo, datata 1506, conservata attualmente presso la Chiesa Matrice Parrocchiale di San Giovanni Battista. Al centro della pala \u00e8 raffigurata la Maest\u00e0 della Vergine, seduta su un trono marmoreo con il Bambino, ai lati sono raffigurati san Severino a destra, patrono della citt\u00e0, e san Sossio a sinistra. Nel fondo della tavola \u00e8 riprodotto lo scudo, ripreso in seguito nel gonfalone comunale.\nDescrizione araldica dello stemma secondo lo statuto comunale.\n\"L'arme d'argento, a tre bande di rosso, col gallo d'oro, stilizzato e mirante a sinistra, attraversante sul tutto.\".\nSociet\u00e0.\nEtnie e minoranze straniere.\nSecondo i dati comunali al 1 gennaio 2017, la popolazione straniera residente \u00e8 di 666 persone. Le nazionalit\u00e0 maggiormente rappresentate sono:\nReligione.\nLa maggioranza della popolazione \u00e8 di religione cristiana appartenenti principalmente alla Chiesa cattolica; il comune appartiene alla diocesi di Nocera Inferiore-Sarno. Nel territorio comunale \u00e8 presente una parrocchia, dedicata a san Giovanni Battista.\nIl Carnevale Strianese.\nI carri allegorici del Carnevale di Striano sfilano ogni anno in un luogo diverso della citt\u00e0, sin dal 1983.\nCultura.\nScuole.\nL'istruzione primaria a Striano, la scuola secondaria di primo grado e la scuola materna sono raggruppate dal 1\u00ba settembre 2000 in un unico Istituto Comprensivo intitolato ad \"Antonio D'Avino\", sacerdote fondatore della scuola elementare.\nQuanto alle scuole secondarie di secondo grado, sul territorio di Striano \u00e8 presente dal 2008 l'Istituto Alberghiero \"Lorenzo De Medici\", sede distaccata di Ottaviano.\nGeografia antropica.\nIl territorio comunale di Striano \u00e8 diviso in rioni.\nIl Centro politico e culturale \u00e8 piazza IV Novembre e via Municipio, dove si erge la residenza municipale, il \"Palazzo Filippetto Marino\".\nEconomia.\nStriano \u00e8 un territorio prevalentemente agricolo e di recente dedito anche all'industria. Tra i prodotti tipici del territorio c'\u00e8 il pomodoro San Marzano DOP, il cipollotto nocerino DOP, la patata novella campana e il friariello, presenti in tutti i comuni della Valle del Sarno, e dunque anche a Striano. Le industrie presenti sul territorio sono una decina, inoltre, \u00e8 in corso la costruzione della zona industriale in localit\u00e0 Saudone, che accoglier\u00e0 le numerose industrie conserviere del territorio.\nInfrastrutture e trasporti.\nStrade.\nStriano \u00e8 interessato dalle seguenti direttrici stradali:"}
{"id": "3058436", "revid": "198277", "url": "https://it.wikipedia.org/wiki?curid=3058436", "title": "Episodi di Doc (quinta stagione)", "text": "La quinta e ultima stagione della serie televisiva Doc, composta da 9 episodi, \u00e8 stata trasmessa in prima visione negli Stati Uniti d'America da PAX Television nel 2004. In Italia \u00e8 stata trasmessa su Rete 4."}
{"id": "3058447", "revid": "199745", "url": "https://it.wikipedia.org/wiki?curid=3058447", "title": "Ranuncolo glaciale", "text": ""}
{"id": "3058449", "revid": "767487", "url": "https://it.wikipedia.org/wiki?curid=3058449", "title": "Taznakht", "text": "Taznakht (; in berbero: \u2d5c\u2d30\u2d63\u2d4f\u2d30\u2d45\u2d5c, \"Taznaxt\") \u00e8 un villaggio del Marocco, che si trova nella provincia di Ouarzazate, nella regione di Dr\u00e2a-Tafilalet."}
{"id": "3058453", "revid": "1439131", "url": "https://it.wikipedia.org/wiki?curid=3058453", "title": "Fiat Nuova 500 Francis Lombardi My Car", "text": "La 500 My Car fu una versione della Nuova 500 sviluppata dalla carrozzeria vercellese Francis Lombardi tra il 1968 e il 1971. Non fu la sola \"Nuova 500\" modificata dal carrozziere piemontese, ma fu l'unica ad avere un buon successo commerciale.\nContesto.\nVeniva prodotta in due versioni: con tetto rigido o con tettuccio apribile (\"trasformabile\"). Alla carrozzeria vercellese arrivavano dalla Fiat le vetture incomplete, da ultimare con le parti \"Francis Lombardi\" apposite: si trattava di una politica diffusa, infatti la Abarth gi\u00e0 da alcuni anni la usava per l'assemblaggio delle proprie 500 elaborate.\nLa 500 My Car vantava dotazioni accattivanti, alcune delle quali mai adottate dai successivi due modelli di serie: plancia sagomata e rivestita in plastica nera, volante e pomello cambio in legno, vetri posteriori apribili a compasso, fascioni sottoporta in acciaio inox, calandra bombata con griglia in zama cromata, anelli ruota in acciaio. L'elemento pi\u00f9 innovativo di questa vettura \u00e8 la conformazione del tetto che, con due nervature trasversali e un piccolo spoiler, conferiva un'immagine di sportivit\u00e0 e ricercatezza e nel frattempo ne migliorava l'abitabilit\u00e0. Era inoltre previsto l'ambito optional della vernice metallizzata.\nNonostante il maggior costo rispetto al modello originale della Fiat, venne prodotta in alcune migliaia di esemplari costituendo un'eccezione rispetto alle altre versioni speciali prodotte da vari carrozzeri. La ragioni del buon successo commerciale, oltre alla possibilit\u00e0 di distinguersi, consistevano nei tempi di consegna, ben inferiori a quelli imposti per la \"Fiat 500 F\" e nella migliore abitabilit\u00e0 consentita dalla particolare forma del tetto."}
{"id": "3058454", "revid": "1543377", "url": "https://it.wikipedia.org/wiki?curid=3058454", "title": "Barnstead", "text": "Barnstead \u00e8 un comune degli Stati Uniti d'America facente parte della contea di Belknap nello stato del New Hampshire."}
{"id": "3058456", "revid": "1851848", "url": "https://it.wikipedia.org/wiki?curid=3058456", "title": "Flaviano Zandoli", "text": "Carriera.\nGiocatore.\nArrivato a dodici anni nel settore giovanile del , a quattordici passa a quello della rimanendoci fino ai diciotto anni. Tornato a Cesena nell'anno del servizio militare, fa parte della \"Compagnia Atleti\" a Bologna.\nNel 1967 comincia a giocare in prima squadra ottenendo subito una promozione dalla Serie C alla Serie B con i romagnoli. L'anno successivo passa alla mentre nel 1969 approda al . Due anni dopo gioca tra i cadetti per la , mentre dal 1974 al 1976 milita in Serie A per l' (nel campionato 1975-1976, con 5 reti all'attivo, \u00e8 risultato il capocannoniere dei bianconeri a pari merito con Massimo Silva), rimanendo poi nelle Marche anche per i due successivi tornei di Serie B, nel secondo dei quali contribuisce al ritorno dei bianconeri in massima categoria con il record di punti.\nA fine stagione non segue l'Ascoli in Serie A, ma resta tra i cadetti tornando a Cesena dove disputa due stagioni. Nel 1980 scende di un'altra categoria per indossare nuovamente la maglia della Reggiana, e con 11 reti all'attivo contribuisce al ritorno degli emiliani in Serie B dopo sei anni. Dopo un campionato cadetto con i granata, nel 1982 si ritira dall'attivit\u00e0 agonistica.\nIn carriera ha collezionato complessivamente 50 presenze e 8 reti in Serie A, e 231 presenze e 53 reti in Serie B.\nAllenatore.\nDopo il ritiro ha allenato nel settore giovanile del . Nella stagione 2010-2011 ha allenato la squadra Juniores regionale della Savignanese di Savignano sul Rubicone, dopo varie esperienze in altre societ\u00e0 dilettantistiche.\nDopo il ritiro.\nNel 2012 si candida a sindaco per il comune di Longiano, ma con il 17,35% viene sconfitto da Ermes Battistini. Nel 2016 il suo volto, assieme a quello di altri dieci calciatori e allenatori, \u00e8 stato raffigurato su un murale allo stadio comunale Mirabello di Reggio Emilia."}
{"id": "3058457", "revid": "547034", "url": "https://it.wikipedia.org/wiki?curid=3058457", "title": "Matfre Ermengau", "text": "Ha scritto una \"canso\", la cui melodia ci \u00e8 pervenuta, e un \"sirventes\" moralizzante. Il suo lavoro pi\u00f9 famoso \u00e8 una grammatica occitana di 35.600 ottonari chiamata il \"Breviari d'amor\", iniziata nel 1288. Di estensione enciclopedica e diversificata, il suo unico obiettivo \u00e8 la riconciliazione dell'amore di Dio con gli intrighi amorosi della lirica trobadorica. Divisa in parti e strutturata come un \"albero dell'amore\", il \"Breviari\" viene conservato in dodici codici completi e in molti frammenti. \u00c8 stata tradotta in castigliano e nel dialetto limosino (si pensava una volta in catalano o occitano \"catalanizzato\"). Matfre dice anche che avrebbe scritto meglio in latino (da cui prese in prestito la parola \"breviari\", da \"breviarium\", non trovata altrove nell'occitano medievale). \nL'opera inizia con la teologia popolare, una sezione intitolata \"Lo studio di Dio e della creazione\". Dalla Trinit\u00e0 arriva agli angeli, demoni, poi allo zodiaco e ai pianeti. Dunque in una sezione intitolata \"Lo studio della Natura\" (\"Legge Naturale\") discute i propri modi di adorazione, poi le tentazioni che colpiscono i cristiani e i peccati che devono evitare. Gli exempla sono tratti dalla vita di tutti i giorni. Infine, nell'\"Amore di Dio\", egli compendia le credenze cristiane, la vita di Cristo e molte agiografie. \nL'ultima sezione (8000 versi) dell'opera, \"Perilhos tractatz d'amor de donas, seguon qu'en han tractat li antic trobador en lurs cansos\", strutturata come un dialogo tra i difensori dell'Amore e i loro critici, viene riempita con citazioni (266 secondo alcune stime) di altri trovatori e anche alcuni trovieri; Matfre cita s\u00e9 stesso sei (Jeanroy) o nove (Paden) volte e suo fratello Peire due. Era molto accurato nel citare poeti di diversi periodi, ma i suoi favoriti sembrano essere Aimeric de Peguilhan, Bernart de Ventadorn e Peire Vidal del \"periodo classico\". Il titolo di \"Perilhos\" indica che gli \"antic\" trovatori fossero stati delle autorit\u00e0 in materia poetica e amorosa. A sostegno di ci\u00f2, cita anche Raimon Jordan che usa la parola \"antic\" dei suoi predecessori. La conoscenza di Matfre dei primi trovatori proviene in massima parte dalla lettura, precisando che i primi trovatori \"suovano\" ma non scrivevano dell'amore, come fanno Matfre e i suoi contemporanei. Dopo il \"Perilhos\", Matfre include una lettera (\"epistola\") a sua sorella, scritta in distici rimati in versi decasillabi: \"Fraires Matfre a sa cara seror\", dove spiega il simbolismo di un cappone di Natale. \nMatfre \u00e8 stato accreditato, insieme a Ferrari da Ferrara, come pioniere dell'antologizzazione dei trovatori. Matfre \u00e8 in parte responsabile di aver trattato in seguito una singola \"cobla\" come un'unit\u00e0 a s\u00e9 stante, in quanto regolarmente citava una \"cobla\" di un trovatore e la trattava come un singolo pensiero. Matfre era diventato abbastanza famoso al tempo in cui Peire de Ladils lo trattava insieme ai suoi eroi del romanzo arturiano (1340 ca.) "}
{"id": "3058459", "revid": "339392", "url": "https://it.wikipedia.org/wiki?curid=3058459", "title": "Leda con il cigno (Leonardo)", "text": ""}
{"id": "3058463", "revid": "149727", "url": "https://it.wikipedia.org/wiki?curid=3058463", "title": "Casal Morano", "text": ""}
{"id": "3058464", "revid": "352448", "url": "https://it.wikipedia.org/wiki?curid=3058464", "title": "Matfre Ermengaud", "text": ""}
{"id": "3058465", "revid": "61051", "url": "https://it.wikipedia.org/wiki?curid=3058465", "title": "National Association of Intercollegiate Athletics", "text": "La National Association of Intercollegiate Athletics (NAIA) \u00e8 un'associazione sportiva che organizza campionati nazionali e programmi atletici a livello di college negli Stati Uniti d'America.\nI membri della NAIA sono piccoli college e universit\u00e0. L'associazione accetta come membri anche college e universit\u00e0 al di fuori degli Stati Uniti: cinque membri sono canadesi, e in passato uno dei membri era alle Bahamas.\nLa sede si trova a Kansas City, in Missouri."}
{"id": "3058466", "revid": "149727", "url": "https://it.wikipedia.org/wiki?curid=3058466", "title": "Castel Visconti", "text": ""}
{"id": "3058467", "revid": "767487", "url": "https://it.wikipedia.org/wiki?curid=3058467", "title": "Tabounte", "text": "Tabounte (; in berbero: \u2d5c\u2d30\u2d31\u2d53\u2d4f\u2d5c) \u00e8 una citt\u00e0 del Marocco, nella provincia di Ouarzazate, nella regione di Dr\u00e2a-Tafilalet. Gli abitanti di Tabounte appartengono alle trib\u00f9 berbere dell'Atlante, e parlano una variet\u00e0 di tashelhit.\nLa citt\u00e0 \u00e8 anche conosciuta come Tabount."}
{"id": "3058468", "revid": "767487", "url": "https://it.wikipedia.org/wiki?curid=3058468", "title": "Shanghai Open 2003", "text": "Lo Shanghai Open 2003 \u00e8 stato un torneo di tennis giocato sul cemento. \u00c8 stata la 7\u00aa edizione dello Shanghai Open, che fa parte della categoria International Series nell'ambito dell'ATP Tour 2003. Si \u00e8 giocato a Shanghai in Cina, dal 22 al 28 settembre 2003.\nCampioni.\nSingolare.\n Mark Philippoussis ha battuto in finale Ji\u0159\u00ed Nov\u00e1k 6\u20132, 6\u20131\nDoppio.\n Wayne Arthurs / Paul Hanley ha battuto in finale Zeng Shaoxuan / Ben-qiang Zu 6\u20132, 6\u20134"}
{"id": "3058469", "revid": "287204", "url": "https://it.wikipedia.org/wiki?curid=3058469", "title": "Campionati mondiali juniores di biathlon 2010", "text": "I Campionati mondiali juniores di biathlon 2010 si svolsero dal 24 gennaio al 3 febbraio a Torsby, in Svezia. Le gare, maschili e femminili, si articolarono nelle due categorie \"Giovani\" (fino a 19 anni) e \"Juniores\" (fino a 21 anni).\nRisultati.\nUomini.\nCategoria \"Giovani\".\nSprint 7,5 km.\n30 gennaio\nInseguimento 10 km.\n31 gennaio\nIndividuale 12,5 km.\n28 gennaio\nStaffetta 3x7,5 km.\n2 febbraio\nCategoria \"Juniores\".\nSprint 10 km.\n30 gennaio\nInseguimento 12,5 km.\n31 gennaio\nIndividuale 15 km.\n27 gennaio\nStaffetta 4x7,5 km.\n2 febbraio\nDonne.\nCategoria \"Giovani\".\nSprint 6 km.\n30 gennaio\nInseguimento 7,5 km.\n31 gennaio\nIndividuale 10 km.\n28 gennaio\nStaffetta 3x6 km.\n2 febbraio\nCategoria \"Juniores\".\nSprint 7,5 km.\n30 gennaio\nInseguimento 10 km.\n31 gennaio\nIndividuale 12,5 km.\n28 gennaio\nStaffetta 3x6 km.\n2 febbraio"}
{"id": "3058471", "revid": "1543377", "url": "https://it.wikipedia.org/wiki?curid=3058471", "title": "Belmont (New Hampshire)", "text": "Belmont \u00e8 un comune degli Stati Uniti d'America facente parte della contea di Belknap nello stato del New Hampshire."}
{"id": "3058472", "revid": "122108818", "url": "https://it.wikipedia.org/wiki?curid=3058472", "title": "Kammerkonzert", "text": "Il Kammerkonzert f\u00fcr Klavier und Geige mit 13 Bl\u00e4sern (Concerto da camera per pianoforte e violino con 13 strumenti a fiato) \u00e8 una composizione di Alban Berg, l'ultima in ordine cronologico prima dell'adozione della tecnica dodecafonica da parte del compositore austriaco.\nIl lavoro \u00e8 strutturato in tre movimenti:\nL'occasione concreta per la composizione del concerto fu il cinquantesimo compleanno di Arnold Sch\u00f6nberg; Berg ne approfitt\u00f2 per comporre un manifesto musicale della collaborazione e dell'amicizia dei tre maggiori esponenti della Seconda Scuola di Vienna (Sch\u00f6nberg, Berg, Webern). Infatti il motto, che funge da introduzione al primo movimento, \u00e8 composto da tre temi (\"la, re, mi bemolle, do, si, si bemolle, mi, sol\", \"la, mi, si bemolle, mi\", \"la, si bemolle, la, si bemolle, mi, sol\"), le cui note trasposte nella notazione tedesca sono: ArnolD SCH\u00f6nBErG, Anton WEBErn, AlBAn BErG.\nIl lavoro fu composto tra il 1923 e il 1925."}
{"id": "3058474", "revid": "1904508", "url": "https://it.wikipedia.org/wiki?curid=3058474", "title": "Jutta di Meclemburgo-Strelitz", "text": "Biografia.\nInfanzia.\nLa duchessa Augusta Carlotta \"Jutta\" (Judith) Alessandra Georgina Adolfina di Meclemburgo nacque a Neustrelitz, figlia minore di Adolfo Federico di Meclemburgo-Strelitz, all'epoca granduca ereditario, e della moglie Elisabetta di Anhalt. Assieme alla sorella Maria, Jutta venne cresciuta da governanti ed ebbe pochi contatti con i genitori.\nMatrimonio.\nGrazie all'influenza dell'imperatore tedesco Guglielmo II, venne organizzato il matrimonio della giovane Duchessa con il l'erede apparente del Montenegro, il principe Danilo. Poche ore dopo il suo arrivo ad Antivari, in Montenegro, essa si convert\u00ec alla fede ortodossa; venne poi accompagnata a Cettigne, dove si spos\u00f2, dal futuro cognato, il principe della corona d'Italia, Vittorio Emanuele di Savoia. Spos\u00f2 il principe Danilo il 27 luglio 1899; dopo il matrimonio e la conversione essa assunse il nome di Militza.\nPrima guerra mondiale.\nDurante la prima guerra mondiale, il Regno di Montenegro combatt\u00e9 contro le potenze centrali, tra cui la nazione di nascita di Jutta, l'impero tedesco. Questi legami non le risparmiarono il fatto di costituire un bersaglio: la villa ad Antivari in cui soggiornava venne infatti bombardata dall'aviazione austriaca. Al termine della guerra la famiglia reale costitu\u00ec un governo in esilio dopo che il Montenegro venne annesso al neonato Regno dei Serbi, Croati e Sloveni; il suocero, re Nicola I, mor\u00ec il 1\u00ba marzo 1921, cos\u00ec suo marito gli succedette quale re titolare del Montenegro; detenne la carica per una sola settimana prima di abdicare in favore del nipote Michele.\nEsilio e morte.\nJutta trascorse il resto della sua vita in esilio; lei e il marito vissero in Francia, dove Danilo mor\u00ec nel 1939. Jutta mor\u00ec a Roma dove regnava il cognato Vittorio Emanuele III."}
{"id": "3058476", "revid": "1543377", "url": "https://it.wikipedia.org/wiki?curid=3058476", "title": "55/21", "text": "55/21 \u00e8 il quinto album del progetto musicale Musica Nuda (Petra Magoni e Ferruccio Spinetti), pubblicato nel 2008 per l'etichetta discografica EMI."}
{"id": "3058478", "revid": "1543377", "url": "https://it.wikipedia.org/wiki?curid=3058478", "title": "Campionati Internazionali di Sicilia 2003", "text": "I Campionati Internazionali di Sicilia 2003 sono stati un torneo di tennis giocato sulla terra battuta. \u00c8 stata la 24\u00aa edizione dei Campionati Internazionali di Sicilia che fanno parte della categoria International Series nell'ambito dell'ATP Tour 2003. Si sono giocati a Palermo in Italia dal 22 al 28 settembre 2003.\nCampioni.\nSingolare.\n Nicol\u00e1s Mass\u00fa ha battuto in finale Paul-Henri Mathieu 1\u20136, 6\u20132, 7\u20136(0)\nDoppio.\n Lucas Arnold Ker / Mariano Hood hanno battuto in finale Franti\u0161ek \u010cerm\u00e1k / Leo\u0161 Friedl 7-6(6) 6-7(3) 6-3"}
{"id": "3058480", "revid": "1543377", "url": "https://it.wikipedia.org/wiki?curid=3058480", "title": "Enrico Pollastrini", "text": "Biografia.\nNato a Livorno da Giovanni e Angiola Fantappi\u00e8, inizia la formazione nella bottega del pittore Vincenzo De Bonis e nel 1829 si iscrive giovanissimo all'Accademia di belle arti di Firenze sotto la guida di Pietro Benvenuti e Giuseppe Bezzuoli maestro, tra gli altri, di Giovanni Fattori e Silvestro Lega.\nTra il 1835 e il 1841 illustra in 32 pannelli tra \"I promessi sposi\" su commissione del collezionista Fran\u00e7ois Jacques de Larderel, mentre nel 1837 presenta \"Agar e Ismaele nel deserto\" all'Accademia di Firenze.\nNel 1839 conosce il concittadino Francesco Domenico Guerrazzi che lo raccomanda a Niccol\u00f2 Puccini, deciso a utilizzare i pi\u00f9 capaci artisti toscani nel suo ideale di educazione popolare tramite l'ausilio dell'arte, per la commissione del soggetto storico \"Morte di Alessandro de\u2019 Medici\".\nNel 1841 presenta all'Accademia di Firenze \"Colombo al convento della Rab\u00ecda\" e nel 1843 \"L'ultima ora di Francesco Ferruccio\".\nNel 1845 il granduca Leopoldo II gli commissiona il melodrammatico dipinto \"Una famiglia salvata dall'inondazione del Serchio\", con il quale nello stesso anno partecipa all'esposizione di Belle Arti della Societ\u00e0 promotrice fiorentina.\nPartecipa all'Esposizione della neonata Societ\u00e0 Promotrice di Firenze del 1846 con \"la Morte di Philibert de Chalon duca d\u2019Orange\" e l'anno successivo con \"Il bertuccione del Rosso pittore fiorentino\".\nNel 1851 si candida per il posto di direttore dell\u2019Istituto di Belle Arti di Siena, rimasto vacante per la morte di Francesco Nenci ma gli viene preferito Luigi Mussini su raccomandazione dell'influente Giovanni Dupr\u00e9.\nNel 1853 viene nominato professore di disegno dell'Accademia di belle arti di Firenze e dal 1855 frequenta a Pistoia il salotto culturale dell'ingegnere Francesco Bartolini, dove si riuscono altri artisti come i Macchiaioli Telemaco Signorini, Giovanni Fattori, Serafino De Tivoli, oltre a Domenico Morelli, Lorenzo Gelati e i letterati Giosu\u00e8 Carducci, Renato Fucini, Atto Vannucci.\nNel 1858 \u00e8 con Antonio Puccinelli e Antonio Ciseri promotore della rivista \"Ricordi fotografici degli artisti contemporanei in Toscana\", contenente note, immagini e commenti dei lavori pi\u00f9 meritevoli degli artisti toscani.\nDal 1859 \u00e8 eletto socio dell'Accademia ligustica di belle arti, nel 1860 diviene membro della commissione consultiva di Belle Arti per le province di Arezzo e Firenze, sezione pittura, insieme a Stefano Ussi e Antonio Ciseri.\nNel 1861 riscuote grande successo di pubblico all\u2019Esposizione italiana di Firenze con \"Gli esuli di Siena\", opera avviata nel 1842, ultimata nel 1856: il quadro illustra la scena drammatica dell'emigrazione dei senesi nel 1555 dopo l'occupazione della citt\u00e0 da parte di Carlo V, che la consegna a Cosimo I de' Medici, Duca di Toscana. \nIl dipinto viene definito \nL'opera viene in seguito collocata nel Municipio di Livorno ed \u00e8 stata perduta nel corso della Seconda guerra mondiale.\nNello stesso anno completa la \"Battaglia di Legnano\".\nNel 1867 partecipa all\u2019esposizione di Parigi con \"San Lorenzo che dona ai poveri i tesori della Chiesa\", opera in precedenza collocata presso la chiesa della Madonna del Soccorso in Livorno e alla Promotrice di Firenze con \"Il bertuccione del Pittore fiorentino Del Rosso\".\nDal 1867 al 1875 assume l'incarico di Direttore dell'Accademia di belle arti di Firenze, succedendo al concittadino Tommaso Gazzarrini, annoverando tra gli allievi Francesco Vinea, Egisto Ferroni, Francesco Gioli, Giuseppe Bellucci, Tito Lessi, Luigi Bechi, Odoardo Borrani, Cesare Bartolena, Niccol\u00f2 Cannicci, Vittorio Matteo Corcos, Stefano Ussi.\nIn questo periodo di attivit\u00e0 artistica, oltre ai consueti temi storici medievali e rinascimentali, Pollastrini riproduce anche scene di genere di discreto successo (\"Il gioco della buchetta\" del 1873) e partecipa al Salon de Paris.\nDopo una lunga malattia, muore a Firenze nel 1876.\nViene sepolto nel Famedio del Santuario di Montenero a fianco di altri concittadini illustri come Francesco Domenico Guerrazzi e Giovanni Fattori. La sua effigie marmorea \u00e8 opera dello scultore livornese Giovanni Paganucci.\nNel 1976 viene organizzata la personale \"Enrico Pollastrini: mostra dei disegni restaurati\" presso il Museo Civico Villa Fabbricotti di Livorno.\nNella Biblioteca Labronica \u00e8 raccolto un fondo costituito da 21 fascicoli contenenti 460 lettere e alcuni bozzetti di dipinti, oltre a temi inerenti alla vita pubblica e privata dell'artista.\nIl Museo Civico Giovanni Fattori di Livorno gli ha dedicato un'intera sala, dove erano originariamente esposti i dipinti \"Allegra brigata\", \"San Lorenzo\", \"Madonna\", \"Buosa di Duero\", \"Richelieu e Maria Cristina\", \"Varchi che legge le sue storie a Cosimo I\", \"Gioco della buchetta\", \"Savonarola al letto di Lorenzo il Magnifico\".\nStile.\nPollastrini cresce alla scuola di Giuseppe Bezzuoli, riferimento di una pittura accademica e romantica che si esprime in soggetti storici medievali e contraddistinta da pulizia tecnica, colori smaltati, lunga e precisa preparazione dell'opera (evidente la sua influenza, ad esempio, in \"Una famiglia salvata dall'inondazione del Serchio\" di Pollastrini, 1845).\nPollastrini ha il merito di distinguersi con uno stile personale in un periodo caratterizzato dal declino della storica Accademia di Firenze, rappresentata dal maestro Bezzuoli, la nascita della Societ\u00e0 Promotrice di Firenze e la spinta innovativa del realismo macchiaiolo, derivando dal Bezzuoli la rappresentazione dei soggetti storici e mitologici medievali, molto gradita alla sua committenza borghese e unendola a tratti rinascimentali e del purismo francese (su tutti Ingres) di artisti come Luigi Mussini e Antonio Ciseri ad esempio in \"Nello alla tomba della Pia\", esposta nel 1851.\nEvidente l'influenza esercitata su Giovanni Fattori in \"Elisabetta regina d'Inghilterra consegna al cardinale arcivescovo il giovinetto duca di York\" del 1855, andata perduta e in \"Maria Stuarda al campo di Crookstone\" del 1858.\nNel 1861 riscuote grande successo di pubblico con \"Gli esuli di Siena\", opera maestosa e di alto contenuto politico e sociale dipinta il 1842 e il 1856, in un momento storico nel quale l'Italia \u00e8 oppressa dall'invasore straniero.\nNegli anni Settanta, Pollastrini evolve il suo stile avvicinandolo a un realismo fondato su motivi leggeri e allegri, come in \"Gioco della buchetta\"."}
{"id": "3058483", "revid": "1851848", "url": "https://it.wikipedia.org/wiki?curid=3058483", "title": "Roberto Tombolato", "text": "Muore il 23 luglio 2009 all'et\u00e0 di 55 anni.\nCarriera.\nComincia la sua carriera al Padova. Pass\u00f2 poi con il in Serie A nella stagione 1973-1974, collezionando 5 presenze. Fu protagonista in Coppa Italia dove si mise in evidenza disputando nove partite e segnando tre reti risultando cos\u00ec cannoniere cesenate in quella manifestazione. A fine stagione approd\u00f2 ad , dove viveva, e poi chiuse la carriera nella Paganese."}
{"id": "3058486", "revid": "767487", "url": "https://it.wikipedia.org/wiki?curid=3058486", "title": "Maurizio Gori", "text": "Carriera.\nDebutta in Serie A con il nella stagione 1967-1968, disputando un solo incontro in campionato, la sconfitta esterna contro la Juventus dell'8 ottobre 1967.\nPassa poi al , in Serie B. Nell'annata 1969-1970 approda al dove disputa quattro campionati di B e uno di A, quest'ultimo nella stagione 1971-1972 in cui mette a referto 25 presenze e 2 reti.\nIn totale ha disputato 26 partite in Serie A segnando 2 gol, e 118 incontri con 11 reti all'attivo in Serie B."}
{"id": "3058488", "revid": "599013", "url": "https://it.wikipedia.org/wiki?curid=3058488", "title": "Theo Snelders", "text": "Carriera.\nClub.\nNel 1980 esord\u00ec con il , restandovi per otto stagioni. Nel 1988 si trasfer\u00ec all', in Scozia, con cui ha vinto una Coppa di Scozia e due Coppe di Lega scozzese, oltre a ricevere il premio di Giocatore dell'anno della SPFA nel 1989.\nTra il 1996 ed il 1999 milit\u00f2 nel (con una parentesi al nella stagione 1997-1998), venendo impiegato di rado.\nHa concluso la sua carriera calcistica nel Maastricht.\nNazionale.\nCon la Nazionale di calcio dei Paesi Bassi ha disputato una sola partita il 22 marzo 1989 contro l' (vittoria per 2-0) ed \u00e8 stato convocato per il ."}
{"id": "3058489", "revid": "767487", "url": "https://it.wikipedia.org/wiki?curid=3058489", "title": "Fritz Brun", "text": "Biografia.\nFu uno degli studenti di Franz W\u00fcllner al tempo in cui frequentava il conservatorio di Colonia, studi\u00f2 piano nelle maggiori citt\u00e0 europee (Berlino e Londra) sino al 1902, nello stesso anno, nel mese di ottobre insegn\u00f2 pianoforte presso il conservatorio di Dortmund. Divenne in seguito un insegnante di pianoforte a Berna. Ebbe come maestro anche Peter Fassbaender\nAlcuni anni dopo divenne il direttore della Bern Music Society Nel 1912 spos\u00f2 Hanna Rosenmund da cui ebbe tre figli. Compose dieci sinfonie."}
{"id": "3058490", "revid": "287204", "url": "https://it.wikipedia.org/wiki?curid=3058490", "title": "Open de Moselle 2003", "text": "L'Open de Moselle 2003 \u00e8 stato un torneo di tennis giocato sul cemento indoor. \u00c8 stata la 1\u00aa edizione dell'Open de Moselle, che fa parte della categoria International Series nell'ambito dell'ATP Tour 2003. Si \u00e8 giocato all'Ar\u00e8nes de Metz di Metz in Francia, dal 29 settembre al 5 ottobre 2003.\nCampioni.\nSingolare.\n Arnaud Cl\u00e9ment ha battuto in finale Fernando Gonz\u00e1lez 6\u20133, 1\u20136, 6\u20133\nDoppio.\n Julien Benneteau / Nicolas Mahut hanno battuto in finale Micha\u00ebl Llodra / Fabrice Santoro 7\u20136(2), 6\u20133"}
{"id": "3058492", "revid": "1543377", "url": "https://it.wikipedia.org/wiki?curid=3058492", "title": "Center Harbor", "text": "Center Harbor \u00e8 un comune degli Stati Uniti d'America facente parte della contea di Belknap nello stato del New Hampshire."}
{"id": "3058496", "revid": "287204", "url": "https://it.wikipedia.org/wiki?curid=3058496", "title": "Davidoff Swiss Indoors 2003", "text": "Il Davidoff Swiss Indoors 2003 \u00e8 stato un torneo di tennis giocato sul cemento indoor.\n\u00c8 stata la 34\u00aa edizione dell'evento, che fa parte dell'International Series nell'ambito dell'ATP Tour 2003. Il torneo si \u00e8 giocato al St. Jakobshalle di Basilea, in Svizzera, dal 20 al 26 ottobre 2003.\nCampioni.\nSingolare.\n Guillermo Coria ha battuto in finale David Nalbandian per walkover\nDoppio.\n Mark Knowles / Daniel Nestor hanno battuto in finale Lucas Arnold Ker / Mariano Hood 6-4, 6-2"}
{"id": "3058505", "revid": "1143927", "url": "https://it.wikipedia.org/wiki?curid=3058505", "title": "Gadesco", "text": ""}
{"id": "3058506", "revid": "2196307", "url": "https://it.wikipedia.org/wiki?curid=3058506", "title": "Pieve Delmona", "text": "Pieve Delmona \u00e8 una frazione del comune cremonese di Gadesco-Pieve Delmona, al cui toponimo contribuisce, posta a nord del centro abitato. Pieve Delmona confina con le altre frazioni di Gadesco-Pieve Delmona, le quali sono \"San Pietro\", Ardole San Marino, \"Ca' de Mari\" e \"Gadesco\", e con i comuni circostanti di Vescovato e Levata. Il nome Pieve Delmona deriva dal Delmona, un corso d'acqua che attraversa tutto il territorio della frazione. \nStoria.\nLa localit\u00e0 era un piccolo villaggio agricolo di antica origine del Contado di Cremona con 350 abitanti a met\u00e0 Settecento.\nIn et\u00e0 napoleonica, dal 1810 al 1816, Pieve Delmona fu gi\u00e0 frazione di Gadesco, recuperando per\u00f2 l'autonomia con la costituzione del Regno Lombardo-Veneto.\nAll'unit\u00e0 d'Italia nel 1861, il comune contava 534 abitanti. Nel 1866 si ingrand\u00ec incorporando Bagnarolo, e nel 1869 con Prato Muzio. Ad inizio Novecento la popolazione era salita a 1195 persone.\nNel 1928 il comune di Pieve Delmona venne annesso dal comune di Gadesco, rinominato dai fascisti Gadesco-Pieve Delmona."}
{"id": "3058507", "revid": "33689", "url": "https://it.wikipedia.org/wiki?curid=3058507", "title": "Peire de Ladils", "text": "Opera.\nI suoi componimenti sopravvissuti comprendono quattro \"cansos\", tre \"dansas\" e due \"partimens\". \nNel 1340 compone un \"partimen\" politico con Raimon de Cornet. Egli, e presumibilmente anche Raimon, era apparentemente molto letto nella letteratura romantica del tempo. Il suo \"partimen\" diretto a Raimon contiene riferimenti a Carlomagno, Rolando, Jaufre, Lancillotto, Gawain e Matfre Ermengaud:"}
{"id": "3058508", "revid": "287204", "url": "https://it.wikipedia.org/wiki?curid=3058508", "title": "Carlo Domenici", "text": "Biografia.\nCarlo Domenici nasce a Livorno il 18 marzo 1897; il padre Cesare, marmista di professione, suonava nella Filarmonica, dal celebre compositore Pietro Mascagni\nIl giornalista e poeta Giosu\u00e8 Borsi, amico di famiglia, lo convinse ad intraprendere il percorso artistico. Si iscrisse all'Accademia di belle arti di Firenze, dove si avvicin\u00f2 allo stile dei macchiaioli.\nNel 1913, Domenici realizza il primo dipinto (\"Figura di Bambina\") ed espone alla Mostra della Secessione, alla Societ\u00e0 Amatori e Cultori di Belle Arti di Roma. Nel 1917, il compositore Pietro Mascagni, acquista un suo quadro \"Venezia Livornese\". Si sposa a soli 18 anni con Bianca. Entra nel Gruppo Labronico, partecipando alle varie mostre con gli altri associati; nel 1979 alla morte di Renato Natali ne diventer\u00e0 presidente, mantenendo questa carica fino alla sua morte, sopraggiunta nel 1981.\nNel primo periodo realizza numerose \"tavolette di macchia\", con la caratteristica di essere firmate prima nel colore con la coda del pennello, e poi con il lapis in basso o in alto. Nel 1924 espone a Milano 40 opere e sempre lo stesso anno \u00e8 presente alla Quadriennale d'Arte di Roma, nel 1926 all'Esposizione dell'America del Sud e alla Biennale Internazionale d'Arte di Venezia.\nTra le mostre all'estero, si ricorda quella all'Internazionale di Tokio e la personale a Manila. Nel 1933 si reca per la prima volta all'Isola d'Elba per dipingere; vi ritorna frequentemente dopo la seconda guerra mondiale. Nel 1950 espone alla Mostra di Cinquant'anni di Pittura Toscana a Firenze, nel 1957 all'Esposizione Nazionale Maschio Angioino.\nCarlo Domenici, ideatore e fondatore del Gruppo Artisti Elbani nel 1946, istituisce nella localit\u00e0 di Portoferraio il Premio Llewelyn Lloyd in memoria del pittore che all'Elba visse e dipinse per molti anni.\nVerso la met\u00e0 degli anni Cinquanta conosce Raffaello Scarselli, che acquista alcuni suoi quadri. Scarselli curer\u00e0 poi nel 1975 il primo volume monografico su Domenici.\nSi interessa anche di politica, ricoprendo la carica di consigliere comunale del Comune di Portoferraio. Il 9 maggio 1978 muore la seconda moglie Plava Cioni, sposata nel 1975 dopo una lunga convivenza, madre del figlio Claudio che diverr\u00e0 anche lui pittore con il nome d'Arte di Claudio da Firenze.\nScrive Piero Caprile: \u00abl'originalit\u00e0 di Domenici \u00e8 nella percezione viva delle immagini, delle idee, dei sentimenti e dei sospiri che si alternano nel tempo e nella comunit\u00e0, senza che ne difetti il lessico della panoramica d'insieme, nei movimenti pittorici di prospettiva e studiando il comportamento della natura nella sua genesi\u00bb."}
{"id": "3058511", "revid": "1543377", "url": "https://it.wikipedia.org/wiki?curid=3058511", "title": "Gilford (New Hampshire)", "text": "Gilford \u00e8 un comune degli Stati Uniti d'America facente parte della contea di Belknap nello stato del New Hampshire."}
{"id": "3058513", "revid": "287204", "url": "https://it.wikipedia.org/wiki?curid=3058513", "title": "St. Petersburg Open 2003", "text": "Il St. Petersburg Open 2003 \u00e8 stato un torneo di tennis giocato sul cemento indoor. \u00c8 stata la 9\u00aa edizione del St. Petersburg Open, che fa parte della categoria International Series \nnell'ambito dell'ATP Tour 2003. Il torneo si \u00e8 giocato al Petersburg Sports and Concert Complex di San Pietroburgo in Russia, dal 20 al 26 ottobre 2003.\nCampioni.\nSingolare.\n Gustavo Kuerten ha battuto in finale Sargis Sargsian 6\u20134, 6\u20133\nDoppio.\n Julian Knowle / Nenad Zimonji\u0107 hanno battuto in finale Michael Kohlmann / Rainer Sch\u00fcttler 7\u20136(1), 6\u20133"}
{"id": "3058514", "revid": "352448", "url": "https://it.wikipedia.org/wiki?curid=3058514", "title": "Peire de Ladils de Bazas", "text": ""}
{"id": "3058518", "revid": "838137", "url": "https://it.wikipedia.org/wiki?curid=3058518", "title": "Gilmanton", "text": "Il toponimo Gilmanton pu\u00f2 riferirsi a diverse localit\u00e0 degli Stati Uniti d'America:"}
{"id": "3058520", "revid": "287204", "url": "https://it.wikipedia.org/wiki?curid=3058520", "title": "Associazione Calcio Padova 1970-1971", "text": "Questa pagina raccoglie i dati riguardanti l'Associazione Calcio Padova nelle competizioni ufficiali della stagione 1970-1971.\nStagione.\nNella Serie C - girone A il Padova si classifica al terzo posto con 49 punti, dietro alla con 58 punti promossa in Serie B, e all'Alessandria con 52 punti."}
{"id": "3058523", "revid": "74801", "url": "https://it.wikipedia.org/wiki?curid=3058523", "title": "Gilmanton (New Hampshire)", "text": "Gilmanton \u00e8 un comune degli Stati Uniti d'America facente parte della contea di Belknap nello stato del New Hampshire.\nQui nacque il serial killer Henry Howard Holmes. "}
{"id": "3058524", "revid": "287204", "url": "https://it.wikipedia.org/wiki?curid=3058524", "title": "Zanengo", "text": "Zanengo \u00e8 una frazione del comune lombardo di Grumello Cremonese ed Uniti.\nStoria.\nLa localit\u00e0 \u00e8 un piccolo borgo agricolo di antica origine.\nIn et\u00e0 napoleonica (1807) Zanengo fu aggregata al comune di Grumello con Farfengo; recuper\u00f2 l'autonomia con la costituzione del Regno Lombardo-Veneto (1816).\nAll'Unit\u00e0 d'Italia (1861) contava 538 abitanti. Il comune di Zanengo fu aggregato nel 1867 al comune di Grumello con Farvengo Cremonese."}
{"id": "3058526", "revid": "6923", "url": "https://it.wikipedia.org/wiki?curid=3058526", "title": "Fiat Francis Lombardi 500 My Car", "text": ""}
{"id": "3058527", "revid": "729019", "url": "https://it.wikipedia.org/wiki?curid=3058527", "title": "Bassfield", "text": "Bassfield \u00e8 una citt\u00e0 (\"town\") degli Stati Uniti d'America, situata nella contea di Jefferson Davis, nello Stato del Mississippi."}
{"id": "3058529", "revid": "287204", "url": "https://it.wikipedia.org/wiki?curid=3058529", "title": "Tarif al-Matghari", "text": "Fu il padre del profeta auto-proclamato re \u1e62\u0101li\u1e25 b. \u1e6c\u0101rif. Si crede che sia nato nella zona di Barbate, vicino a Cadice in Spagna.\nFonti.\nScheda in spagnolo su tarifaweb.com"}
{"id": "3058530", "revid": "62748", "url": "https://it.wikipedia.org/wiki?curid=3058530", "title": "Helicobacter pilori", "text": ""}
{"id": "3058534", "revid": "1543377", "url": "https://it.wikipedia.org/wiki?curid=3058534", "title": "Meredith (New Hampshire)", "text": "Meredith \u00e8 un comune degli Stati Uniti d'America facente parte della contea di Belknap nello stato del New Hampshire.\nStoria.\nLa citt\u00e0 cambio nome diverse volte: il primo fu Palmer's Town, poi New Salem ed alla fine del settecento assunse il nome attuale in onore di Sir William Meredith.\nNel 1859 il comune si allarg\u00f2: possedeva infatti un mulino, il negozio di un fabbro, una segheria, una conceria e il negozio di un sellaio."}
{"id": "3058535", "revid": "200568", "url": "https://it.wikipedia.org/wiki?curid=3058535", "title": "Parque del Plata", "text": "Parque del Plata \u00e8 una citt\u00e0 dell'Uruguay, situata nel Dipartimento di Canelones.\nLocalit\u00e0 balneare della Costa d'Oro uruguaiana, sorge sulle sponde del R\u00edo de la Plata, a 49 km a est dalla capitale Montevideo."}
{"id": "3058536", "revid": "287204", "url": "https://it.wikipedia.org/wiki?curid=3058536", "title": "Associazione Calcio Padova 1971-1972", "text": "Questa voce raccoglie le informazioni riguardanti l'Associazione Calcio Padova nelle competizioni ufficiali della stagione 1971-1972."}
{"id": "3058538", "revid": "767487", "url": "https://it.wikipedia.org/wiki?curid=3058538", "title": "Distretti delle Bahamas", "text": "I distretti delle Bahamas costituiscono la suddivisione territoriale di primo livello del Paese e sono pari a 31; ad essi \u00e8 equiordinato il territorio di New Providence, in cui ha sede la capitale, Nassau, amministrato direttamente dal governo centrale.\nLa suddivisione in distretti fu introdotta nel 1996, quando furono istituiti 23 distretti; altri 8 furono invece creati nel 1999.\nIl successivo livello territoriale \u00e8 rappresentato da municipalit\u00e0 di secondo grado (in inglese: \"town committee\"), amministrati da consigli che eleggono successivamente i deputati nazionali, e da municipalit\u00e0 di terzo grado, in cui i deputati sono eletti a suffragio popolare diretto."}
{"id": "3058539", "revid": "404338", "url": "https://it.wikipedia.org/wiki?curid=3058539", "title": "Lothar Kempter", "text": "Biografia.\nFiglio di un insegnante di musica studi\u00f2 inizialmente legge all'universit\u00e0 Ludwig Maximilian per accontentare i desideri di suo padre, ma, alla sua morte avvenuta nel 1868, decise di dedicarsi alla musica e frequentare la Hochschule f\u00fcr Musik und Theater M\u00fcnchen.\nStudi\u00f2 con Hans von B\u00fclow, con Franz W\u00fcllner, composizione con Josef Rheinberger e pianoforte con Carl Baermann. Si trasfer\u00ec nel 1871 a Magdeburgo dove divent\u00f2 maestro di cappella della stadttheater Magdeburg, nello stesso anno si spos\u00f2 con la cantante Caroline Leonoff.\nNel 1879 divenne direttore del Tonhalle Orchester Z\u00fcrich (di Zurigo). Nel 1892 gli \u00e8 stata conferita la cittadinanza svizzera, compose numerose opere teatrali."}
{"id": "3058546", "revid": "1154737", "url": "https://it.wikipedia.org/wiki?curid=3058546", "title": "Radice fascicolata", "text": "La radice fascicolata \u00e8 una conformazione dell'apparato radicale delle piante caratterizzate dallo sviluppo uniforme di numerose radici non ramificate, partenti dallo stesso punto. Non si distingue, perci\u00f2, un asse principale (o fittone) in cui si inseriscono le radici secondarie. \nCaratteristiche.\nQuesta conformazione si riscontra in gruppi sistematici specifici (ad esempio, la generalit\u00e0 delle Monocotiledoni), tuttavia si riscontra spesso anche in specie con radice a fittone come condizione acquisita secondariamente o determinata da contesti particolari, come ad esempio i seguenti:\nDa un punto di vista agronomico, le graminacee pratensi sono considerate miglioratrici della struttura del terreno grazie al loro apparato radicale fascicolato."}
{"id": "3058550", "revid": "287204", "url": "https://it.wikipedia.org/wiki?curid=3058550", "title": "Associazione Calcio Padova 1972-1973", "text": "Questa pagina raccoglie i dati riguardanti l'Associazione Calcio Padova nelle competizioni ufficiali della stagione 1972-1973.\nStagione.\nIl Padova nel campionato di Serie C - Girone A si \u00e8 classificato al settimo posto con 41 punti.\nIn Coppa Italia Semiprofessionisti la squadra si \u00e8 classificata terza nel Girone G al primo turno. Qualificato il ."}
{"id": "3058551", "revid": "767487", "url": "https://it.wikipedia.org/wiki?curid=3058551", "title": "Tartit", "text": "I Tartit (in lingua tamashek \"unione\") \u00e8 un gruppo musicale della regione di Timbuct\u00f9, nel nordest del Mali. Il gruppo \u00e8 composto da cinque donne e quattro uomini, appartenenti all'etnia Tamashek (Tuareg) della confederazione Kel Antessar. Si sono incontrati in un campo profughi in Burkina Faso, dove la loro musica divenne un mezzo di sopravvivenza di fronte ai problemi economici, politici e sociali della regione.\nOrigine.\nNel dicembre 1995, pochi mesi dopo la loro formazione, i Tartit fecero il loro concerto di debutto al MASA Trade Fair for African Arts tenutasi a Abidjan in Costa d'Avorio. Nello stesso anno il gruppo ha partecipato al \"Festival delle Voci di Donne\" a Liegi, in Belgio. A partire da questo evento i Tartit cominciarono a ottenere una certa visibilit\u00e0 internazionale, contribuendo a diffondere la conoscenza della cultura e della lingua tuareg in tutto il mondo.\nNel 1998 effettuarono un tour attraverso l'Europa e nel 2000 furono in tour nel Nord America. Al Womad Festival di Seattle, dopo aver eseguito il loro repertorio, cantarono sul palcoscenico assieme ai colleghi del Mali Ali Farka Tour\u00e9 e Afel Bocoum. Al Desert Music Festival di Essakane si esibirono ancora con Tour\u00e9 e Bocoum, ma anche con Tinariwen, Robert Plant, Oumou Sangar\u00e9, Lo'Jo e Baba Salah.\nNel 1997 i Tartit hanno pubblicato il loro primo album \"Amazagh\", seguito da \"Ichichila\" (2000) e \"Abacabok\" (2006).\nNel 2006, si sono uniti a Afel Bocoum e Habib Koit\u00e9 per formare un collettivo, Deserto Blues.\nNel 2010 hanno partecipato alla rassegna Artintown a Torino."}
{"id": "3058552", "revid": "125973582", "url": "https://it.wikipedia.org/wiki?curid=3058552", "title": "Costa Sant'Abramo", "text": "Costa Sant'Abramo \u00e8 una frazione del comune lombardo di Castelverde.\nGeografia fisica.\nL'abitato \u00e8 caratterizzato da vistosi dislivelli in quanto giace in parte su un terrazzo affacciato sulla paleovalle del Morbasco.\nStoria.\nLa localit\u00e0 \u00e8 un piccolo borgo agricolo di antica origine. Deve il proprio nome alla sua antica posizione, lungo la costa del lago Gerundo.\nIn et\u00e0 napoleonica (1807) Costa Sant'Abramo fu aggregata alla citt\u00e0 di Cremona; recuper\u00f2 l'autonomia con la costituzione del Regno Lombardo-Veneto (1816).\nAll'Unit\u00e0 d'Italia (1861) contava 520 abitanti. Il comune di Costa Sant'Abramo fu aggregato nel 1868 al comune di Breda de' Bugni, che nell'occasione mut\u00f2 il nome in Castelverde.\nIl centro abitato ha conosciuto un grande sviluppo demografico ed edilizio, favorito dalla vicinanza alla statale Paullese e alla citt\u00e0 di Cremona.\nL'antica chiesa parrocchiale \u00e8 stata pesantemente rimaneggiata intorno al 1965 dall'allora parroco Don Ivo Azzali che coraggiosamente ne gir\u00f2 l'orientamento perch\u00e8 risultasse verso il centro abitato.\nL'abside venne riedificato e poi dipinto nel 1975 dal pittore Walter Madoi. Vi \u00e8 rappresentata la crocifissione di Cristo quale momento tragico ma di speranza per chi crede.\nSi tratta dell'ultima opera del pittore che, segnato dalla malattia, volle lasciare in questo modo la sua ultima testimonianza spirituale e artistica."}
{"id": "3058559", "revid": "339392", "url": "https://it.wikipedia.org/wiki?curid=3058559", "title": "Blu Basket Treviglio", "text": ""}
{"id": "3058561", "revid": "6923", "url": "https://it.wikipedia.org/wiki?curid=3058561", "title": "Strada Regionale 6 della Murgia Centrale", "text": ""}
{"id": "3058562", "revid": "149727", "url": "https://it.wikipedia.org/wiki?curid=3058562", "title": "Costa Sant'Abramo con Cura d'Affaitati", "text": ""}
{"id": "3058565", "revid": "33865240", "url": "https://it.wikipedia.org/wiki?curid=3058565", "title": "Gran siniscalco", "text": ""}
{"id": "3058568", "revid": "1573940", "url": "https://it.wikipedia.org/wiki?curid=3058568", "title": "Porterville (California)", "text": "Porterville \u00e8 un centro abitato (\"City\") degli Stati Uniti d'America, situato nella contea di Tulare dello Stato della California. Nel censimento del 2000 la popolazione era di 39.615 abitanti.\nGeografia fisica.\nSecondo i rilevamenti dello United States Census Bureau, Porterville si estende su una superficie di 36,5 km\u00b2."}
{"id": "3058571", "revid": "287204", "url": "https://it.wikipedia.org/wiki?curid=3058571", "title": "Marzalengo", "text": "Marzalengo \u00e8 una frazione del comune lombardo di Castelverde.\nStoria.\nLa localit\u00e0 \u00e8 un piccolo borgo agricolo di antica origine.\nIn et\u00e0 napoleonica (1807) Marzalengo fu aggregata al comune di San Martino in Beliseto; recuper\u00f2 l'autonomia con la costituzione del Regno Lombardo-Veneto (1816).\nAll'Unit\u00e0 d'Italia (1861) contava 425 abitanti. Il comune di Marzalengo fu unito nel 1866 ai comuni di Dosso Baroardo e Ossalengo, a formare il comune di Tredossi, a sua volta aggregato nel 1928 a Castelverde."}
{"id": "3058572", "revid": "869733", "url": "https://it.wikipedia.org/wiki?curid=3058572", "title": "Fiat Nuova 500 Giannini", "text": "Nel 1963 il costruttore romano Giannini inizi\u00f2 la produzione di modelli elaborati sulla base della Fiat Nuova 500, diventando il massimo concorrente dell'Abarth per la personalizzazione della piccola di casa FIAT.\nIl primo modello presentato fu la 500 TV (dove TV sta per Turismo Veloce). A seguire vennero presentati diversi modelli stradali e da competizione.\nFurono inoltre commercializzate le popolari \"cassette di trasformazione Giannini\", che consentivano di modificare la \"Fiat Nuova 500\" rendendola pi\u00f9 aggressiva e sportiva, come per il concorrente Abarth.\nModelli Prodotti.\nStradali:\nDa competizione:"}
{"id": "3058575", "revid": "543975", "url": "https://it.wikipedia.org/wiki?curid=3058575", "title": "Appuntamento in nero", "text": ""}
{"id": "3058577", "revid": "22475", "url": "https://it.wikipedia.org/wiki?curid=3058577", "title": "Nettapus coromandelianus", "text": "L'oca pigmea indiana (\"Nettapus coromandelianus\" Gmelin, 1789), conosciuta anche come oca pigmea asiatica o oca pigmea del Coromandel, \u00e8 un uccello della famiglia degli Anatidae.\nDescrizione.\n\u00c8 l'anatra pi\u00f9 piccola del mondo misurando solamente 26\u00a0cm per 160\u00a0g di peso.\nDistribuzione e habitat.\n\u00c8 diffusa in Pakistan, India, Bangladesh, Sudest asiatico e Australia. \nSi trova in tutti i laghi d'acqua dolce, i fossati pieni di pioggia, le risaie inondate, le vasche di irrigazione, diventando molto docile nei villaggi dove vi siano cisterne e, se indisturbate, si abituano alla vicinanza dell'uomo.\nAlimentazione.\nPrincipalmente semi e altre sostanze vegetali, in particolare ninfee, ma anche insetti, crostacei e invertebrati in generale.\nRiproduzione.\nNidifica da luglio a settembre, in coincidenza con la stagione dei monsoni, sempre in prossimit\u00e0 di un bacino d'acqua. Il nido \u00e8, a volte, rivestito con erba, piume e materiale vario. Depone da 6 a 12 uova di colore avorio."}
{"id": "3058578", "revid": "2103295", "url": "https://it.wikipedia.org/wiki?curid=3058578", "title": "Leinster Senior Hurling Championship", "text": "Il Leinster Senior Hurling Championship \u00e8 la pi\u00f9 importante competizione di hurling della provincia irlandese del Leinster. Organizzato dal Leinster council, si tiene tra maggio e luglio, mese della finale che si disputa di solito la prima domenica del settimo mese dell'anno. Il sistema \u00e8 quello dell'eliminazione diretta e il torneo \u00e8 una parte del pi\u00f9 ampio All-Ireland Senior Hurling Championship. La squadra vincitrice di questo torneo provinciale, come quella del Munster, accede direttamente alle semifinali nazionali, mentre la perdente ai quarti (anche questa \u00e8 un'analogia con la provincia precedentemente menzionata). Sette squadre vi prendono parte, due delle quali sono contee di altre province: Antrim dall'Ulster e Galway dal Connacht. La formazione pi\u00f9 titolata \u00e8 Kilkenny, grazie ai suoi 68 successi. La squadra \u00e8 anche la pi\u00f9 prestigiosa a livello nazionali visto che ha vinto 34 titoli All-Ireland, pi\u00f9 di chiunque altro.\nFormato.\nIl torneo \u00e8 ad eliminazione diretta e il sorteggio, del tutto casuale, si tiene l'anno precedente ad ottobre.\nSe una partita delle semifinali o la finale finisce in parit\u00e0 si disputa il replay. Se anche da questo non uscisse una vincitrice si andrebbe ai supplementari. Se anche i supplementari non dovessero determinare un risultato definitivo si giocherebbe un ulteriore replay per cui varrebbero le stesse regole. Non esistono replay al primo turno.\nDal 2009 anche Galway e Antrim vi prendono parte. Galway partecipa solo a questo torneo mentre Antrim prende parte anche all'Ulster Senior Hurling Championship, che per\u00f2 \u00e8 un torneo esterno e non legato all'All-Ireland.\nAttualmente otto teams disputano la manifestazione e sono: Antrim, Carlow, Dublin, Galway, Kilkenny, Laois, Offaly e Wexford.\nQuarti di finale\nFino al 2009 sei squadre erano sorteggiate (tutte tranne Kilkenny, ammessa d'ufficio alle semifinali) in maniera casuale e si incontravano nel quarto di finale. Quelle perdenti, eliminate dal torneo, accedevano alla prima fase dell'All-Ireland. Dal 2010, con l'ammissione di Carlow, \u00e8 cambiato il formato. Kilkenny \u00e8 sempre ammessa d'ufficio alle semifinali e non cambia nemmeno la struttura dai quarti in poi. Tuttavia due squadre per accedere ai quarti di finale disputano un turno preliminare.\nSemifinali\nLe vincitrici del turno precedente, pi\u00f9 Kilkenny, vengono appaiate tramite un ulteriore sorteggio. Le perdenti entrano nella seconda fase del pi\u00f9 prestigioso torneo nazionale, mentre le restanti vanno in finale.\nStadi.\nQuesti sono gli stadi maggiormente usati durante il torneo. Croke Park di solito \u00e8 quello scelto per ospitare la finale. Le altre partite si disputano invece in campo neutro, campo che viene scelto a caso, o tenendo conto dell'ubicazione delle contee interessate. Visto lo stradominio recente di Kilkenny, l'interesse per le finali \u00e8 diminuito tanto da rendere difficile il riempimento della met\u00e0 del pi\u00f9 grande stadio irlandese. Per questo molti suggeriscono di giocare la partita altrove.\nSponsorizzazioni.\nLe ditte che sponsorizzano l'evento sono la RT\u00c9 (la principale emittente nazionale), la Guinness e la Etihad Airways. La famosa birra \u00e8 sponsor dal 1995 mentre le altre le si sono aggiunte a partire dal 2008."}
{"id": "3058582", "revid": "767487", "url": "https://it.wikipedia.org/wiki?curid=3058582", "title": "Bruno Klein", "text": "Biografia.\nDi origini tedesche inizi\u00f2 a studiare con il padre e poi ebbe come maestri Carl Baermann, Josef Rheinberger e Franz W\u00fcllner, durante gli anni 1875-1878 frequent\u00f2 la Hochschule f\u00fcr Musik und Theater M\u00fcnchen. All'et\u00e0 di vent'anni lasci\u00f2 l'Europa per emigrare negli Stati Uniti.\nA New York insegno al National Conservatory of Music of Americ, uno dei suoi allievi fu Paul Ambrose. Mor\u00ec nella sua casa in Madison Avenue a Manhattan."}
{"id": "3058584", "revid": "499531", "url": "https://it.wikipedia.org/wiki?curid=3058584", "title": "Arte ambientale", "text": "La locuzione arte ambientale viene utilizzata per descrivere genericamente il processo artistico o l'opera d'arte in cui l'artista si confronta attivamente con l'ambiente. Questo ambiente, oltre alla sua dimensione ecologica e naturale, pu\u00f2 essere inteso quindi anche come contesto formale, politico, storico e sociale.\nHal Foster, critico d'arte statunitense contemporaneo, definisce le opere di arte ambientale come \u00abprogetti di sculture site-specific che utilizzano materiale tratto dall'ambiente al fine di creare nuove forme o per re-indirizzare le nostre percezioni del contesto; programmi che importano oggetti nuovi, innaturali in uno scenario naturale a scopi simili; attivit\u00e0 individuali sul paesaggio in cui il fattore tempo svolge un ruolo determinante; interventi collaborativi e socialmente consapevoli\u00bb. Questa citazione mostra come la locuzione \u00abarte ambientale\u00bb si riferisca a processi e risultati artistici anche molto diversi tra loro, alla cui base vi \u00e8 per\u00f2 il superamento della concezione di autonomia dell'opera d'arte rispetto al contesto in cui viene collocata.\nGermano Celant, critico d'arte italiano, afferma inoltre che tra l'opera e il contesto vi sia uno scambio reciproco: \u00abl'arte crea uno spazio ambientale, nella stessa misura in cui l'ambiente crea l'arte\u00bb.\nNonostante l'iniziale volont\u00e0 dell'arte ambientale di combattere il \u201csistema dell'arte\u201d, eliminando l'oggetto artistico in s\u00e9 e, pi\u00f9 in generale, la mercificazione dell'opera d'arte, divent\u00f2 indispensabile esporre i lavori nelle gallerie e nei musei per il riconoscimento del loro status di opere d'arte e per riuscire a raccogliere i capitali finanziari necessari alla loro realizzazione. Questa necessit\u00e0 port\u00f2 numerosi artisti a concepire l'opera ai fini della sua riproduzione fotografica e filmica, come nei casi di Richard Long e Robert Smithson, le quali hanno ora sia un valore documentario, sia un valore di mercato.\nStoria.\nIl coinvolgimento dello spazio reale inizia ad essere un aspetto significativo delle opere d'arte a partire dalle fine degli anni '50, per poi continuare ad interessare le principali correnti artistiche (Neo-dadaismo, Arte Programmata, Minimalismo, Arte Processuale, Arte Povera, Arte Concettuale) per tutti gli anni '60, fino all'inizio dei '70.\nInizialmente l'Arte Ambientale era molto pi\u00f9 legata alla scultura, (in particolare come Site-Specific Art, Land Art e Arte Povera -) considerando la crescente critica nei confronti della scultura tradizionale e delle pratiche che venivano viste come sempre pi\u00f9 obsolete e potenzialmente in disarmonia con l'ambiente naturale.\nGi\u00e0 Boccioni nel 1912 teorizzava nel suo \"Manifesto tecnico della scultura futurista\" che non vi potesse essere rinnovamento se non attraverso la scultura d'ambiente, capace di modellare l'atmosfera che la circonda.\nAltri precedenti dell'Arte Ambientale sono rintracciabili nella avanguardie storiche: l\u2019\"Ambiente dei Proun\" del costruttivista El Lissitskij \u00e8 uno spazio espositivo realizzato per la grande esposizione di Berlino nel 1923 in cui elementi architettonici, pittori e plastici sono indissolubilmente legati tra loro; mentre il \"Merzbau\" del dadaista Kurt Schwitters \u00e8 un'accumulazione progressiva di oggetti quotidiani realizzata nella casa studio dell'artista ad Hannover e durata dieci anni, nel corso dei quali diventa testimonianza organica del vissuto dell'artista.\nContributi decisivi per quello che riguarda le installazioni ambientali sono rintracciabili anche in alcuni interventi d'allestimento compiuti da Marcel Duchamp: nel 1938 alla Galerie des Beux-Arts di Parigi nel corso dell'Esposizione internazionale del Surrealismo appende al soffitto pi\u00f9 di 1000 sacchi di carbone; mentre nel 1942 per la mostra \u201cFirst Paper of Surrealismo\u201d tenutasi a New York riempie lo spazio con una fitta ragnatela creata con 12 miglia di filo.\nLo spazio, come sottolineano alcuni titoli delle sue opere (\"Ambiente spaziale con forme spaziali e illuminazione a luce nera\", Galleria del Naviglio, Milano 1949), diviene uno degli elementi fondamentali nel lavoro di Lucio Fontana. L'interazione dello spazio con \u201cgiochi di luce\u201d \u00e8 mirata a produrre un effetto di spaesamento nello spettatore.\nUn analogo senso straniante viene raggiunto anche da Pinot Gallizio dieci anni dopo, alla Galerie Drouin di Parigi, ma con mezzi completamente diversi: la \"Caverna dell'antimateria\" consiste infatti in 145 metri di tela dipinta che ricoprono completamente le superfici della galleria.\nAltri artisti che utilizzano lo spazio come campo di azione per coinvolgere lo spettatore sono Enrico Castellani (\"Ambiente bianco\" o \"Spazio Ambiente\", 1970) e Gianni Colombo (\"After Structure\"). Nel caso di quest'ultimo gli ambienti architettonici realizzati sono praticabili, nel senso che lo spettatore pu\u00f2 camminare al loro interno (\"Spazio elastico\", 1967).\nPer Allan Kaprow, il primo artista a definire teoricamente le caratteristiche degli \"environment\" nell'articolo \"Introduction to a Theory\" nella rivista \"Bull Shit\", il coinvolgimento degli spettatori e gli interventi a livello ambientale non sono che la diretta conseguenza della fusione di arte e vita.\nLa categoria oggi comprende l'utilizzo di molti nuovi media, spesso con valenze spettacolari.\nAlcune declinazioni del termine.\nOpere che includono materiale vivente, come per esempio piante, muschi, in una funzione restaurativa.\nTermine ampio con il quale ci si riferisce ad opere ecologicamente responsabili.\nTermine usato prevalentemente negli anni '60 e '70, prima negli Stati Uniti e poi in Europa, affine a Earth Art, che si riferisce ad opere di grande scala, denominate anche \u201cEarthworks\u201d realizzate in territori naturali, ma non necessariamente incentrate sulla tematica ecologica.\nLa Land Art comprende sia interventi che producono alterazioni impercettibili o effimere, sia modificazioni dell'ambiente su scala monumentale come gli scavi di Michael Heizer (\u2018'Double Negative'\u2019, 1969-70), o la celebre \u2018'Spiral Jetty'\u2019 di Robert Smithson.\nCon il termine Ephemeral Art si intende appunto quell'arte che viene creata intenzionalmente per durare solo un breve lasso di tempo. Questi lavori sono spesso lasciati degradare per effetto delle condizioni ambientali naturali.\nUn'altra sottocategoria della Land Art sono i Walking works: pratiche in cui l'artista usa l'atto della passeggiata attraverso un ambiente come espressione artistica. Celebre in tal senso \u00e8 la linea retta causata dal passaggio dell'artista Richard Long in un prato (\u2018'A Line Made by Walking'\u2019, 1967).\nInstallazioni di sculture in un ambiente considerato pi\u00f9 come sito che come fonte di materiali.\nPerformance in cui l'artista si connette fisicamente con un particolare contesto ambientale in una maniera che viene documentata con video o fotografie.\nOpere d'arte che si focalizzano sulla relazione tra ambiente e societ\u00e0, come opere che coinvolgono la comunit\u00e0 locale o che chiedono allo spettatore di partecipare attivamente, promuovendo una presa di coscienza delle condizioni ambientali circostanti.\nOpere realizzate con materiali trovati (sia artificiali che naturali).\nCombinazione delle parole \"Ecology\" e \"Invention\", che si riferisce ad opere che riparano danni dell'ambiente naturali. Chiamata anche \"Reclamation Art\" (arte di ripristino).\nTutti questi interventi spesso sono caratterizzati da una non facile fruizione diretta sia per l'inacessibilit\u00e0 dei luoghi sia per il degrado progressivo a cui le opere sono sottoposte a causa degli agenti atmosferici. Per questo motivo le opere sono documentate, e quindi rese visibili, da film, video, mappe e riprese fotografiche.\nUna distinzione.\nNella definizione di Arte Ambientale, bisogna innanzitutto fare una distinzione tra quegli artisti che non prendono in considerazione gli effetti che provocano sull'ambiente e quelli che invece non intendono provocare alcun danno, al contrario si impegnano a riportare il contesto al suo stato naturale.\nCome esempio possiamo citare la nota scultura dell'artista statunitense Robert Smithson \"Spiral Getty\" (1969) per realizzare la quale, nonostante il suo indiscutibile valore estetico, l'artista \u00e8 intervenuto fortemente sul paesaggio, dovendo erodere e spostare grandi quantit\u00e0 di terra dalla costa.\nAnche l'opera dell'artista di origine bulgara Christo e di sua moglie Jeanne-Claude, ha suscitato forti critiche, quando per esempio nel 1969 temporaneamente impacchett\u00f2 la costa di Little Bay, a sud di Sidney, in Australia. Gli ambientalisti locali si unirono in protesta, sostenendo che l'opera era ecologicamente irresponsabile perch\u00e9 arrecava danno all'ambiente, colpendo in particolare gli uccelli che nidificavano sulla costa. Le critiche si accentuarono ancor pi\u00f9 quando numerosi pinguini e una foca rimasero intrappolati sotto il telone usato per l'impacchettamento. La polemica sollevata attrasse l'attenzione internazionale dei circoli ambientalisti e port\u00f2 gli artisti contemporanei a ripensare la Land Art e la Site-specific Art.\nPer contro, un artista ambientale impegnato come lo scultore britannico Richard Long ha realizzato per decenni molte sculture esterne temporanee attraverso la installazione di materiale trovato sul posto, come rocce, fango e rami, che quindi non hanno avuto nessun tipo di effetto negativo sull'ambiente.\nProbabilmente una delle opere pi\u00f9 celebrate di Arte Ambientale del XX secolo \u00e8 \"7000 oaks\" (7000 querce), un'azione ecologica realizzata durante Documenta dall'artista tedesco Joseph Beuys nel 1982, nella quale l'artista e i suoi assistenti hanno evidenziato la condizione dell'ambiente locale piantando 7000 querce dentro e intorno alla citt\u00e0 di Kassel.\nBibliografia.\nWildy, Jade C. \"Defining Environmental Art\", Master of Art History, Adelaide, S. Aust.: University of Adelaide, 2010.\n\"Arte contemporanea. Le ricerche internazionali dalla fine degli anni '50 ad oggi\", a cura di F. Poli, Electa, 2003.\n\"Enciclopedia dell'Arte Garzanti\", Garzanti Libri s.p.a., 2002.\nDenys Riout, \"L'arte del ventesimo secolo. Protagonisti, temi, correnti\", Einaudi, 2002."}
{"id": "3058586", "revid": "104896886", "url": "https://it.wikipedia.org/wiki?curid=3058586", "title": "Tredossi", "text": "Tredossi era il nome di un comune della provincia di Cremona (Lombardia), esistito dal 1865 al 1929.\nStoria.\nIl comune di Tredossi fu creato nel 1865 unendo i comuni di Dosso Baroardo, Marzalengo e Ossalengo. Costituito dai tre omonimi centri abitati, Tredossi era pertanto un comune sparso.\nNel 1928 il comune di Tredossi venne aggregato al comune di Castelverde."}
{"id": "3058590", "revid": "836193", "url": "https://it.wikipedia.org/wiki?curid=3058590", "title": "Stazione di Torino Rebaudengo", "text": ""}
{"id": "3058592", "revid": "339392", "url": "https://it.wikipedia.org/wiki?curid=3058592", "title": "Persecuzioni dei pagani", "text": ""}
{"id": "3058609", "revid": "36426", "url": "https://it.wikipedia.org/wiki?curid=3058609", "title": "Tomba di Piero e Giovanni de' Medici", "text": ""}
{"id": "3058612", "revid": "1149807", "url": "https://it.wikipedia.org/wiki?curid=3058612", "title": "Padroni delle Tenebre", "text": ""}
{"id": "3058613", "revid": "287204", "url": "https://it.wikipedia.org/wiki?curid=3058613", "title": "Ossalengo", "text": "Ossalengo \u00e8 una piccola frazione del comune lombardo di Castelverde.\nStoria.\nLa localit\u00e0 \u00e8 un piccolo borgo agricolo di antica origine.\nIn et\u00e0 napoleonica (1807) Ossalengo fu aggregata alla citt\u00e0 di Cremona; recuper\u00f2 l'autonomia con la costituzione del Regno Lombardo-Veneto (1816).\nNel 1824 a Ossalengo fu aggregato il comune di Livrasco.\nAll'Unit\u00e0 d'Italia (1861) contava 791 abitanti. Il comune di Ossalengo fu unito nel 1866 ai comuni di Dosso Baroardo e Marzalengo, a formare il comune di Tredossi, a sua volta aggregato nel 1928 a Castelverde."}
{"id": "3058616", "revid": "767487", "url": "https://it.wikipedia.org/wiki?curid=3058616", "title": "Il candidato (film)", "text": "Il candidato (\"The Candidate\") \u00e8 un film del 1972 diretto da Michael Ritchie.\nTrama.\nMarvin Lucas, uno specialista delle elezioni politiche, deve trovare un candidato democratico da opporre al popolare senatore repubblicano Crocker Jarmon. Senza un grande nome democratico ansioso di entrare nella corsa, Lucas contatta Bill McKay, il figlio idealista, bello e carismatico dell'ex governatore della California John J. McKay.\nLucas fa una proposta a McKay: poich\u00e9 Jarmon non pu\u00f2 perdere e la gara \u00e8 gi\u00e0 decisa, McKay \u00e8 libero di fare una campagna dicendo esattamente quello che vuole. McKay accetta al fine di avere la possibilit\u00e0 di diffondere i suoi valori e si butta in pista. Senza una seria opposizione democratica, McKay arriva alla nomination da solo. Lucas ha quindi notizie angoscianti: secondo le ultime proiezioni elettorali, McKay sar\u00e0 sconfitto da un margine schiacciante. Lucas afferma che il partito si aspettava che McKay perdesse ma non che fosse umiliato, quindi modera il suo messaggio per fare appello a una gamma pi\u00f9 ampia di elettori.\nMcKay fa una campagna in tutto lo stato, il suo messaggio diventa ogni giorno pi\u00f9 generico. Questo approccio lo solleva nei sondaggi d'opinione, ma ha un nuovo problema: poich\u00e9 il padre di McKay \u00e8 rimasto fuori dalla corsa, i media interpretano il suo silenzio come un Endorsement a Jarmon. McKay incontra a malincuore suo padre e gli spiega il problema, e l'anziano McKay dichiara ai media che sta semplicemente onorando i desideri di suo figlio di rimanere fuori dalla corsa.\nCon McKay a soli nove punti nei sondaggi, Jarmon propone un dibattito. McKay accetta di dare le risposte preparate da Lucas, ma proprio mentre il dibattito sta finendo, McKay ha un sussulto di coscienza e si lascia scappare che il dibattito non ha affrontato questioni reali come la povert\u00e0 e le relazioni razziali. Lucas \u00e8 furioso, poich\u00e9 ci\u00f2 danneggerebbe la campagna. I media cercano di affrontare McKay nel backstage, ma arrivano mentre suo padre si congratula con lui per il dibattito; invece di riferire sullo sfogo di McKay, i media parlano della ricomparsa dell'ex governatore per aiutare il figlio. La storia positiva, unita all'aiuto del padre di McKay, colma ulteriormente il gap del sondaggio.\nA pochi giorni dalle elezioni, Lucas e il padre di McKay hanno organizzato un incontro con un rappresentante del sindacato per discutere di un altro possibile endorsement. Durante l'incontro, il rappresentante sindacale dice a McKay che ritiene che possano fare molto l'uno per l'altro se lavorano insieme. McKay gli dice apparentemente che non \u00e8 interessato ad associarsi con lui, ma la tensione \u00e8 repressa da risate scomode ma unanimi. Con il sostegno del sindacato e i lavoratori californiani alle sue spalle, McKay vince le elezioni. Nella scena finale, sfugge alla festa della vittoria e trascina Lucas in una stanza mentre fuori folle di giornalisti urlano. McKay chiede a Lucas: \"Cosa facciamo adesso?\". La folla dei media arriva per trascinarli fuori, e McKay non riceve mai una risposta."}
{"id": "3058617", "revid": "395232", "url": "https://it.wikipedia.org/wiki?curid=3058617", "title": "Ferrovia Vairano-Termoli", "text": ""}
{"id": "3058621", "revid": "547034", "url": "https://it.wikipedia.org/wiki?curid=3058621", "title": "Kurto\u011flu Muslihiddin Reis", "text": "Svolse un ruolo importante nella conquista ottomana dell'Egitto (1517) e di Rodi (1522) durante le quali comand\u00f2 le forze navali ottomane. Cooper\u00f2 anche per istituire una flotta oceanica ottomana nell'Oceano Indiano, basata a Suez, che pi\u00f9 tardi fu comandata da suo figlio, Kurto\u011flu H\u0131z\u0131r Reis.\nKurto\u011flu fu conosciuto come Curtogoli in Europa, particolarmente in Italia, Francia e Spagna. A lui ci si riferisce in numerose fonti europee, chiamandolo altres\u00ec \"Cadegoli\", \"Cadoli\", \"Gadoli\", \"Kurtog Ali\", \"Kurdogli\", \"Kurdogoli\", \"Kurdoglou\", \"Cartugli\", \"Cartalli\" e \"Orthogut\".\nKurto\u011flu Muslihiddin Reis era padre di Kurto\u011flu H\u0131z\u0131r Reis, l'Ammiraglio Supremo della Flotta ottomana nell'Oceano Indiano, che ag\u00ec tra l'altro a Sumatra, in Indonesia (1568-1569), per proteggerla dall'aggressione portoghese. La flotta ottomana giunse nella provincia dell'Aceh nel 1569, il cui Sultano era Sultan Alaaddin (\u02bfAl\u0101\u02be al-D\u012bn), che aveva nel 1565 sottoscritto un patto d'alleanza con Istanbul. Questo evento marc\u00f2 il punto pi\u00f9 avanzato a oriente dell'espansione territoriale ottomana. L'Aceh in effetti rimase un protettorato ottomano fino alla fine del XVIII secolo e un alleato dell'Impero ottomano fino al 1904, quando cadde sotto il controllo olandese.\nBiografia.\nAntefatti.\nIl nome \"Kurto\u011flu\" significa \"Figlio di Kurt (Lupo)\" in turco, un nome di famiglia che Muslihiddin eredit\u00f2 da suo padre, Kurt Bey, un navigatore turco-ottomano d'Anatolia che fu nell'Africa nord-occidentale per condurvi la guerra di corsa, insieme ad altri famosi corsari turchi di quel periodo, quali i fratelli Barbarossa: Aruj Barbarossa e Khayr al-Din Barbarossa.\nKhayr al-Din Barbarossa (il cui nome era H\u0131z\u0131r) divenne intimo amico di Kurto\u011flu Muslihiddin, che chiam\u00f2 suo figlio Kurto\u011flu H\u0131z\u0131r Reis, unendo il suo proprio nome a quello dell'amico. Aruj Barbarossa, Khayr al-Din Barbarossa, Kemal Reis, Piri Re\u00ecs e Kurto\u011flu Muslihiddin Reis operarono congiuntamente nel Mediterraneo in varie occasioni. Nel 1522 Khayr al-Din gli invi\u00f2 la sua flotta corsara per aiutarlo durante la conquista ottomana di Rodi, allora base dei Cavalieri dell'Ospedale di S. Giovanni di Gerusalemme e di Rodi.\nInizi della carriera di corsaro.\nNel 1508 Kurto\u011flu Muslihiddin Reis ottenne l'autorizzazione dal sultano hafside Abu Mohammed Abd Allah di usare Biserta come sua base operativa lungo le coste occidentali del Mediterraneo. Il Sultano, in cambio, chiese di ricevere un quinto delle sue prede belliche. Kurto\u011flu radun\u00f2 una flotta di 30 navi che trasportavano 6.000 corsari, e nell'estate del 1508 assalt\u00f2 le coste liguri, dove egli sbarc\u00f2 le sue truppe a Diano Marina e saccheggi\u00f2 la cittadina. L'anno seguente ricevette un appello del Sultano ottomano Bayezid II perch\u00e9 partecipasse all'assalto contro Rodi, e nel febbraio del 1509 prese parte alla spedizione ottomana contro Rodi e i Cavalieri Ospedalieri, al comando di 17 navi e trasport\u00f2 i Giannizzeri sull'isola per l'assedio. Tuttavia, l'assedio non ebbe successo e infine esso fu tolto. Nell'agosto del 1509,presso la foce del Tevere, vicino a Roma, egli impegn\u00f2 le galee pontificie che erano al comando di Baldassarre di Biassa e cattur\u00f2 una di esse. Nel settembre del 1510, con una forza di 9 fuste, prese terra sull'isola di Andros, che era allora sotto controllo veneziano, e prese decine di prigionieri che furono pi\u00f9 tardi liberati dietro riscatto. Sempre in settembre, con una forza di 6 fuste, approd\u00f2 sull'isola di Chio, allora sotto controllo genovese e obblig\u00f2 il governatore a pagare 100.000 aspri (monete d'argento) in cambio dello sgombero dell'isola.\nTra il 1510 e il 1514 Kurto\u011flu Muslihiddin oper\u00f2 nel Tirreno e lungo le coste della Spagna, intercettando il traffico mercantile marittimo nelle aree attorno alla Sicilia, alla Sardegna, alla Calabria e al Regno di Napoli, fin quasi a bloccarlo. Nell'estate del 1514, con una galea e 3 fuste, cattur\u00f2 la flottiglia genovese nei pressi della Corsica, ivi incluso il suo comandante, Matteo Trucco.\nNel febbraio 1515 Kurto\u011flu assalt\u00f2 Rodi e in luglio approd\u00f2 a Chios, da cui fece poi vela verso le coste siciliane, sottoponendole a razzia. Nel prosieguo dell'anno apparve davanti alle coste liguri, dove cattur\u00f2 una galea genovese, che prese a rimorchio, col suo equipaggio, portandola nella sua base di Biserta.\nNel febbraio del 1516 si present\u00f2 davanti all'isola di Corf\u00f9, dove ricevette un messaggio del Sultano ottomano Selim I, che si trovava ad Adrianopoli, in cui s'invitava Kurto\u011flu a mettersi al servizio della Marina ottomana. Kurto\u011flu giocher\u00e0 un ruolo chiave nelle conquiste ottomane dell'Egitto mamelucco nel 1517 e di Rodi nel 1522.\nNell'aprile del 1516, con una forza di 20 navi, assalt\u00f2 e saccheggi\u00f2 le citt\u00e0 costiere della Liguria, dove cattur\u00f2 anche una galera. A met\u00e0 aprile, cattur\u00f2 una flotta di 18 navi mercantili siciliane che stavano dirigendo su Genova e le invi\u00f2 alla sua base di Biserta. Punt\u00f2 quindi verso la Toscana e intercett\u00f2 quasi ogni singolo vascello nei pressi del porto di Civitavecchia. Lo Stato Pontificio allest\u00ec allora una flotta sotto il comando di Giovanni di Biassa e Paolo Vettori per impegnarlo in combattimento. Pi\u00f9 tardi, in quel mese, Kurto\u011flu assal\u00ec le coste della Catalogna in Spagna.\nNel maggio del 1516, assieme a Khayr al-Din Barbarossa e a Piri Re\u00ecs, prese terra ancora una volta in Liguria. I Genovesi si allearono con le forze papaline sotto il comando di Federigo Fregoso, arcivescovo di Salerno per combattere Kurto\u011flu. Ad essi si unirono le forze del Pregeant di Bidoux, Bernardino d'Ornesan e Servian, che insieme contavano 6 galee e 3 galeoni. Nel frattempo le flotte combinate di Kurto\u011flu, Khayr al-Din Barbarossa e Piri Reis, che insieme schieravano un totale di 27 navi (4 galee e 24 fuste) attaccarono il porto di Civitavecchia, prima di far vela verso il Canale di Piombino e prender terra nelle isolette di Giannutri e nell'Isola d'Elba, dove posero sotto assedio le fortezze locali.\nNel giugno del 1516 Kurto\u011flu mise piede in Puglia e cattur\u00f2 circa 800 persone. Da l\u00ec veleggi\u00f2 verso il mar Tirreno e cattur\u00f2 una nave siciliana che era da poco giunta dall'Inghilterra e scaric\u00f2 quanto stipato nelle stive nel porto di Genova prima di tornare in Sicilia. Quindi si diresse su Gerba.\nAmmiraglio della Marina ottomana.\nMentre si trovava a Gerba, Kurto\u011flu ricevette il \"Kapucuba\u015f\u0131\" del Sultano ottomano Selim I che gli chiese di diventare ammiraglio della Marina ottomana e di unirsi alla spedizione ottomana contro il Sultanato mamelucco basata in Egitto (1516-1518). Kurto\u011flu accett\u00f2 l'offerta e immediatamente cominci\u00f2 i preparativi, ma l'attacco franco-spagnolo alla Goletta e a Biserta dell'agosto del 1516 ritard\u00f2 la sua partecipazione. Le forze franco-spagnole furono raggiunte da quelle pontificie, al comando di Federigo Fregoso, che trasportava 1.000 soldati. Essi erano scortati dalla forza di Paolo Vettori, che comandava 5 navi (3 galere e 2 brigantini), dalla forza di Giovanni e Antonio di Biassa, che comandavano 4 galere pontificie, dalla forza di Andrea Doria, che comandava 8 galere genovesi e dalle forze riunite di Pregeant de Bidoux, di Bernardino d'Ornesan e di Servian, che contavano 6 galere e 3 galeoni. La forza combinata franco-spagnola-pontificia-genovese aveva cercato Kurto\u011flu nella vasta area tra l'Isola d'Elba, Capraia, Corsica e Sardegna prima di arrivare sotto le coste della Tunisia. Da l\u00ec la flotta riunita fece vela su Biserta. Le navi francesi e genovesi si nascosero dietro l'isola di Galitta durante la notte, prima di attaccare il porto di Biserta nella mattinata. Numerose navi di Kurto\u011flu, che erano all'ancora nel porto, furono distrutte, ma nel combattimento Kurto\u011flu riusc\u00ec a catturare 6 galere francesi, che poi egli impieg\u00f2 nel corso della conquista ottomana dell'Egitto nel 1517. Le forze genovesi misero piede nel porto di Biserta ma furono respinte dai turchi e dai tunisini e obbligate a ritirarsi, perdendo anche 2 galere.\nKurto\u011flu lasci\u00f2 infine Biserta e veleggi\u00f2 per unirsi alla flotta ottomana diretta in Egitto. Sulla sua rotta tocc\u00f2 l'Albania, dove non si fece sfuggire l'occasione per impadronirsi di una nave veneziana all'imbocco del mar Adriatico. Ne settembre del 1516 prese finalmente parte alla campagna navale ottomana contro i Mamelucchi d'Egitto.\nPi\u00f9 avanti, nel settembre del 1516, giunse a Chio con 4 galeotte e 18 fuste, dove caric\u00f2 le sue navi di acqua e di altri rifornimenti necessari, prima di saccheggiare i porti di Candia, che era allora sotto dominio veneziano. Avvicinandosi a Capo Maleo, a Rodi, individu\u00f2 due navi veneziane, una delle quali diretta a Cerigo, in cui l'equipaggio cerc\u00f2 d'approdare, trovandosi per\u00f2 costretto ad abbandonare l'imbarcazione nelle mani di Kurto\u011flu, mentre l'altra nave veneziana fu catturata in mare, assieme al suo equipaggio e al suo capitano, Marino Falier, che aveva 2.000 ducati d'oro ma che fu costretto a versarne altri 3.000 pur di ottenere la propria liberazione. Nel frattempo Kurto\u011flu catturava due altri vascelli veneziani - una caravella e un galeone.\nIn seguito punt\u00f2 su Fraschia, Retimo e La Canea, a Creta, dove s'impossess\u00f2 di numerose altre imbarcazioni. Dopo aver lasciato Creta, assalt\u00f2 altre quattro isole dell'Egeo sotto controllo della Serenissima: Mykonos, Skyros, Serifos e Milos. Da l\u00ec si mosse verso la Calabria con 15 navi e prese terra a Crotone, dove bombard\u00f2 la fortezza della cittadina. Pi\u00f9 tardi veleggi\u00f2 verso la Puglia con 2 galee, 3 galeotte, 6 fuste e 4 altre navi, e prese terra a nel Salento prima di saccheggiare Supersano, dove cattur\u00f2 numerosi prigionieri prima di metterli in libert\u00e0 in cambio di 1.200 ducati d'oro. Da l\u00ec Kurto\u011flu si spost\u00f2 nel mar Adriatico, dove 2 galee veneziane presero a tallonarlo a distanza di sicurezza ma pur sempre in piena vista per spiarne i movimenti. Nelle vicinanze di Capo Santa Maria a Leucade altri corsari turchi si unirono alla sua flotta, che giunse a totalizzare 22 navi. Verso la fine di settembre del 1516, fece vela verso Otranto e cattur\u00f2 una nave veneziana proveniente da Zante prima di impadronirsi anche di due imbarcazioni pontificie. I Veneziani furono intimiditi dalla sua flotta e furono incapaci di fermare le sue azioni di rapina nel mar Adriatico. Nell'ottobre del 1516 Kurto\u011flu tocc\u00f2 terra a Lavinio con una forza di 18 fuste, rischiando di catturare Papa Leone X che si trovava nella zona per partecipare a una battuta di caccia. Le sentinelle del Santo Padre seppero in tempo della presenza in zona di Kurto\u011flu e il Papa si salv\u00f2 il 28 ottobre con una veloce galoppata che lo port\u00f2 al sicuro a Roma. Marin Sanudo data invece l'avvenimento al mese di aprile di quell'anno. Kurto\u011flu, nel frattempo, saccheggiava ogni singolo insediamento tra Lavinio e Anzio, prima di tornare indietro alle sue navi e dirigersi verso l'Isola d'Elba, che mise ancora a ferro e fuoco. Nel novembre 1516 mise piede in Sardegna prima di tornare a Biserta.\nComandante della spedizione navale ottomana in Egitto (1517).\nNel marzo del 1517 Kurto\u011flu si un\u00ec a una numerosa flotta ottomana che si dirigeva contro l'Egitto, con la sua forza i 30 navi, presso Tenedo, e una volta ancora partecip\u00f2 alla campagna militare ottomana contro il Sultanato mamelucco. Il Sultano ottomano Selim I gli assegn\u00f2 il comando di pattugliamento delle coste egiziane e della prevenzione della fuga di Tuman Bay (Tomanbay), l'ultimo Sultano mamelucco, che infine si arrese il 14 aprile 1517.\nSulla via del ritorno della flotta ottomana a Istanbul, Kurto\u011flu assalt\u00f2 le forze dei Cavalieri di S. Giovanni a Rodi con una forza di 35 navi ottomane. Da l\u00ec veleggi\u00f2 verso Chio e l'Anatolia, dove riforn\u00ec le sue navi prima di dirigersi su Pianosa con 13 vascelli (1 galea, 3 galeotte, 9 fuste). Qui incontr\u00f2 la flotta di Andrea Doria che egli mise in fuga fin verso Capo Sant'Andrea all'Elba, dove affluirono altre navi genovesi. Assalt\u00f2 in quell'occasione l'ammiraglia di Andrea Doria con la sua stessa galea e 5 fuste, mentre gli altri vascelli ottomani impegnavano il resto del naviglio genovese. La battaglia termin\u00f2 con uno stallo e varie centinaia furono le perdite umane su entrambi i fronti.\nIstituzione della Flotta egitto-ottomana (Alessandria) e della Flotta ottomana dell'Oceano Indiano (Suez).\nNel giugno del 1517 Kurto\u011flu entr\u00f2 nel porto di Alessandria con una possente flotta di 170 navi, portando con s\u00e9 2 navi genovesi che trasportavano 100.000 ducati, intercettate lungo la rotta. Sempre in giugno, con numeroso naviglio di piccola stazza, entr\u00f2 nel fiume Nilo e veleggi\u00f2 verso meridione, fino a raggiungere Il Cairo, da cui torn\u00f2 poi verso Alessandria, dove cattur\u00f2 una nave della Repubblica di Ragusa.\nNel luglio del 1517, assieme al Sultano ottomano Selim I che aveva nominato Kurto\u011flu comandante della flotta ottomano-egiziana e che aveva voluto personalmente visitare la nuova provincia ottomana dell'Egitto, che gli aveva riconosciuto la dignit\u00e0 califfale, Kurto\u011flu veleggi\u00f2 nel fiume Nilo con una forza di 25 vascelli che includevano grandi imbarcazioni quali galee, galeotte e fuste. Kurto\u011flu istitu\u00ec la flotta ottomana del Mar Rosso e dell'Oceano Indiano, di base a Suez, che avrebbe fronteggiato la flotta portoghese di stanza a Goa in numerose circostanze nel corso del XVI secolo. In questo periodo Kurto\u011flu ricevette uno stipendio giornaliero di 80 \"aspri\". Verso la fine del mese di luglio del 1517 egli salp\u00f2 con la sua flotta da Alessandria, avendo imbarcato 500 ulteriori Giannizzeri e punt\u00f2 sui Dardanelli. In ottobre comparve davanti a Rodi e nel dicembre saccheggi\u00f2 l'isoletta sotto controllo veneziano di Nasso, capitale del Ducato di Nasso. Tuttavia l'Impero ottomano era all'epoca alleato della Serenissima e Piri Re\u00ecs port\u00f2 a Kurto\u011flu l'ordine di Selim I di rilasciare i prigionieri veneziani. Nel gennaio del 1518 Kurto\u011flu arriv\u00f2 a Istanbul e gli fu affidato il comando di un'altra possente flotta, malgrado le proteste del Bailo veneziano nella capitale ottomana.\nNel marzo del 1518 Kurto\u011flu cattur\u00f2 una nave veneziana presso Mitilene, a Lesbo, e pi\u00f9 tardi in quello stesso mese assalt\u00f2 Nasso. Nell'ottobre 1518, il Bailo veneziano present\u00f2 un'altra lagnanza alla Sublime Porta, protestando per il fatto che Kurto\u011flu aveva preso prigionieri 3000 Veneziani per trasportarli nei porti dell'Anatolia. Nel dicembre 1518 Kurto\u011flu un\u00ec le sue forze a quelle di Piri Re\u00ecs e incroci\u00f2 nelle acque comprese tra Imbro e Chio.\nComandante delle Marina Ottomana durante l'Assedio di Rodi (1521-1522).\nNel marzo del 1519 Kurto\u011flu torn\u00f2 a Istanbul e nel settembre di quell'anno Selim I gli affid\u00f2 il comando della flotta ottomana allestita per la conquista di Rodi, sede dei Cavalieri dell'Ospedale di S. Giovanni di Gerusalemme e di Rodi. La presa dell'isola sarebbe stata guidata dal figlio di Selim I, Solimano il Magnifico, vista la morte del padre nel 1520.\nNel maggio 1521 Kurto\u011flu sfece vela da Istanbul con una consistente flotta di 30 galee e 50 fuste, guidandola su Rodi per quello che sarebbe stato il primo attacco all'isola. Kurto\u011flu intendeva anche vendicarsi dei Cavalieri che avevano ucciso a Rodi due suoi fratelli e preso un terzo prigioniero. Giungendo a Capo Maleo, a Rodi, con la sua flotta, Kurto\u011flu prese terra con le sue truppe e tent\u00f2 di catturare il Gran Maestro dell'Ordine, Philippe Villiers de L'Isle-Adam, che riusc\u00ec a mettersi in salvo. Kurto\u011flu in seguito blocc\u00f2 l'entrata del Canale di Rodi e affond\u00f2 numeroso naviglio nel porto, catturando anche una nave veneziana che giungeva da Creta. Comprendendo che gli sarebbe stato impossibile conquistare l'isola coi soldati di cui disponeva, Kurto\u011flu rinvi\u00f2 l'assedio finale a data successiva, chiedendo che gli fossero inviati rinforzi.\nNel frattempo, Kurto\u011flu si un\u00ec alle forze di Kara Mahmud e partecip\u00f2 alla spedizione navale ottomana contro la Dobrugia e la successiva azione militare contro la Valacchia, nel luglio del 1521.\nAi primi del 1522 Kurto\u011flu torn\u00f2 a Rodi e tent\u00f2 di catturare la nave di Philippe Villiers de L'Isle-Adam, Gran Maestro dei Cavalieri di S. Giovanni, mentre con Pregeant di Bidoux stava tornando da Marsiglia e rientrando nel porto di Rodi. Nel maggio del 1522, con 30 galee, Kurto\u011flu si present\u00f2 a Capo Sant'Angelo, e tra il giugno e il luglio guid\u00f2 l'attacco ottomano che pieg\u00f2 le resistenze dell'Ordine cristiano, operando con Kara Mahmud, sotto il comando supremo di Mustafa Pasci\u00e0 (e in seguito di Solimano il Magnifico, che assunse personalmente il comando supremo dell'assedio il 28 luglio 1522). Kurto\u011flu sbarc\u00f2 le sue truppe nell'isola il 26 luglio 1522, e alla fine di quel mese apparve davanti alla citt\u00e0. Gli Ottomani presero definitivamente l'isola alla fine di dicembre del 1522.\nSanjak Bey (Governatore Provinciale) di Rodi.\nA seguito della conquista ottomana di Rodi a fine 1522, Kurto\u011flu Muslihiddin Reis fu nominato \"Sanjak Bey\" (Governatore provinciale) di Rodi da Solimano il Magnifico.\nNel marzo 1524, Kurto\u011flu raccolse un ampio schieramento di truppe in Anatolia, trasportandole con la sua flotta a Rodi prima di veleggiare alla volta dell'Egitto, dove dom\u00f2 l'insurrezione dei Giannizzeri ad Alessandria e poi sul litorale libanese, confortato dal sostegno di Ayaz Pasha. Torn\u00f2 poi in Egitto nell'aprile del 1524.\nRitorno nello Ionio e nel Tirreno.\nNell'agosto del 1524 giunse a Eubea con una forza di 1 galea, 2 galeotte e 15 fuste, e da l\u00ec fece vela verso la Puglia, prendendo terra a Otranto e Gallipoli, dove s'impadron\u00ec di una grande nave e di altri 7 vascelli. Da l\u00ec Kurto\u011flu veleggi\u00f2 in direzione del Golfo di Taranto e la Sicilia, dove sbarc\u00f2 le sue truppe e prese d'assalto numerosi porti, prima di dirigersi nel Mar Tirreno e le coste della Barberia, nell'Africa nord-occidentale.\nRitorno nel Mediterraneo orientale.\nNel maggio 1525 Kurto\u011flu giunse davanti alle coste di Creta (Candia) dove s'impadron\u00ec di quattro navi veneziane. Nell'agosto 1525 torn\u00f2 a Istanbul con la sua galea, mentre lasci\u00f2 le sue altre navi a Tinos, dove aveva gi\u00e0 catturato un totale di 27 vascelli (6 galee, 2 grandi navi, 1 galeone e 18 fuste). A Istanbul ricevette 3 grandi navi e 10 galee da Solimano il Magnifico e fece vela per combattere contro i Cavalieri di S. Giovanni, che al momento operavano dalla loro nuova base in Sicilia e colpivano le navi ottomane (i Cavalieri pi\u00f9 tardi presero a operare da Malta assieme a corsari che si univano a loro in ogni operazione bellica. Nell'aprile 1527 gli fu assegnata un'altra missione di combattere i corsari cristiani: compito che egli assolse con 10 galee. Nel luglio del 1527 arriv\u00f2 a Capo Maleo con 4 galee, 3 fuste e un brigantino, e cattur\u00f2 2 galee veneziane e affond\u00f2 una nave veneziana, la \"Grimana\". Vendette il cargo di cui s'era impadronito a Modone prima di salpare verso Rodi con le altre navi catturate. Da l\u00ec veleggi\u00f2 verso Istanbul, dove arriv\u00f2 nel novembre del 1527.\nOperazioni finali e morte.\nNell'aprile 1530 Kurto\u011flu usc\u00ec dai Dardanelli con una flotta di 36 galee e punt\u00f2 su Rodi. Nel mese di giugno si present\u00f2 davanti alle coste dalla Sicilia con 20 galee e cominci\u00f2 a mettersi sulle tracce di Formillon, un famoso corsaro francese dell'epoca che aveva colpito pi\u00f9 volte la marina ottomana. Torn\u00f2 poi a Istanbul, dalla quale ripart\u00ec nel marzo del 1532, giungendo di fronte a Rodi nell'aprile del 1532. In agosto giunse a Zakynthos (Zante) dove ebbe un incontro con Vincenzo Capello, ammiraglio in capo della flotta veneziana, che in seguito avrebbe comandato le forze della Serenissima nella Battaglia di Prevesa nel 1538. Dai Veneziani acquist\u00f2 400 ducati aurei di tessuto di seta e d'indumenti, prima di veleggiare verso Modone, catturando sulla rotta 2 navi veneziane (una galea di nome \"Zena\" e un altro vascello) assieme al loro carico. Il governatore veneziano di Zante, Matteo Barbarigo, chiese la restituzione della \"Zena\", ma Kurto\u011flu rifiut\u00f2 la richiesta. Le due parti s'incontrarono ancora e nello scontro Kurto\u011flu danneggi\u00f2 un galeone veneziano mentre era impegnato a bombardare i porti veneziani di Zante e Cefalonia. Nel febbraio 1533 torn\u00f2 a Rodi.\nNel maggio 1533, mentre Khayr al-Din Barbarossa aveva inviato una nave veneziana di cui egli s'era impadronito da Alessandria d'Egitto a Istanbul ma una squadra veneziana l'aveva intercettata cominciando a bombardarla. Udendo il suono delle artiglierie, Kurto\u011flu giunse in tempo per costringere alla ritirata la forza veneziana, riuscendo poi a rimorchiare la nave catturata fino al porto di Finike in Anatolia, incassando il controvalore del suo prezioso carico.\nNel giugno 1533 apparve davanti a Corone con 25 navi, prima di prendere a rimorchio una nave veneziana catturata dai Turchi a Rodi. Nello stesso mese, con 4 galeotte e 2 brigantini, s'impadron\u00ec di 2 galee veneziane presso Samo, mettendo le mani sulle armi che esse trasportavano e che erano state spedite per difendere il castello veneziano presso Corone dall'assalto turco. Si mosse quindi da Corone e obblig\u00f2 il comandante veneziano Francesco Nicardo, che era stato incaricato di difendere l'area dagli Ottomani, a sgomberare il campo. Nel frattempo egli liber\u00f2 una nave turca che era stata catturata dai Cavalieri di S. Giovanni e la riport\u00f2 a Rodi, prima di tornare ancora Corone per riprendere il blocco dell'area con una forza di 40 navi.\nFu grazie ad essa che pot\u00e9 impedire l'arrivo di una flotta veneziana inviata per forzare il blocco. Nell'agosto del 1533 torn\u00f2 a Rodi e nel settembre prese a pattugliare l'area compresa tra Milos e Capo Maleo alla ricerca di navi veneziane e di corsari cristiani che operavano nella zona.\nNel mese di ottobre pattugli\u00f2 anche l'area presso Rodi, dove rimase fino alla sua morte, avvenuta verso il 1535.\nRetaggio.\nKurto\u011flu Muslihiddin Reis fu tra i pi\u00f9 capaci uomini di mare turco-ottomani del XVI secolo, al pari di H\u0131z\u0131r Reis, Oru\u00e7 Reis, Kemal Reis, Piri Re\u00ecs, Turgut Reis, Murat Reis il Vecchio, Piyale Pasci\u00e0 e vari altri navigatori.\nSvolse un ruolo-chiave nella conquista dell'Egitto (1517) e di Rodi (1522). L'Egitto rimase \"de facto\" una provincia ottomana fino al 1882 e de jure fino al 1914. Rodi rimase un'isola ottomana fino al 1912.\nKurto\u011flu istitu\u00ec la Flotta ottomana d'Egitto, di base ad Alessandria e la Flotta ottomana dell'Oceano Indiano, basata a Suez, con altri porti ad Aden e a Bassora.\nSuo figlio Kurto\u011flu H\u0131z\u0131r Reis divenne famoso per aver comandato la Flotta ottomana dell'Oceano Indiano contro le forze portoghesi basate a Goa e aver guidato la spedizione navale ottomana a Sumatra, in Indonesia (1568-1569). La provincia indonesiana di Aceh, a Sumatra, si dichiar\u00f2 alleata dell'Impero ottomano nel 1565 e divenne effettiva parte dei domini della Sublime Porta con l'arrivo della flotta ottomana e lo stazionamento di forze ottomane nel 1569. Questo evento marc\u00f2 il punto pi\u00f9 a oriente raggiunto dagli Ottomani nella loro espansione."}
{"id": "3058626", "revid": "729019", "url": "https://it.wikipedia.org/wiki?curid=3058626", "title": "Battaglia di Durazzo (1915)", "text": "La battaglia di Durazzo fu una battaglia navale della prima guerra mondiale svoltasi tra il 28 e il 29 dicembre 1915, al largo di Durazzo in Albania, tra la Marina austriaca ed elementi della Marina britannica, francese e italiana.\nAntefatti.\nNel novembre del 1915, nonostante il generale Cadorna fosse contrario all'invio di truppe italiane in territorio albanese, fu costituito un \"Corpo speciale italiano\" destinato ad operare nella Campagna di Albania. In tutto circa 50\u00a0000 uomini.\nIl secondo convoglio part\u00ec da Taranto il 2 dicembre ed entrando nella rada di Valona, il piroscafo \"Re Umberto\", che aveva a bordo 765 soldati, urt\u00f2 una mina navale e affond\u00f2 con la perdita di 53 uomini. Anche il cacciatorpediniere \"Intrepido\" col\u00f2 a picco.\nIl Corpo speciale doveva occuparsi di Valona e di Durazzo, proteggere la ritirata dell'esercito serbo dagli attacchi austriaci e consegnare loro rifornimenti. A Durazzo doveva essere inviata via mare la brigata \"Savona\" ma quest'idea fu scartata e il 3 dicembre il 15\u00ba reggimento di fanteria e due batterie da montagna si misero in viaggio per Durazzo, dove giunsero il 9. Lo stesso giorno inizi\u00f2 l'evacuazione dei resti dell'esercito serbo da parte della Regia Marina e delle forze navali francesi e britanniche, che si concluse con successo alla fine di febbraio 1916.\nLa battaglia.\nQuando, il 28 dicembre, il comandante delle forze navali austriache dislocate a Cattaro apprese che a Durazzo un piroscafo ed alcuni velieri italiani sbarcavano rifornimenti per i Serbi e due cacciatorpediniere era in pattugliamento, ordin\u00f2 all'incrociatore leggero \"Helgoland\" ed a cinque cacciatorpediniere della classe T\u00e1tra di eseguire un'incursione su Durazzo con lo scopo di sorprendere ed affondare le unit\u00e0 nemiche.\nAlla mezzanotte del 28 dicembre lo \"Helgoland\" e i cinque cacciatorpediniere lasciarono Cattaro. Verso le 02:30 incontrarono sulla loro rotta il sommergibile francese \"Monge\", che fu attaccato e affondato. Alle 06:00 lo \"Helgoland\" e un cacciatorpediniere si diressero verso la costa albanese a sud di Durazzo per impedire il ripiegamento italiano su Valona mentre gli altri quattro cacciatorpediniere puntarono verso Durazzo dove affondarono un piroscafo e bombardarono la fortezza. Vennero per\u00f2 bersagliati da due pezzi d'artiglieria situati fuori dalla citt\u00e0, cos\u00ec ripiegarono, finendo una zona minata. Il cacciatorpediniere affond\u00f2, il fu gravemente danneggiato e fu preso a rimorchio dal gemello , che si diresse lentamente verso Cattaro sotto la protezione dello \"Helgoland\" e dei cacciatorpediniere e .\nQuando la notizia dell'incursione nemica giunse a Brindisi, erano gi\u00e0 stati mandati verso Cattaro gli incrociatori \"Dartmouth\", \"Quarto\", \" Nino Bixio\" e \"Weymonth\", pi\u00f9 quattro cacciatorpediniere italiani (tra i quali il \"Nievo\" su cui era imbarcato l'allora tenente di vascello Alberto Da Zara) e cinque francesi, per impedire il ripiegamento del gruppo navale austriaco. Alle ore 13:00, il \"Dartmouth\", il \"Quarto\" e i cacciatorpediniere francesi avvistarono gli austriaci, i quali, abbandonato il \"Triglav\", si diressero verso ovest per sfuggire alle unit\u00e0 dell'Intesa apparse da nord. Cominci\u00f2 cos\u00ec per le navi partite da Brindisi l'inseguimento del nemico fino a notte fonda. Approfittando dell'oscurit\u00e0, lo \"Helgoland\" e i tre cacciatorpediniere superstiti, puntando per nord-ovest, riuscirono a fuggire. Lo \"Helgoland\", riparate le avarie, tent\u00f2 il successivo 6 febbraio una nuova incursione su Durazzo ma, vista la guardia delle unit\u00e0 italiane, fece ritorno alla base.\nConseguenze.\nGli italiani rimasero a Durazzo, aiutando i serbi fino a febbraio del 1916, quando, non potendo resistere ancora agli austriaci, dovettero abbandonare la citt\u00e0 via mare, nella notte tra il 22 e il 23. In seguito Durazzo venne occupata dagli austriaci, i quali per\u00f2, non si spinsero verso Valona, difesa da 100 000 italiani."}
{"id": "3058630", "revid": "599013", "url": "https://it.wikipedia.org/wiki?curid=3058630", "title": "Noh Jung-yoon", "text": ""}
{"id": "3058632", "revid": "767487", "url": "https://it.wikipedia.org/wiki?curid=3058632", "title": "Sanjak-bey", "text": "Sanjak-bey, Sanjaq-bey o -beg \u00e8 stato un titolo dell'amministrazione ottomana che indicava un Bey (alto funzionario ma in genere inferiore al titolo di Pasci\u00e0) incaricato di amministrare civilmente e militarmente un \"sanjak\" (\"sangiaccato\", di norma un distretto),\n assimilabile a un \"Wali\", o di agire in veste di governatore di una provincia ottomana. In alcuni sporadici casi il Sanjak-Bey era egli stesso un governatore che rispondeva direttamente del suo operato alla Sublime Porta di Istanbul."}
{"id": "3058634", "revid": "599013", "url": "https://it.wikipedia.org/wiki?curid=3058634", "title": "Vicariato apostolico in temporalibus", "text": "Il vicariato apostolico in temporalibus fu l'istituto giuridico col quale il pontefice, a partire dal XIV secolo, legittim\u00f2 le signorie sorte in maniera autoritaria nello Stato della Chiesa. \nLa carica di vicario \"in temporalibus\" fu concessa al signore locale, che prest\u00f2 giuramento di obbedienza al pontefice. Il papa sovrano si sostitu\u00ec al Comune che sino ad allora aveva riconosciuto o concesso la signoria di fatto attraverso la concessione di poteri straordinari (per ampiezza e durata) nell'ambito delle magistrature comunali: podesteria o capitanato. Tale istituto fu utilizzato fino al XVII secolo inoltrato.\nStoria.\nIl nobile locale, che nei secoli XII e XIII si era impadronito con la forza del potere cittadino, e come tale era stato combattuto dal papa con le armi della guerra e delle condanne spirituali (scomunica e interdetto), divenne vicario generale del papa per le cose temporali in virt\u00f9 di un radicale cambiamento di politica da parte della Sede Apostolica.\nQuesto mutamento avvenne principalmente ad opera del cardinale Egidio Albornoz, al fine di rendere governabile il composito dominio della Chiesa innanzitutto nella Provincia Romandiol\u00e6, nelle Marche e in Tuscia.\nOrigine e evoluzione.\nIl modello cui si ispir\u00f2 la Santa Sede fu quello del vicariato imperiale concesso in maniera generalizzata a partire dal 1311: Visconti su Milano, ai Bonacolsi su Mantova, agli Scaligeri su Verona e poi Vicenza, ai Caminesi su Treviso. Il papa stesso si premur\u00f2 di usare questo strumento nei domini imperiali nell'Italia settentrionale durante la lunga \"vacatio imperii\" (1313-1346) in qualit\u00e0 di detentore dei diritti imperiali (Parma 1322, Reggio 1326, Modena 1327, Lodi 1330 e Milano 1341).\nNonostante l'uso di questo strumento nelle terre imperiali, il papa rifiut\u00f2 categoricamente di adottarlo per i suoi domini. La prima isolata concessione del vicariato nelle terre papali avvenne a favore degli Este su Ferrara (nel 1329, poi sospesa e riattivata nel 1344), ma si tratt\u00f2 solo della risposta all'analoga concessione imperiale di Ludovico il Bavaro.\nDopo gli Estensi fu la volta degli Alidosi (1336), cui venne concesso il vicariato su Imola al fine di allontanarli dall'alleanza ghibellina che aveva sollevato la Romagna; quindi tocc\u00f2 ai Visconti per Bologna, nel 1352.\nXIV secolo.\nEgidio Albornoz, nominato legato pontificio per tutta l'Italia da Innocenzo VI nel 1352, trasform\u00f2 i vicariati da concessioni temporanee a sistema di governo. Egli mir\u00f2 a creare un sistema giuridico in cui le ampie autonomie esistenti di fatto venivano riconosciute e inserite in una cornice amministrativa e giurisdizionale statale che ne doveva costituire l'elemento unificatore. Questo istituto divenne cos\u00ec il sistema-tipo del governo delle terre \"mediate subiectae\", cio\u00e8 quelle non direttamente governate dal papato tramite propri funzionari (rettori o legati). \nIn seguito quasi tutti i signori dei domini pontifici ottennero il riconoscimento del vicariato. Un elenco non esaustivo comprende i seguenti casati: Alidosi (Imola), Manfredi (Faenza), Ordelaffi (Forl\u00ec), da Polenta (Ravenna), Malatesta (Rimini e numerosi altri luoghi), Brancaleoni (Castel Durante), Varano (Camerino), tralasciando i minori.\nIn alcuni casi il passaggio dallo status di tiranni a quello di vicari fu graduale: nel 1355 i Montefeltro ottennero solo la \"custodia civitas\" per Urbino e Cagli e dovettero attendere il 1380 per vedersi riconosciuto il vicariato.\nIl potere del vicario era soggetto al riconoscimento di ogni nuovo pontefice e al comportamento del vicario stesso. La forza dell'uno e la debolezza dell'altro, alternate, regolavano la concessione, il rinnovo o la revoca della carica. I Montefeltro si videro revocato il vicariato a favore di Cesare Borgia (1502-1503) ufficialmente per non aver pagato il dovuto censo annuo; ai Della Rovere il vicariato fu tolto e poi assegnato a Lorenzo de Medici (1516-1519) per l'accusa di infedelt\u00e0 agli obblighi feudali-militari.\nIl vicario era innanzitutto un vassallo e come tale doveva al pontefice l'ausilio e il consiglio, oltre ad un canone pi\u00f9 o meno simbolico, da pagarsi generalmente in occasione della festivit\u00e0 dei santi Pietro e Paolo (29 giugno).\nLa concessione del vicariato ad un solo esponente delle diverse casate, specialmente quando l'istituto divenne ereditario, mise fine agli antichi consorzi familiari che caratterizzarono il mondo feudale e che influenzarono sovente il primo regime signorile.\nDietro i titoli di Duca di Ferrara, di Urbino, di Camerino, nonch\u00e9 dietro l'appellativo di Signore, c'era il vero strumento di legittimazione e di governo: il vicariato.\nTramonto.\nPapa Niccol\u00f2 V (1447-1455) avvi\u00f2 il depotenziamento dell'istituto del vicariato \"in temporalibus\". Il processo si concluse con Paolo III (1534-1549): la carica venne svuotata delle sue prerogative; anche il signore feudale perse la propria autonomia.\nL'ultimo grande stato vicariale nei domini pontifici fu il Ducato di Urbino, devoluto alla Sede Apostolica nel 1631 per estinzione della linea maschile dei Della Rovere. Tuttavia il feudalesimo nello Stato Pontificio venne formalmente abolito solo nel 1816 dopo la parentesi napoleonica."}
{"id": "3058635", "revid": "716642", "url": "https://it.wikipedia.org/wiki?curid=3058635", "title": "Kim Do-hoon", "text": ""}
{"id": "3058640", "revid": "1793900", "url": "https://it.wikipedia.org/wiki?curid=3058640", "title": "Auron (stazione sciistica)", "text": "Auron \u00e8 una stazione sciistica francese, nel dipartimento delle Alpi Marittime. Offre 130\u00a0km di piste sciistiche, a un'altitudine compresa tra 1600 e 2450 m s.l.m., nella valle del Tin\u00e9e, presso il comune di Saint-\u00c9tienne-de-Tin\u00e9e. A 90\u00a0km da Nizza, la stazione fa parte del comprensorio sciistico Stations du Mercantour, insieme a Isola 2000 e Saint-Dalmas-le-Selvage."}
{"id": "3058642", "revid": "599013", "url": "https://it.wikipedia.org/wiki?curid=3058642", "title": "Lee Sang-hun", "text": ""}
{"id": "3058644", "revid": "184755", "url": "https://it.wikipedia.org/wiki?curid=3058644", "title": "Fluorimetro", "text": "Il fluorimetro \u00e8 uno strumento di laboratorio che permette di misurare la concentrazione di una determinata sostanza presente in un campione attraverso misure di fluorescenza.\nCerti fluorimetri permettono determinazioni analitiche fino a una parte su trilione.\nSi dimostra che se la concentrazione dell'analita \u00e8 sufficientemente piccola, l'intensit\u00e0 della radiazione emessa per fluorescenza \u00e8 proporzionale a tale concentrazione\nEsistono due tipi di fluorimetri:"}
{"id": "3058651", "revid": "1573940", "url": "https://it.wikipedia.org/wiki?curid=3058651", "title": "Dolichovespula", "text": "Dolichovespula \u00e8 un genere di imenotteri vespoidei.\nSi differenzia facilmente dal genere \"Vespula\" per la distanza maggiore tra base mandibola e bordo inferiore dell'occhio.\nTassonomia.\nComprende le seguenti specie:"}
{"id": "3058654", "revid": "767487", "url": "https://it.wikipedia.org/wiki?curid=3058654", "title": "Gas Company Tower", "text": "Gas Company Tower \u00e8 un grattacielo di Los Angeles, in California.\nL'edificio ospita la sede della societ\u00e0 Southern California Gas Company, e degli uffici della ditta di avvocatura Sidley Austin."}
{"id": "3058655", "revid": "287204", "url": "https://it.wikipedia.org/wiki?curid=3058655", "title": "Brockville", "text": "Brockville \u00e8 una citt\u00e0 del Canada situata nella regione orientale della provincia dell'Ontario. Conosciuta con il nome di \"City of the 1000 Islands\", la citt\u00e0 \u00e8 adagiata sulla sponda settentrionale del fiume San Lorenzo.\nAl censimento del 2006 possedeva una popolazione di 21.957 abitanti. La citt\u00e0 \u00e8 capoluogo delle contee unite di Leeds e Grenville.\nCollegamenti esterni.\n Sito istituzionale"}
{"id": "3058658", "revid": "2130303", "url": "https://it.wikipedia.org/wiki?curid=3058658", "title": "Chiesa di Santa Maria del Carmine (Guardiagrele)", "text": "La chiesa di Santa Maria del Carmine si trova in via Modesto Della Porta a Guardiagrele, in provincia di Chieti.\nStoria e descrizione.\nL'aspetto con cui oggi \u00e8 visibile l'edificio \u00e8 frutto dei radicali interventi di ristrutturazione operati agli inizi del Novecento, che hanno riguardato i resti dell'antico convento celestiniano. Il convento dei Celestini mostra la sua facciata ancora quasi abbastanza intatta, poco pi\u00f9 a sud, su via Modesto Della Porta: un portale gotico ad arco ogivale, con cartiglio in caratteri gotici, e la torre campanaria laterale, per\u00f2 mozzata.\nNon sembra che la chiesa sia stata interessata dalle nuove correnti novecentesche, fatta eccezione per gli elementi di gusto Liberty nelle decorazioni della facciata e del prospetto in via Modesto Della Porta. La facciata \u00e8 decorata alla base centrale da un portale in stile pseudo rinascimentale, con due colonne cilindriche a capitello dorico, e architrave a timpano triangolare. Una cornice marcapiano molto aggettante poggia su coppie di colonne cilindriche a capitello corinzio, tale cornice ha dei fregi in rilievo, e compie un giro sulla facciata creando un perfetto arco a tutto sesto, con chiave di volta centrale; questo grande arco serve a racchiudere sotto di esso, in asse col portale centrale, un monumentale rosone a raggiera, dai caratteri pseudo gotici, i cui raggi compongono come dei petali di fiore.\nOltre la prima trabeazione del cornicione, le coppie di colonne a capitello corinzio ne compongono un'altra, che funge da base di appoggio per i due campanili laterali gemelli, realizzati a mo' di torretta quadrata con la cella campanaria, gli archi a tutto sesto, e una piccola cupoletta sferica sulla sommit\u00e0. Sopra la chiave di volta dell'arco cieco di facciata, si trova il ricco cornicione superiore con ricchi fregi a motivi floreali e vegetali, dentellatura di fioretti sottostante, e al centro di esso una statua monumentale della Madonna in trono col Bambino nell'atto di benedire.\nAll'interno \u00e8 a navata unica, presente elementi tardo barocchi della met\u00e0 del Settecento, di carattere lombardo, anche se molti stucchi policromi appartengono all'epoca ottocentesca. Una trabeazione, aggettante all'altezza delle due cappelle laterali con altari, e dell'arco trionfale che immette al presbiterio, fascia tutto il perimetro di collegamento delle pareti con la volta a botte, da cui scendono lampadari originali, e dove si trovano affreschi. Sulla controfacciata si trova la cantoria con l'organo, coppie di colonne in marmo policromo con capitelli corinzi e di ordine composito decorano l'area del presbiterio, e inquadrano le cappelle, di cui quella accanto al pulpito di sinistra, dedicata alla Vergine del Carmelo, a forma di aula centrale. Il capo altare \u00e8 formato da un nicchione a tempietto, inquadrato da colonne e architrave di ordine composito.\n\u00c8 conservato un ciclo di dipinti di Fernando Palmerio, le \"Storie della Vergine Addolorata e di San Celestino\", ai lati e sul soffitto della navata, oltre che sulla cupola e ai lati dell'edicola centrale del presbiterio."}
{"id": "3058659", "revid": "1086846", "url": "https://it.wikipedia.org/wiki?curid=3058659", "title": "Unione Sportiva Lecce 2010-2011", "text": "Questa voce raccoglie le informazioni riguardanti l'Unione Sportiva Lecce nelle competizioni ufficiali della stagione 2010-2011.\nStagione.\nIl neopromosso Lecce conobbe una partenza altalenante in campionato, perdendo per 4-0 con il Milan e 1-0 con la neopromossa Cesena ma vincendo con la Fiorentina e il Catania. Dopo il pareggio con l'Inter, i salentini caddero in un periodo di crisi riportando una sola vittoria e ben 6 sconfitte nelle giornate seguenti. In chiusura del girone di andata, fu conquistato il centesimo successo in massima categoria: il 2-1 alla Lazio spinse i pugliesi al terzultimo posto, coincidendo con la prima affermazione esterna stagionale (e, al contempo, con i primi 3 punti ottenuti in casa biancoceleste).\nIl Lecce apr\u00ec la tornata di ritorno conquistando 6 punti in 4 giornate, prima di capitolare con Palermo (sconfitta per 2-4 dopo essere stati in vantaggio per due volte) e Catania. Ai fini della salvezza risultarono per\u00f2 decisive le vittorie con la Juventus e l'Udinese, entrambe battute per 2-0 sul terreno casalingo. La corsa per evitare la retrocessione fu agevolata dalla crisi della Sampdoria, tra l'altro superata nello scontro diretto per 1-2. Malgrado il pareggio con il Cagliari e la sconfitta col Genoa, i giallorossi conquistarono la permanenza grazie alle vittorie contro Napoli e . Il campionato fu concluso dalla disfatta con la Lazio, che qualific\u00f2 i romani all'Europa League e posizion\u00f2 i salentini al quartultimo posto.\nMaglie e sponsor.\nLo sponsor tecnico per la stagione 2010-2011 \u00e8 Asics, mentre lo sponsor ufficiale \u00e8 Bet Italy.\nStatistiche.\n\"Statistiche aggiornate al 22 maggio 2011\".\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "3058660", "revid": "767487", "url": "https://it.wikipedia.org/wiki?curid=3058660", "title": "St. Thomas (Ontario)", "text": "St. Thomas \u00e8 una citt\u00e0 del Canada situata nella regione meridionale della provincia dell'Ontario.\nAl censimento del 2006 possedeva una popolazione di 36.110 abitanti. La citt\u00e0 \u00e8 capoluogo della contea di Elgin.\nCollegamenti esterni.\n Sito istituzionale"}
{"id": "3058661", "revid": "1318658", "url": "https://it.wikipedia.org/wiki?curid=3058661", "title": "Associazione Calcio ChievoVerona 2010-2011", "text": "Questa voce raccoglie le informazioni riguardanti l'Associazione Calcio ChievoVerona nelle competizioni ufficiali della stagione 2010-2011.\nStagione.\nStefano Pioli sostituisce Mimmo Di Carlo sulla panchina dei gialloblu. La stagione inizia benissimo con 3 vittorie nelle prime 4 giornate (tra cui uno splendido successo al San Paolo di Napoli per 3-1, prima vittoria in assoluto a Napoli per i clivensi) e conquista la vetta solitaria alla seconda giornata. Alla 8\u00aa giornata, il Chievo \u00e8 in piena zona Champions. Alla 13\u00aa giornata, i clivensi battono l'Inter campioni d'Europa per 2-1 ma dopo questo successo, non vincono pi\u00f9 fino alla fine del girone d'andata, facendo solo 3 punti e scendendo al 14\u00ba posto. \nNel girone di ritorno, il Chievo cala ancora, fa due vittorie in 10 partite (battendo ancora i napoletani) e si ritrova a 4 punti sopra la zona retrocessione. \nDopo la vittoria contro il Bari, i veronesi fanno ancora 11 punti e chiudono a quota 46 punti totali in classifica.\nPioli, per la sua prima esperienza completa in Serie A, disputa un buon campionato e saluta a fine anno, firmando per il Palermo di Zamparini.\nMaglie e sponsor.\nLa prima maglia \u00e8 gialla con maniche blu, La seconda maglia \u00e8 avorio. La terza maglia \u00e8 blu con maniche gialle, e calzoncini neri.\nOrganigramma societario.\nArea direttiva\nArea organizzativa\nArea marketing\nArea tecnica\nArea sanitaria\nRosa 2010-2011.\nIn \"corsivo\" i calciatori non facenti pi\u00f9 parte della rosa, ma iscritti a referto durante la stagione.\nStatistiche.\nStatistiche di squadra.\n\"Statistiche aggiornate al 22 maggio 2011\"."}
{"id": "3058663", "revid": "282579", "url": "https://it.wikipedia.org/wiki?curid=3058663", "title": "Gradi dell'Armata Rossa nella Seconda guerra mondiale", "text": ""}
{"id": "3058665", "revid": "1926649", "url": "https://it.wikipedia.org/wiki?curid=3058665", "title": "Unione Sportiva Citt\u00e0 di Palermo 2010-2011", "text": "Questa voce raccoglie le informazioni riguardanti l'Unione Sportiva Citt\u00e0 di Palermo nelle competizioni ufficiali della stagione 2010-2011.\nStagione.\nIn quest'annata la squadra gioca il campionato di Serie A per il settimo anno consecutivo stabilendo uno storico record, e torna a disputare le coppe europee, nella fattispecie l'Europa League, dopo tre anni di assenza dall'ultima apparizione in campo internazionale. Si appresta a disputare queste competizioni con la rosa pi\u00f9 giovane dell'intera Serie A (con una media anni di 24,2). \u00c8 la seconda squadra d'Europa, dopo i francesi del Rennes, a utilizzare per pi\u00f9 minuti giocatori nati dopo il 1\u00ba gennaio 1989.\nPer questa stagione Delio Rossi viene confermato allenatore. Due sono le innovazioni: il 3 giugno 2010 viene presentata la \"fidelity card\" \"Goal Member\", tessera del tifoso obbligatoria per tutte le societ\u00e0 a partire da questa annata, e nella stessa giornata l'amministratore delegato Rinaldo Sagramola annuncia l'avvio del canale tematico \"Palermo Channel\" sulla piattaforma digitale terrestre dahlia TV.\nIl raduno per preparare la nuova stagione \u00e8 stato il 7 luglio 2010, mentre la prima parte del ritiro ha avuto inizio a partire dal 12 luglio, ancora a Bad Kleinkirchheim, fino al 23 luglio. In questa prima fase sono state giocate tre amichevoli con squadre dilettantistiche austriache, in cui ha spiccato Abel Hern\u00e1ndez con 13 reti complessive, seguito dai neo acquisti Massimo Maccarone e Pajtim Kasami, rispettivamente con 7 e 5 realizzazioni.\nLa seconda parte del ritiro, effettuato a Sankt Veit an der Glan, \u00e8 terminato il 6 agosto, mentre il 9 agosto c'\u00e8 stato il primo allenamento al Barbera, di fronte dodicimila tifosi.\nIl 12 agosto, in occasione della presentazione della squadra, viene allestito un triangolare con il e la spagnola Valencia Club de F\u00fatbol di fronte a 16.088 spettatori paganti nell'ambito del \"Trofeo Assemblea Regionale Siciliana\". La compagine rosanero ha vinto entrambe le partite da 45' aggiudicandosi il trofeo: la prima contro i partenopei (1-0, rete di Maccarone) e la seconda contro gli spagnoli (1-0, gol di Pinilla). La pre-stagione si chiude con Hern\u00e1ndez autore di 19 reti.\nLa stagione agonistica si apre ufficialmente con l'andata degli spareggi di Europa League contro gli sloveni del Maribor, battuti per 3-0 in un Renzo Barbera che ha fatto registrare il record di presenze per una competizione europea; le reti sono state segnate da Maccarone (all'esordio, su calcio di rigore), da Hern\u00e1ndez e da Pastore. Nella partita di ritorno il Palermo perde 3-2 ma si qualifica alla fase a gironi dell'Europa League; protagonista dell'incontro \u00e8 stato Hern\u00e1ndez autore di una doppietta. Nelle due partite hanno esordito in maglia rosanero i nuovi acquisti Pajtim Kasami, Ezequiel Mu\u00f1oz, Nicola Rigoni, Kamil Glik e Mauricio Pinilla.\nIl campionato si apre con il pareggio a reti bianche in casa contro il Cagliari. Poi, dopo la prima sosta per la Nazionale, Brescia e Palermo sono i protagonisti del nuovo format della stagione 2010-2011, ovvero la partita della domenica alle ore 12:30, che ha comportato degli accorgimenti soprattutto dal punto di vista alimentare: la gara, che ha visto esordire gli sloveni Armin Ba\u010dinovi\u010d e Josip Ili\u010di\u0107, finisce con la vittoria delle \"rondinelle\" per 3-2 ed \u00e8 stata la prima di Delio Rossi con il modulo 4-3-2-1 (almeno all'inizio).\nIl 15 settembre si chiude la campagna abbonamenti: le tessere sottoscritte sono state 16.737, 367 in pi\u00f9 della stagione precedente. Il giorno seguente la squadra esordisce nel girone di Europa League, venendo battuta per 3-2 in casa dello Sparta Praga; in tale partita esordiscono in rosanero Matteo Darmian e Jo\u00e3o Pedro.\nLa terza partita dopo la sosta per la Nazionale \u00e8 quella casalinga persa contro l'Inter (campione in carica) per 2-1; tali risultati negativi, precisamente come nella stagione precedente allo stesso periodo dell'anno, si sono ottenuti anche a causa di errori arbitrali puntualmente denunciati dalla societ\u00e0 al termine della partita contro i milanesi del 19 settembre; in particolare, la sconfitta casalinga non si verificava da 29 giornate, dove il Palermo aveva ottenuto 21 vittorie e 8 pareggi. Con un punto in tre partite si \u00e8 trattato anche del peggior inizio di campionato di Serie A dell'era-Zamparini. Poi \u00e8 arrivata la vittoria in trasferta (la prima del campionato) contro la Juventus (3-1), battuta a domicilio per il terzo anno consecutivo: con questa vittoria, il Palermo fa registrare il record della prima squadra a vincere nel campionato italiano per tre volte consecutive in casa di un avversario. Seguono il pareggio casalingo per 2-2 contro il arrivato in rimonta e la seconda giornata dei gironi di Europa League contro gli svizzeri del Losanna battuti per 1-0 ottenendo cos\u00ec i primi tre punti della competizione; in questa partita hanno esordito in rosanero Francesco Benussi e Santiago Garc\u00eda, mentre Fabrizio Miccoli - al rientro dall'infortunio - ha fatto il debutto stagionale.\nA seguito della vittoria per 2-1 in trasferta contro la Fiorentina, dove \u00e8 stato concesso un dubbio calcio di rigore ai padroni di casa, il Presidente Zamparini ha scritto una lettera aperta tramite il Corriere dello Sport - Stadio a Marcello Nicchi, Presidente dell'Associazione Italiana Arbitri, in cui denuncia i troppi errori arbitrali che la squadra rosanero ha a suo avviso subito.\nLa stagione prosegue con la vittoria casalinga per 4-1 sul e con tre sconfitte consecutive contro i russi del (3-0) in Europa League e contro Udinese (2-1) e (1-0, in quel momento capolista in campionato).\nIl 1\u00ba novembre 2010 Walter Sabatini si dimette dalla carica di direttore sportivo del Palermo per motivi personali.\nDopo la quarta sconfitta consecutiva, nel ritorno contro il CSKA Mosca per 3-1, la squadra torna alla vittoria nella decima giornata di campionato, battendo il Genoa per 1-0. Il campionato continua con la sconfitta contro il Milan per 3-1 e la vittoria nel derby contro il con lo stesso risultato con una tripletta di Pastore. Quest'ultimo \u00e8 stato il primo giocatore a riuscire a segnare tre gol nella storia di tale derby e inoltre \u00e8 stato il secondo giocatore straniero del Palermo a fare una tripletta in un campionato di Serie A. Non accadeva dalla stagione 1949-1950, dove l'ultimo era stato \u010cestm\u00edr Vycp\u00e1lek, nella gara casalinga contro la terminata 3-0. A tale vittoria ne seguiranno altre due in trasferta contro il neopromosso (2-1) e in casa contro la Roma (3-1 ancora il risultato) che la fa posizionare al sesto posto.\nIl 2 dicembre si gioca la partita decisiva per la qualificazione alla fase successiva dell'Europa League contro lo Sparta Praga: il Palermo deve necessariamente vincere per poi sperare nella qualificazione all'ultima giornata, ma la partita finisce in pareggio (2-2) e la squadra viene eliminata con una giornata d'anticipo. In campionato segue una sconfitta (1-0) arrivata al 95' nel posticipo del luned\u00ec (il primo del Palermo in questo campionato) in casa del ; alla fine dello stesso si assiste a un'altra denuncia di torti arbitrali da parte del club. Nella giornata successiva il Palermo si riscatta battendo il per 3-1 in quella che \u00e8 stata la prima vittoria in rimonta della stagione.\nL'anno solare 2010 si chiude con il pareggio in trasferta per 1-1 contro il Bari, mentre il 2011 si apre con la partita contro la Sampdoria (vittoria per 3-0) per la terza volta negli ultimi quattro campionati. Il girone di andata ha termine col pareggio a reti bianche in trasferta contro il Chievo Verona e mantiene il 6\u00ba posto, mentre quello di ritorno inizia con la sconfitta per 3-1 ancora in trasferta contro il Cagliari, in cui la squadra subisce altri torti arbitrali che hanno spinto il Senatore Carlo Vizzini a fare un'interpellanza parlamentare in merito. Nel mezzo a queste due partite si \u00e8 giocato l'ottavo di Coppa Italia ancora contro il Chievo, in cui la squadra ha vinto 1-0 con un calcio di rigore, mentre in campionato il Palermo \u00e8 rimasta l'unica squadra della Serie A senza rigori a favore.\nSeguono il ritorno alla vittoria in campionato, per 1-0 sul Brescia, e la vittoria ai quarti di finale di Coppa Italia contro il ai tiri di rigore, decisi dall'esordiente Daniel Jara Mart\u00ednez. Successivamente la squadra perde per 3-2 contro i campioni in carica dell'Inter (dopo il primo tempo concluso sul 2-0, partita nella quale \u00e8 stato concesso il primo rigore in campionato) e quindi, vincendo per 2-1 in casa contro la Juventus, eguaglia il record di vittorie casalinghe consecutive in massima serie, 7, stabilito nella stagione precedente. Successivamente la squadra vince in trasferta per 4-2 contro il : erano quattro anni che il Palermo non riusciva a segnare quattro reti fuori casa. A quel momento, il Palermo \u00e8 a due punti dalla zona Champions ma nella seguente sfida casalinga i rosanero perdono per 4-2 contro la Fiorentina non riuscendo a migliorare il record. A questa sconfitta ne segue una al 90' in trasferta contro il e un'altra in casa contro l'Udinese che vince 7-0: in questa maniera il Palermo stabilisce il proprio record di sconfitta interna con pi\u00f9 gol di scarto e la fa allontanare da quarto posto con ben 8 punti di ritardo. All'indomani di ci\u00f2, Delio Rossi viene esonerato e al suo posto viene ingaggiato Serse Cosmi. L'esordio sulla panchina di Cosmi coincide con la quarta sconfitta consecutiva della squadra: 2-0 in trasferta contro la . La giornata successiva conferma la crisi del Palermo, che perde 1-0 sul campo del Genoa e inanella cos\u00ec la quinta sconfitta consecutiva. La striscia di risultati negativi si interrompe alla 30\u00aa giornata, in quanto la squadra batte il Milan capolista per 1-0. Ritornati dalla sosta per le Nazionali durante la quale il Palermo ha visto undici suoi giocatori impegnati, la squadra perde per 4-0 il derby contro il della 31\u00aa giornata. In seguito a ci\u00f2, Cosmi viene esonerato dopo quattro partite e soli 3 punti fatti, sostituito dal richiamato Rossi. Il secondo debutto di Rossi sulla panchina del Palermo coincide con il pareggio casalingo per 2-2 contro il . Segue la vittoria esterna contro la per 3-2.\nQuattro giorni dopo il Palermo sfida il Milan a San Siro per la semifinale d'andata di Coppa Italia che termina 2-2. In campionato la squadra prosegue il cammino vincendo 2-1 sia contro il che contro il Bari al Barbera, inframezzati dalla sconfitta per 3-1 in trasferta contro il . Il 10 maggio il Palermo ottiene la qualificazione alla finale di Coppa Italia, la terza della sua storia dopo le sconfitte nel 1974 e 1979, battendo nella semifinale di ritorno il Milan da tre giorni Campione d'Italia in un Renzo Barbera esaurito in ogni ordine di posto (33.414 spettatori, record stagionale). In virt\u00f9 del fatto che l'altra finalista \u00e8 l'Inter gi\u00e0 matematicamente certa di partecipare alle prossime coppe europee, la squadra rosanero ottiene la qualificazione all'Europa League. Il campionato si chiude con la vittoria in trasferta per 2-1 contro la Sampdoria e la sconfitta casalinga per 3-1 contro il Chievo Verona con un ottavo posto a quota 56 punti. Inoltre, il Palermo ha avuto il minor numero di pareggi (5) e la seconda peggior difesa dietro al Lecce (ben 63 gol subiti).\nLa stagione si chiude, quindi, il 29 maggio, data in cui il Palermo sfida, all'Olimpico di Roma, l'Inter, perdendo per 3-1 quella che \u00e8 stata la terza finale della sua storia a 32 anni da quella precedente, con gol della bandiera di Ezequiel Mu\u00f1oz su un calcio d'angolo di Miccoli. A seguito di ci\u00f2, la squadra disputer\u00e0 l'ultimo dei turni preliminari di Europa League in programma a fine luglio.\nMaglie e sponsor.\nLo sponsor tecnico \u00e8 Legea, al primo anno dopo la separazione dalla Lotto. Lo sponsor ufficiale \u00e8 stato, come nella parte finale della stagione precedente, Gruppo Eurobet, con accordo rinnovato in data 7 giugno 2010; la sponsorizzazione \u00e8 valida solo per il campionato.\nA partire dalla partita del 28 novembre 2010, Palermo-Roma, il logo di Banca Nuova \u00e8 anche sulle magliette della squadra oltre che nel back drop delle interviste, nella piramide di centrocampo e nel rotor bordo-campo.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nCalciomercato.\nSessione estiva \"(dall'1/7 al 31/8)\".\nIn questa sessione di mercato la societ\u00e0 ha incassato 30,5 milioni di euro dalle cessioni spendendone 29,5, chiudendo quindi il bilancio relativo alla compravendita con un milione di euro all'attivo.\nLa maggior parte degli introiti \u00e8 arrivata tramite le cessioni di Simon Kj\u00e6r al Wolfsburg e di Edinson Cavani al , mentre Giovanni Tedesco ha lasciato l'attivit\u00e0, F\u00e1bio Simpl\u00edcio e Mark Bresciano si sono svincolati, e Manuele Blasi, Marco Calderoni, Ond\u0159ej \u010cel\u016fstka e Levan Mch'edlidze sono rientrati per fine prestito alle squadre detentrici del cartellino.\nLa maggior parte del mercato in entrata \u00e8 stato concluso prima e durante il ritiro estivo, soprattutto con l'arrivo di giovani calciatori. Sono arrivati a Palermo i difensori Kamil Glik (Piast Gliwice), Ezequiel Mu\u00f1oz (Boca Juniors), Santiago Garc\u00eda (Rosario Central) e Matteo Darmian (, via Milan), i centrocampisti Pajtim Kasami (Bellinzona) e Nicola Rigoni (Vicenza) e gli attaccanti pi\u00f9 esperti Massimo Maccarone () e Mauricio Pinilla ().\nA mercato quasi concluso sono arrivati gli sloveni Armin Ba\u010dinovi\u010d e Josip Ili\u010di\u0107 dal Maribor (affrontati in Europa League), e sono partiti Paolo Hern\u00e1n Dellafiore (destinazione ) e Nicol\u00e1s Bertolo (Rael Saragozza), mentre negli ultimi minuti del calciomercato \u00e8 stato acquistato il diciottenne Jo\u00e3o Pedro dall'Atl\u00e9tico Mineiro e sono stati piazzati Rubinho al e Igor Budan al , non ultimando le cessioni dei rientranti Maurizio Ciaramitaro e Cristian Melinte, che sono quindi rimasti in rosa.\nSessione invernale \"(dal 3/1 al 31/1)\".\nIn inverno la societ\u00e0 ha acquistato due nuovi sloveni, Sini\u0161a An\u0111elkovi\u0107 e Jasmin Kurti\u0107, a dicembre, formalizzando l'acquisto all'apertura ufficiale del mercato il 3 gennaio. Rientra dal prestito Paolo Carbonaro che viene girato in prestito al in Lega Pro Prima Divisione. A fine mercato vengono ufficializzati gli acquisti di Pablo Andr\u00e9s Gonz\u00e1lez che rimarr\u00e0 al Novara fino a fine stagione e Michele Paolucci.\nSul fronte cessioni, oltre al prestito di Carbonaro vanno in prestito il polacco Kamil Glik al Bari, Nicola Rigoni al Vicenza e Jo\u00e3o Pedro al Vit\u00f3ria Guimaraes in Portogallo. Maurizio Ciaramitaro trova un accordo di risoluzione contrattuale consensuale con la squadra e va a Modena, mentre Massimo Maccarone viene acquistato dalla Sampdoria per 3 milioni di euro.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "3058667", "revid": "1543377", "url": "https://it.wikipedia.org/wiki?curid=3058667", "title": "Societ\u00e0 Sportiva Calcio Napoli 2010-2011", "text": "Questa voce raccoglie le informazioni riguardanti la Societ\u00e0 Sportiva Calcio Napoli nelle competizioni ufficiali della stagione 2010-2011.\nStagione.\nLa stagione 2010-2011 del Napoli \u00e8 stata la 65\u00aa in Serie A e la 69\u00aa complessiva in massima serie. Il club partenopeo, inoltre, partecipa per la 14\u00aa volta alla UEFA Europa League (la 1\u00aa dopo il cambio di formato e denominazione avvenuto nel 2009) e per la 23\u00aa volta a una competizione europea.\nIn ossequio alle disposizioni legislative, questa stagione vede l'introduzione della \"Club Azzurro Card\", la tessera del tifoso emanata dal club partenopeo necessaria per abbonarsi e che consente di seguire la squadra in trasferta anche in caso di restrizioni imposte dall'Osservatorio Nazionale sulle Manifestazioni Sportive. Novit\u00e0 anche nei quadri dirigenziali: la carica di Direttore Generale, vacante dalla risoluzione del contratto di Pierpaolo Marino, viene assegnata a Marco Fassone, gi\u00e0 dirigente della Ferrero e della Juventus.\nLa sede del ritiro precampionato \u00e8 la citt\u00e0 di Folgaria, in provincia di Trento, dove la squadra resta dal 12 al 30 luglio. Nelle amichevoli ivi disputate si impone per 13-0 sulla formazione degli Altipiani, quindi supera di misura il Mezzocorona (1-0) e il (2-1). Il 3 agosto, nella prima uscita stagionale al \"San Paolo\", il Napoli batte 2-1 il , campione di Germania nel 2009. In seguito impatta per 0-0 contro il a Ravenna, quindi arriva ultimo nel triangolare di Palermo disputato contro il Valencia (1-1 e sconfitta ai rigori) e i padroni di casa rosanero (0-1). La stagione ufficiale si apre nella seconda met\u00e0 di agosto con gli spareggi di Europa League contro gli svedesi dell', nei quali il Napoli si impone grazie a una doppia vittoria (1-0 a Napoli e 2-0 in Svezia). Il sorteggio per la fase a gironi colloca i partenopei nel gruppo \"K\" insieme a , Steaua Bucarest e .\nIn campionato il Napoli parte con due pareggi contro Fiorentina (1-1) e Bari (2-2), quindi coglie la prima vittoria il 19 settembre 2010, alla terza giornata, espugnando lo stadio Luigi Ferraris di Genova: 2-1 contro la Sampdoria con la prima rete stagionale di Marek Ham\u0161\u00edk e la terza - quinta complessiva considerando le coppe - di Edinson Cavani, un successo in casa blucerchiata che in Serie A mancava da 14 anni, ossia lo 0-1 del 1996-1997. Dopo lo stop interno contro il Chievo Verona nel turno infrasettimanale (1-3), i partenopei vincono largamente a Cesena (4-1) per poi superare la al San Paolo (2-0), tornando cos\u00ec a battere i giallorossi dopo 13 anni (1-0 nel 1997).\nL'avvio in Europa League ricalca quello in campionato: \u00e8 caratterizzato cio\u00e8 da due pareggi, uno interno (0-0) contro l' e un altro in trasferta contro la Steaua Bucarest (3-3), dopo che il Napoli si era ritrovato in svantaggio di tre reti. Mattatore in questo inizio di stagione \u00e8 Edinson Cavani, autore di 8 reti nelle prime 9 partite. Nel doppio confronto contro il il Napoli ottiene un pareggio (0-0) al San Paolo e una sconfitta ad Anfield (3-1); dopo un altro pareggio (3-3) in rimonta nella trasferta olandese in casa dell'Utrecht con una tripletta di Cavani (la prima in carriera) in rimonta dal 3-1 degli olandesi, e nell'ultima partita del girone i partenopei superano la Steaua Bucarest (1-0) nel recupero, garantendosi in tal modo la qualificazione al turno successivo, unica squadra tra le italiane impegnate nella competizione a passare i gironi, a differenza di Juventus, Palermo e Sampdoria, quest'ultima retrocessa dai play-off di Champions League.\nIn campionato il Napoli rallenta con il pareggio di Catania (1-1) e lo stop interno contro il (1-2), per poi riprendere il cammino con un certo ritmo: nelle successive undici partite del girone d'andata, caratterizzate dall'assenza di pareggi, il Napoli raccoglie otto vittorie (alcune delle quali conseguite negli ultimi secondi di gioco, come quelle ai danni di Cagliari, e ) e tre sconfitte, tutte in trasferta (contro , Udinese e Inter). Nell'ultima giornata di andata, giocata il 9 gennaio 2011, i partenopei superano al San Paolo la Juventus per 3-0 grazie a una tripletta di Cavani, ormai trascinatore degli azzurri con 13 reti in campionato (capocannoniere al giro di boa a pari merito con Antonio Di Natale) e 20 complessive in stagione; con questa vittoria il Napoli chiude il girone di andata al 2\u00ba posto con 36 punti, a quattro lunghezze dal capolista.\nEliminato ai quarti di finale di Coppa Italia dall'Inter dopo i calci di rigore, il cammino in Europa League si ferma ai sedicesimi di finale, nei quali il Napoli viene superato nel doppio confronto dagli spagnoli del Villarreal (0-0 a Napoli e 2-1 per il \"submarino amarillo\" nel ritorno in Spagna). Nel girone di ritorno i partenopei seguitano nel tenere un'andatura regolare, con alcune vittorie di rilievo come il 4-0 ai danni della Sampdoria (con un'altra tripletta di Edinson Cavani) e il successo (2-0) a domicilio della , impresa, quest'ultima, che al Napoli non riusciva da 18 anni (dalla vittoria per 2-3 del 1993-1994. Dopo l'1-0 interno contro il , 26\u00aa giornata, gli azzurri sono secondi in classifica a tre lunghezze dal capolista alla vigilia dello scontro diretto allo stadio Giuseppe Meazza: il match vede tuttavia prevalere i rossoneri (3-0) e dopo il seguente pareggio interno col Brescia (0-0) gli azzurri scivolano a otto punti dal primo posto.\nNondimeno, complice un rallentamento dei meneghini, con le due vittorie consecutive ai danni di Parma e Cagliari il Napoli si riporta a tre punti dalla capolista, mantenendo invariato il distacco fino alla 32\u00aa giornata. A questo punto i due stop consecutivi contro Udinese e e le concomitanti vittorie rossonere escludono definitivamente il Napoli dalla lotta scudetto. Pur con un periodo di calo nel finale di campionato - cinque punti nelle ultime sei partite - i partenopei chiudono al 3\u00ba posto con 70 punti, e il pareggio 1-1 con l'Inter con gol di Zuniga consente loro di accedere direttamente in Champions League con una giornata d'anticipo, a 21 anni dall'ultima partecipazione. Nel collettivo di Walter Mazzarri si distinguono particolarmente i componenti del tridente offensivo: Edinson Cavani, capocannoniere azzurro e secondo miglior realizzatore del campionato, Ezequiel Lavezzi, miglior uomo-assist del Napoli e terzo migliore del torneo, e Marek Ham\u0161\u00edk, 11 reti in campionato e 13 complessive in stagione.\nIl miglior campionato del Napoli dell'era post-Maradona \u00e8 caratterizzato da diversi record, sia di squadra che individuali: a livello di collettivo, il record di punti in Serie A (70) con i tre punti per vittoria, il record di vittorie complessive (21, eguagliato il risultato del campionato 1989-1990 che assegn\u00f2 il secondo scudetto partenopeo, quando il torneo era costituito da 18 squadre) e il record assoluto di vittorie esterne (9). A livello individuale Edinson Cavani, protagonista della stagione con 26 reti in campionato e 7 in Europa League, diventa il miglior marcatore della storia del Napoli in una singola stagione di massima serie, superando il precedente record di Antonio Vojak (22 realizzazioni) che resisteva dalla stagione 1932-1933. Il portiere Morgan De Sanctis, infine, fa registrare il nuovo record di imbattibilit\u00e0 interna, mantenendo la porta inviolata al San Paolo per 798 minuti consecutivi; l'estremo difensore azzurro, inoltre, si conferma unico calciatore della massima serie ad aver giocato tutti i minuti di questa stagione e di quella precedente: 76 partite da titolare senza mai essere sostituito.\nMaglie e sponsor.\nLa Macron fornisce il materiale tecnico per il secondo dei tre anni di contratto stipulati con il club partenopeo, mentre come sponsor principale si conferma il duraturo sodalizio con Acqua Lete, partner ufficiale degli azzurri per il sesto anno consecutivo.\nLa divisa principale \u00e8 costituita dalla tradizionale maglia azzurra, con calzoncini bianchi e calzettoni azzurri. La divisa da trasferta \u00e8 composta da una maglia bianca con dettagli azzurri, con pantaloncini azzurri e calzettoni bianchi, mentre la terza divisa \u00e8 costituita da un completo blu con inserti azzurri.\nOrganigramma societario.\nArea direttiva\nArea comunicazione\nArea marketing\nArea organizzativa\nArea tecnica\nArea sanitaria\nCalciomercato.\nIl mercato estivo in entrata si apre con l'acquisto dell'attaccante uruguaiano Edinson Cavani, prelevato dal Palermo con la formula del prestito con diritto di riscatto, cui fa seguito l'acquisto di un altro attaccante, Cristiano Lucarelli, arrivato dal con la medesima formula e richiesto espressamente dall'allenatore partenopeo, che gi\u00e0 lo aveva avuto ai tempi del Livorno. Sul fronte delle cessioni, lasciano Napoli dopo solo un anno Luca Cigarini ed Erwin Hoffer, ceduti in prestito con diritto di riscatto rispettivamente a Siviglia e Kaiserslautern. Partono anche Germ\u00e1n Denis, che in cerca di maggiore spazio viene ceduto in compropriet\u00e0 all'Udinese, e Mariano Bogliacino, trasferitosi al Chievo dopo cinque stagioni trascorse in maglia azzurra. Sempre in prestito con diritto di riscatto viene ceduto Jes\u00fas D\u00e1tolo all'Espanyol, mentre Nicol\u00e1s Navarro, Roberto De Zerbi e Marcelo Zalayeta, ai margini della rosa, rescindono consensualmente il contratto in essere con la societ\u00e0 partenopea.\nNelle battute finali del calciomercato, Fabio Quagliarella e Leandro Rinaudo vengono ceduti alla Juventus (entrambi in prestito con diritto di riscatto), mentre vengono prelevati Jos\u00e9 Ernesto Sosa dal Bayern Monaco, Em\u00edlson S\u00e1nchez Cribari dalla Lazio (entrambi a titolo definitivo), Hassan Yebda dal Benfica e il giovane attaccante dell'Empoli e dell'Italia Under-19 Nicolao Dumitru, questi ultimi due in prestito con diritto di riscatto.\nNella sessione invernale vengono acquistati il giovane difensore spagnolo V\u00edctor Ruiz, proveniente dall'Espanyol (cui viene ceduto a titolo definitivo Jes\u00fas D\u00e1tolo nell'ambito dell'operazione), e l'attaccante Giuseppe Mascara dal Catania.\nGiovanili.\nOrganigramma societario.\nArea direttiva\nArea tecnica"}
{"id": "3058668", "revid": "392652", "url": "https://it.wikipedia.org/wiki?curid=3058668", "title": "Lulu-Symphonie", "text": "Con Lulu-Symphonie si intende una serie di cinque pezzi per orchestra (a cui si aggiunge in due di questi una voce di soprano) tratta dall'opera \"Lulu\", a cui il compositore austriaco Alban Berg stava lavorando negli anni 30, e che vide la luce nel 1934. L'idea di trarre un'opus sinfonico dall'opera gli venne in mente pensando al fatto che gi\u00e0 \"Wozzeck\", apparso sulla scena musicale molti anni prima, era stato lanciato da una serie di tre frammenti da concerto per soprano e orchestra. Il lavoro \u00e8 cos\u00ec strutturato:\nLo stesso Berg, parlando di questa serie di pezzi sinfonici, afferma che il rond\u00f2 iniziale corrisponde al movimento d'apertura di una sinfonia, che i tre movimenti centrali (l'Allegro della musica da film, il Lied e le variazioni) fungono da episodi caratteristici sovente presenti in lavori per orchestra, e che l'Adagio finale \u00e8 l'ampia conclusione dell'opera.\nCome gi\u00e0 ricordato, nei movimenti terzo e quinto all'orchestra si aggiunge un soprano, che canta il Lied di Lulu del II atto e le parole della contessa Gerschwitz alla fine dell'opera. Il lavoro \u00e8 una chiara fonte del ritorno di Berg ai linguaggi vecchi e, allo stesso tempo, \u00e8 un esempio molto significativo dell'Espressionismo. Il compositore attinse le prime battute dell'Adagio della Sesta sinfonia di Glazunov come l'inizio del Rond\u00f2. (Infatti, il suo sottotitolo \u00e8: Ein variazionen zur Adagio der Glazunov.)"}
{"id": "3058669", "revid": "149727", "url": "https://it.wikipedia.org/wiki?curid=3058669", "title": "Ossalengo con Costa Santa Caterina", "text": ""}
{"id": "3058670", "revid": "1975", "url": "https://it.wikipedia.org/wiki?curid=3058670", "title": "Falkenbergs VBK", "text": "Il Falkenbergs VBK \u00e8 una societ\u00e0 pallavolistica svedese, con sede nella citt\u00e0 di Falkenberg. Milita in Elitserien.\nStoria.\nLa societ\u00e0 viene fondata, con il nome di \"\u00c4tradalens VK\". Nel 1985 decide di unirsi con un'altra societ\u00e0, la \"K\u00f6inge JUF\", dando vita all'attuale Falkenbergs VBK. Da 2002 partecipa alla Elitserien.\nIl primo traguardo di rilievo viene raggiunto nel 2006, con l'accesso alla finale scudetto, dove per\u00f2 viene sconfitto dai campioni in carica dello Hylte VBK. La crescita \u00e8 costante, e la rivincita viene presa l'anno successivo, quando la formazione in maglia blu conquista il suo primo campionato. La vittoria viene ripetuta anche nei due anni successivi, mentre la striscia positiva viene interrotta nel 2010, con la sconfitta in finale contro il Link\u00f6pings VC.\nPer quanto riguarda le competizioni continentali, la squadra partecipa al Nordic Club Championships, il campionato nord-europeo. Organizza le finali dell'edizione 2008-09, ma viene sconfitto in finale dai danesi del Marienlyst Odense: l'anno successivo termina la manifestazione al 3\u00ba posto, per poi vincerlo nell'edizione 2013-14, conquistando il secondo titolo nel 2016-17."}
{"id": "3058671", "revid": "1305772", "url": "https://it.wikipedia.org/wiki?curid=3058671", "title": "James Barton", "text": ""}
{"id": "3058673", "revid": "647919", "url": "https://it.wikipedia.org/wiki?curid=3058673", "title": "Francescani conventuali", "text": ""}
{"id": "3058674", "revid": "107468503", "url": "https://it.wikipedia.org/wiki?curid=3058674", "title": "Berenguer d'Anoia", "text": "Biografia.\nScrive il \"Mirall de trobar\" in lingua occitana, un trattato poetico, grammaticale e retorico nella tradizione dei \"Razos de trobar\" di Raimon Vidal e le \"Regles de trobar\" di Jofre de Foix\u00e0, un genere sempre popolare nella regione catalana.\nI genitori di Berenguer erano nobili catalani, originari del villaggio di Sant Sadurn\u00ed d'Anoia, che si stabilirono a Inca, nell'isola di Maiorca, in seguito alla sua conquista da parte di Giacomo il Conquistatore. Queste informazioni in merito alla sua famiglia e alle sue origini si trovano celate nei suoi scritti nella forma di un acrostico che d\u00e0:\nIl \"Mirall\" comincia con un prologo che spiega la sua divisione in quattro capitoli in cui vengono trattati le forme retoriche e gli errori poetici pi\u00f9 comuni. Inizia cos\u00ec:\nOgni cosa \u00e8 illustrata con esempi tratti dai componimenti dei precedenti trovatori, ma non sempre nella forma corretta. Berenguer stesso non ha nessun lavoro firmato con il suo nome, sebbene diversi frammenti non attribuibili al suo trattato siano presunti come suoi lavori. La seguente breve sezione \u00e8 presa dalla sua illustrazione dell'\"alba\" religiosa:\nL'Istituto Berenguer d'Anoia, fondato a Inca nel 1970, venne cos\u00ec chiamato dal nome del trovatore."}
{"id": "3058677", "revid": "287204", "url": "https://it.wikipedia.org/wiki?curid=3058677", "title": "Clan Date", "text": "Il clan Date () fu un lignaggio di \"daimy\u014d\" che controll\u00f2 il nord del Giappone nel tardo XVI secolo e nel periodo Edo. Il membro pi\u00f9 famoso di questo clan fu Date Masamune, il quale pose le basi del potere della famiglia vendicando suo padre e supportando Tokugawa Ieyasu.\nStoria.\nIl clan dei Date fu fondato agli inizi del periodo Kamakura (1185-1333) da Isa Tomomune; nato nel distretto di Isa, nella provincia di Hitachi (adesso prefettura di Ibaraki), Isa era un discendente di Fujiwara no Uona (721-783) di 16\u00aa generazione. Nel 1189, Minamoto no Yoritomo, il primo \"sh\u014dgun\" del periodo Kamakura, gli assegn\u00f2 il distretto di Date (adesso prefettura di Fukushima) della provincia di Mutsu, per la sua assistenza durante la guerra Genpei e nella lotta per il potere fra Yoritomo e suo fratello Yoshitsune.\nDurante le guerre Nanboku-cho nel 1330, il clan Date sostenne la Corte imperiale meridionale dell'imperatore Go-Daigo attraverso Kitabatake Akiie, che era stato nominato \"chinjufu sh\u014dgun\", o comandante in capo della difesa del Nord dall'imperatore. Essendo i Date signori della guerra, essi acquisirono e persero molto potere durante il periodo Sengoku, cercando di unificare il paese, insieme ad altre potenti famiglie, ognuna delle quali faceva tutto il possibile per mantenere l'indipendenza e il dominio delle proprie terre (nel caso dei Date, l'estremo nord). Tra il 1542 ed il 1548 il clan venne indebolito notevolmente dal conflitto Tenbun, una diatriba interna tra Date Tanemune e suo figlio Harumune. Inizi\u00f2 a risollevarsi quando il figlio di Harumune, Date Terumune, futuro padre di Date Masamune, divenne capo del clan. Pur non conquistando la fama o il potere di Oda Nobunaga, Uesugi Kenshin o Toyotomi Hideyoshi, i Date resistettero alle invasioni di questi signori della guerra nel nord. Masamune (1566-1636) contribu\u00ec pi\u00f9 di tutti a questo sforzo, consolidando le famiglie del nord attraverso alleanze contro i signori della guerra pi\u00f9 importanti.\nNel 1589, Masamune conquist\u00f2 il dominio di Aizu del clan Ashina e si insedi\u00f2 nel castello di Kurokawa nella provincia di Wakamatsu. L'anno successivo, Hideyoshi trionf\u00f2 sul clan H\u014dj\u014d di Odawara e costrinse Masamune ad accontentarsi del feudo di Yonezawa (300.000 \"koku\"). Masamune ottenne poi un certo grado di indipendenza sostenendo Tokugawa Ieyasu, il quale sconfisse infine i suoi oppositori a Sekigahara.\nIeyasu diede ai Date gran parte del nord, anche se non godevano ancora della sua piena fiducia: malgrado avessero mandato rinforzi ai Tokugawa durante la battaglia di Sekigahara, i Date continuavano ad essere visti come una minaccia. Nel periodo Edo, i Date furono inquadrati come uno dei \"tozama\" o clan estraneo, in contrasto con i \"fudai\", cio\u00e8 clan i cui \"daimy\u014d\" erano imparentati o alleati del clan Tokugawa.\nNel 1600, Ieyasu ingaggi\u00f2 i Date per combattere contro Uesugi Kagekatsu e, con l'assistenza di Mogami Yoshiteru, le forze di Masamune sconfissero Naoe Kanetsugu. In riconoscenza del successo ottenuto in battaglia, Masamune ottenne i feudi in 20 distretti fino a quel momento appartenuti al clan Uesugi, e si stabil\u00ec a Sendai (che produceva 620.000 \"koku\"). Dal 1658, Masamune cambi\u00f2 il nome del castello Uesugi a Iwatezawa in castello di Sendai. Il \"daimy\u014d\" alcune volte veniva identificato con il suffisso \"-ko\" (domestico), preceduto dal luogo o dal castello in cui il signore risiedeva (per esempio Masamune era anche conosciuto come Sendai-ko).\nBen presto, scoppi\u00f2 un conflitto tra i discendenti diretti di Masamune e i molti parenti e vassalli dei Date, che risiedevano in territori vicini che producevano al massimo 10.000 \"koku\", e molti che avevano una certa influenza.\nNel 1660, Date Tsunamune fu arrestato mentre si trovava ad Edo per ubriachezza e depravazione. In virt\u00f9 della loro posizione, i signori feudali venivano di solito rilasciati, ma Tsunamune fu condannato a scavare i fossati che dovevano circondare il castello di Edo. Nello stesso anno gli fu ordinato di supervisionare e pagare per migliorare il settore nord-est del fossato che correva da Megane-bashi al cancello di Ushigome. Oggi si crede che le iniziali accuse di vita licenziosa siano state pesantemente incoraggiate da alcuni vassalli e parenti del nord, i quali fecero appello al Consiglio degli Anziani di Edo affinch\u00e9 a Tsunamune non venisse riconosciuto il diritto di comandare e che suo figlio Tsunumura, pronipote di Masamune, diventasse il \"daimy\u014d\" dell'han (feudo) dei Date. Tsunamura divent\u00f2 quindi \"daimyo\" sotto la tutela degli zii Munekatsu e Muneyoshi. Seguirono 10 anni di violenza e conflitto nel nord, finch\u00e9 nel 1671 il potente Aki Muneshige, legato ai Date, si lament\u00f2 presso lo shogunato di una cattiva gestione del feudo da parte di Tsunamura e dei suoi zii. L'episodio che ne segu\u00ec fu molto complesso e drammatico, tanto da essere ricordato ancora oggi con il nome di \"Date s\u014dd\u014d\" (disordini dei Date) e da aver ispirato anche un'opera teatrale. Aki fu convocato a Edo ed interrogato a lungo, come molti servi dei Date; uno di questi, Harada Kai Munesuke, era un sostenitore di Tsunumura e dei suoi zii e si dice che avesse destato una pessima impressione a Edo. Mentre era a Edo, Aki s'imbatt\u00e9 in Harada e inizi\u00f2 a riempirlo di insulti. Furono sguainate le katane, Aki fu ucciso e Harada venne a sua volta ucciso dalle sue guardie. Il verdetto ufficiale fu che Harada estrasse per primo la spada, il suo clan fu sciolto e Tsunamura fu considerato come unico \"daimy\u014d\" del feudo dei Date, mentre i suoi zii furono puniti.\nBench\u00e9 i Date siano soprattutto conosciuti per il loro potere nel nord, Date Hidemune, secondogenito di Masamune, ottenne un feudo di 100.000 \"koku\" nell'isola di Shikoku.\nGenealogia del clan Date.\nIl clan \"tozama\" dei Date ha origine nel XII secolo nella provincia Shim\u014dsa. Essi affermano di discendere dai Fujiwara.\nI rami del clan Date sono i seguenti:\nTempio del clan a Edo.\nNel periodo Edo, T\u014dzen-ji era considerato il tempio di famiglia di vari clan, incluso il clan dei Date di Sendai. Altri clan che consideravano T\u014dzen-ji come tempio di famiglia erano: il clan Ikeda della provincia di Omi, il clan Inaba, del dominio di Usuki, nella provincia di Bungo, il clan Suwa di Shinshu, i Tamura di Ichinoseki e il clan M\u014dri di \u015e\u0259ki, di Bungo.\nMembri noti del clan.\nI membri del clan sono elencati in base alla data di nascita:\nRami Derivati.\nI seguenti sono nati nel clan Date ma assunsero il cognome della famiglia da cui furono adottati:\nServitori e Vassalli.\nQuesti samurai erano vassalli del clan Date. Anch'essi sono elencati per data di nascita:"}
{"id": "3058678", "revid": "352448", "url": "https://it.wikipedia.org/wiki?curid=3058678", "title": "Berenguer de Noya", "text": ""}
{"id": "3058679", "revid": "22356", "url": "https://it.wikipedia.org/wiki?curid=3058679", "title": "Goniopholididae", "text": ""}
{"id": "3058681", "revid": "1442080", "url": "https://it.wikipedia.org/wiki?curid=3058681", "title": "ITF Women's Circuit Pingguo 2010 - Doppio", "text": "Nella finale del doppio dell'ITF Women's Circuit Pingguo 2010 hanno vinto la tennista di Taipei Chan Chin-Wei in coppia con la cinese Xu Yi-Fan; che hanno battuto in finale le cinesi Ji Chun-Mei e Liu Wan-Ting con il punteggio di 6-3, 6-1.\nAltri Giocatori.\nTenniste che hanno ricevuto una Wild card:"}
{"id": "3058683", "revid": "109932639", "url": "https://it.wikipedia.org/wiki?curid=3058683", "title": "Valle di Santa Clara", "text": "La valle di Santa Clara (\"Santa Clara Valley\" in lingua inglese) \u00e8 una valle degli Stati Uniti d'America a sud della baia di San Francisco nella California del Nord.\nStoria.\nGran parte della Contea di Santa Clara e il suo capoluogo, San Jose, sono compresi in questa regione geografica. La valle era originariamente conosciuta con l'appellativo di \"Valley of Heart's Delight\" per la grande presenza di frutteti e alberi da fiore. Fino agli anni sessanta era la pi\u00f9 grande produttrice di frutta del mondo, con 39 industrie conserviere. Un tempo prevalentemente coltivata a causa del suo suolo fertile, \u00e8 ora in gran parte urbanizzata. Localmente la Valle di Santa Clara \u00e8 anche denominata \"South Bay\".\nSebbene rimanga poco del passato agricolo, la zona \u00e8 un'importante regione vitivinicola americana. Tuttavia la fama \u00e8 dovuta alla presenza degli insediamenti della \"Silicon Valley\".\nGeografia.\nL'estremit\u00e0 settentrionale della Valle di Santa Clara \u00e8 sulla punta meridionale della Baia di San Francisco, e l'estremit\u00e0 meridionale \u00e8 in prossimit\u00e0 di Gilroy. La valle \u00e8 delimitata dai Monti di Santa Cruz a sud-ovest e dal Diablo Range a nord-est. Si estende per circa 50\u00a0km di lunghezza e 20\u00a0km di larghezza.\nLa pi\u00f9 grande citt\u00e0 della valle \u00e8 San Jose. La popolazione della valle \u00e8 di circa 1.850.000 abitanti."}
{"id": "3058685", "revid": "110157", "url": "https://it.wikipedia.org/wiki?curid=3058685", "title": "Mizuko It\u014d", "text": "Specializzata in antropologia culturale, studia l'uso dei nuovi media, specialmente tra i giovani in Giappone e negli Stati Uniti.\n\u00c8 ricercatore associato presso l'Istituto di ricerca umanistica dell'Universit\u00e0 della California sede di Irvine e professore associato presso l'Universit\u00e0 Keio Graduate School of Media and Governance.\nIn passato ha lavorato anche all'Annenberg Center for Communication, presso la University of Southern California."}
{"id": "3058689", "revid": "287204", "url": "https://it.wikipedia.org/wiki?curid=3058689", "title": "Rovereto (Credera Rubbiano)", "text": "Rovereto (\"Luvr\u00ect\" in dialetto cremasco) \u00e8 una frazione del comune lombardo di Credera Rubbiano.\nAl censimento del 21 ottobre 2001 contava abitanti.\nGeografia fisica.\nLa localit\u00e0 \u00e8 sita a 70 metri sul livello del mare.\nStoria.\nRovereto fa da sempre parte del territorio cremasco. In et\u00e0 napoleonica (1807) Rovereto fu aggregata al comune di Moscazzano; recuper\u00f2 l'autonomia con la costituzione del Regno Lombardo-Veneto (1816).\nAll'Unit\u00e0 d'Italia (1861) contava 495 abitanti. Il comune di Rovereto fu unito nel 1868 a Credera, a sua volta unito nel 1928 a Rubbiano, a formare il comune di Credera Rubbiano."}
{"id": "3058690", "revid": "729019", "url": "https://it.wikipedia.org/wiki?curid=3058690", "title": "Benson Barus", "text": "Biografia.\nCampione del mondo juniores nel 1998 nella specialit\u00e0 dei 10000 metri piani, ha vinto nel 2002 la \"Lucerna City Run\". Nel 2000, 2001 e 2002 ha vinto il Giro podistico internazionale di Castelbuono.\nNel 2006 alla sua seconda gara sulla distanza dei 42,195\u00a0km, ottiene il secondo posto alla Milano Marathon con il tempo di 2h08'34\". Nella \"JoongAng Marathon Seoul\" nel 2007, termina al quarto posto in 2h09'04\" mentre nel 2008 si piazza nono alla maratona di Parigi in 2h09'23\" ed in autunno vince la mezza maratona di Udine con un tempo di 59'41\"; un mese dopo si classifica quinto alla maratona di Francoforte sul Meno in 2h08'57\".\nNel 2009 vince la maratona di Torino in 2h09'07\" e si classifica terzo alla maratona di Pechino in 2h08'51\".\nBenson Barus appartiene al gruppo etnico dei Tugen, \u00e8 sposato ed ha due figlie. Il suo allenatore \u00e8 Claudio Berardelli."}
{"id": "3058693", "revid": "149727", "url": "https://it.wikipedia.org/wiki?curid=3058693", "title": "Rovereto e Ramelli", "text": ""}
{"id": "3058694", "revid": "767487", "url": "https://it.wikipedia.org/wiki?curid=3058694", "title": "The Green Hornet (film 2011)", "text": "The Green Hornet \u00e8 un film del 2011 diretto da Michel Gondry, adattamento cinematografico del personaggio radiofonico e televisivo de Il Calabrone Verde. \u00c8 una commedia di supereroi distribuita anche in 3D e nel circuito IMAX.\nIl film racconta le vicende del supereroe improvvisato Britt Reid, interpretato da Seth Rogen, che sotto le vesti del misterioso Green Hornet lotta contro il crimine aiutato dall'esperto in arti marziali Kato, interpretato da Jay Chou. Del cast fanno parte anche Christoph Waltz nel ruolo di Benjamin Chudnofsky, Cameron Diaz nel ruolo di Lenore Case ed Edward James Olmos nel ruolo di Mike Axford.\nTrama.\nBritt Reid \u00e8 il figlio del miliardario James Reid, severo editore del celebre giornale di Los Angeles \"The Daily Sentinel\". Britt \u00e8 un playboy irresponsabile che spende il suo patrimonio in notti folli con gli amici, ma il suo atteggiamento cambia quando suo padre, che lo aveva sempre criticato, viene trovato morto a causa di una reazione allergica da puntura d'ape. Dopo il funerale Britt licenzia tutto lo staff del padre, fatta eccezione per la sua cameriera, riassumendo per\u00f2 subito dopo Kato, meccanico personale di James ed esperto di arti marziali, un individuo pieno di talenti nascosti.\nBritt e Kato si ubriacano assieme e, dopo avere ammesso che entrambi odiavano James, decidono di recarsi sulla sua tomba e decapitare la statua in sua memoria come rivalsa postuma; subito dopo vedono una coppia che viene aggredita da alcuni malviventi e assieme la salvano, malgrado la goffaggine di Britt. Britt e Kato per\u00f2 vengono scambiati dalla polizia per i criminali e inseguiti lungo le strade della citt\u00e0; Kato riesce a seminarli grazie alle sue doti di autista e ai potenziamenti compiuti sull'auto.\nTornati alla villa di famiglia, Britt cerca di convincere Kato a combattere il crimine mascherandosi loro stessi da criminali, per agevolare la loro infiltrazione nelle bande e per impedire ai loro nemici di usare degli innocenti contro di loro. Kato infine accetta e sviluppa, grazie alle sue doti di geniale progettista meccanico, una nuova vettura blindata, realizzata in policarbonato industriale, equipaggiata con numerose armi e strumenti ipertecnologici, che chiamano \"Black Beauty\", alias la Pantera Nera. Per attirare l'attenzione sul suo nuovo personaggio, Britt usa il \"Daily Sentinel\" pubblicando una serie di articoli su un fantomatico \"criminale molto pericoloso\", detto Green Hornet, il Calabrone Verde.\nBritt decide nel frattempo di assumere Lenore Case, una laureata in criminologia, come assistente e ricercatrice, usando a sua insaputa ci\u00f2 che lei gli dice per progettare le successive mosse del suo alter ego mascherato e aumentare l'interesse attorno a Green Hornet. Britt e Kato fanno esplodere numerose raffinerie di droga, lasciando il loro biglietto da visita per il capo dei criminali. Costui \u00e8 Benjamin Chudnofsky, un mafioso russo psicopatico armato di una letale pistola-doppietta che ha riunito sotto di s\u00e9 tutte le famiglie criminali di Los Angeles. Vista la piega presa dagli avvenimenti, il caporedattore del \"Daily Sentinel\" Mike Axford teme che tutta questa vicenda possa mettere in pericolo l'incolumit\u00e0 dei giornalisti, mentre il Procuratore Distrettuale di Los Angeles Frank Scanlon \u00e8 indispettito dalle continue notizie di attivit\u00e0 criminali pubblicate sul giornale, che rischiano di mettere a repentaglio la sua rielezione.\nBritt chiede a Lenore di uscire con lei, ma la donna rifiuta e anzi invita Kato a cena, facendo quindi ingelosire Britt. Durante la cena Kato apprende da lei che i mafiosi, come pratica abituale per tentare di uccidere gli avversari, organizzano incontri con la scusa di appianare le divergenze. Britt dice poi a Kato che Chudnofsky ha giusto offerto loro un incontro in tal senso. Kato, percependo il pericolo, tenta di dissuaderlo ma Britt, sentendosi sminuito da lui, decide di seguire il suo istinto e accetta l'incontro. La cosa si rivela quasi fatale dato che Chudnofsky cerca di ucciderli, senza successo.\nSfuggiti per un soffio e ritornati malconci alla villa di famiglia, Britt e Kato iniziano a litigare e hanno una colluttazione, da cui consegue il licenziamento di Kato e Lenore, dato che Britt \u00e8 convinto abbiano una relazione. Kato riceve quindi una email da Chudnofsky all'indirizzo di posta di Green Hornet, con un'offerta di $1 milione di dollari e il controllo di mezza citt\u00e0 per uccidere Britt. Nel frattempo, Britt scopre che Scanlon \u00e8, al di l\u00e0 delle apparenze, un procuratore corrotto e che aveva cercato in passato di corrompere e quindi ricattare suo padre James, per far apparire all'opinione pubblica che la criminalit\u00e0 in citt\u00e0 fosse meno preoccupante di quanto in realt\u00e0 era e, di conseguenza, fare carriera come procuratore.\nScanlon invita Britt a un incontro al ristorante, dove gli rivela di aver ucciso egli stesso suo padre, che non voleva pi\u00f9 piegarsi alle sue pretese di controllo della stampa. Nel frattempo giunge Kato, che invece che uccidere Britt attacca gli scagnozzi di Chudnofsky, dando il tempo a lui e Britt di scappare, dato che Chudnofsky, soprannominatosi \"Sanguinofsky\", e il suo alleato Scanlon hanno ormai scoperto l'identit\u00e0 segreta di Green Hornet. Nella fuga, inseguiti dalla banda del russo al completo, si dirigono verso il \"Daily Sentinel\", dove Britt ha intenzione di pubblicare sul web la confessione di Scanlon, scoprendo per\u00f2 solo in quel momento di non averla registrata.\nPenetrati con la loro potente vettura all'interno dell'edificio devastandolo, ingaggiano uno scontro a fuoco con Chudnofsky e i suoi uomini. Kato riesce ad eliminare tutti i membri della banda del mafioso e, colpito a sua volta, ha infine la meglio anche su Chudnofsky uccidendolo con l'aiuto di Britt. In quel momento i poliziotti della SWAT arrivano e sparano a Green Hornet, ferendolo a una spalla; i due eroi usano quel che rimane della seconda Black Beauty per gettare Scanlon fuori dal decimo piano del palazzo, uccidendolo nella caduta. Inseguiti da tutta la polizia della citt\u00e0, Green Hornet e Kato si rifugiano a casa di Lenore, dove lei apprende con sgomento le loro identit\u00e0 segrete e di essere stata suo malgrado la mente dietro le azioni del duo spericolato.\nNonostante sia furiosa, Lenore li aiuta a nascondersi dalla polizia e cerca di curare la ferita di Britt, che per\u00f2 \u00e8 troppo grave. La mattina dopo, mentre Britt commemora come fosse un eroe il procuratore ucciso e conferisce la promozione a redattore capo ad Axford durante una conferenza stampa di fronte al giornale, arriva all'improvviso la vettura di Green Hornet e da un finestrino aperto Kato gli spara a salve. In questo modo Britt pu\u00f2 giustificare la ferita alla spalla ed essere finalmente portato all'ospedale, mentre Kato fugge via. In seguito i due compagni riparano la statua per il memoriale del padre di Britt che avevano decapitato e fanno la pace con la sua memoria. Ora, con l'aiuto di Lenore, Britt e Kato possono continuare a combattere la criminalit\u00e0, infrangendo la legge.\nDistribuzione.\nL'uscita del film era inizialmente prevista per il 25 giugno 2010, ma la data \u00e8 stata posticipata al 14 gennaio 2011, per permettere la conversione in 3D della pellicola.\nIn Italia il film \u00e8 stato distribuito da Sony Pictures il 28 gennaio 2011.\nAccoglienza e incassi.\nBench\u00e9 inferiore alle aspettative, il film ha avuto un discreto successo, ricavando in totale al botteghino 227,8 milioni di dollari, quasi il doppio delle spese di produzione (stimate in circa 120 milioni).\nCritica.\n\"Il Morandini\" scrive che \"a modo suo, \u00e8 un film d'autore o almeno personale\" dato che Seth Rogen l'ha prodotto, scritto e interpretato."}
{"id": "3058704", "revid": "92723", "url": "https://it.wikipedia.org/wiki?curid=3058704", "title": "Paco Roca", "text": "Carriera.\nIn Spagna pubblica regolarmente per la rivista \"La C\u00fapula\".\nIn Italia Alessandro Editore ne ha tradotto e pubblicato \"Il gioco lugubre\" (2002), mentre di altri cinque volumi si \u00e8 occupata la casa editrice Tunu\u00e9: \"Il faro\" (2007), \"Rughe\" (2008), \"Le strade di sabbia\" (2009), \"L'inverno del disegnatore\" (2011), \"Memorie di un uomo in pigiama\" (2012), \"I solchi del destino\" (2013).\nNel 2008 in Spagna ha vinto il Premio Nazionale di \"Comic\".\nNel 2011 \u00e8 uscito il film d'animazione \"Arrugas-Rughe\", diretto da Ignacio Ferreras, basato sul \"graphic novel\" di Paco Roca e alla cui realizzazione ha contribuito lo stesso autore. La pellicola ha ottenuto numerosi riconoscimenti, tra cui il Premio Goya. Il film \u00e8 stato programmato negli Stati Uniti il 4 luglio 2014 presso l'IFC Center di New York con il titolo \"Wrinkles\".\nNel 2012 il \"Museu valenci\u00e0 de la Il\u00b7lustraci\u00f3 i la Modernitat\" (MuVIM) della citt\u00e0 di Valencia ha organizzato una mostra retrospettiva dedicata alla sua opera. Sempre a Valencia, dal 6 maggio al 4 luglio 2014 \u00e8 stata organizzata la mostra \"I solchi del destino\", dove sono stati esposti reperti e pezzi storici dell'epoca. La stessa mostra \u00e8 stata allestita anche a Saragozza in occasione del Salone del fumetto."}
{"id": "3058709", "revid": "339392", "url": "https://it.wikipedia.org/wiki?curid=3058709", "title": "Grigory Yakovlevich Sokolnikov", "text": ""}
{"id": "3058710", "revid": "686936", "url": "https://it.wikipedia.org/wiki?curid=3058710", "title": "Alfonso Boone", "text": "Fu selezionato dai Detroit Lions nel settimo round del Draft NFL 2000. Ha giocato a football al college a Mt. San Antonio.\nBoone ha militato anche nei Chicago Bears, nei Kansas City Chiefs e nei San Diego Chargers.\nVittorie e premi.\nNessuno"}
{"id": "3058712", "revid": "1543377", "url": "https://it.wikipedia.org/wiki?curid=3058712", "title": "Nicole Matthews", "text": "Lotta regolarmente per la Shimmer Women Athletes e NWA: Extreme Canadian Championship Wrestling. Attualmente fa coppia con un'altra wrestler canadese, Portia Perez, come le Canadian NINJAS e sono attualmente le Shimmer Tag Team Champions.\nCarriera.\nSuperGirls.\nNicole Matthews \u00e8 stata originariamente convinta a provare la carriera nel pro wrestling dal suo amico, il wrestler Sd Sylum. Ha fatto il suo debutto nel wrestling professionistico nel febbraio 2006 insieme ad un'altra ragazza sotto allenamento, Veronika Vice. Nel marzo e settembre 2006 Nicole ha iniziato a lottare per SuperGirls Wrestling, parte della NWA: Extreme Canadian Championship Wrestling. Il 27 ottobre 2006 ha sconfitto Nattie Neidhart e Veronika Vice in un Three-Way Match per il SuperGirls Championship. Ha difeso il titolo contro Veronika e Aurora nelle successive settimane.Veronika, comunque, ha sconfitto Nicole per il titolo il 21 aprile 2007. Durante questo periodo Nicole ha anche formato un'alleanza con Sid Sylum, lottando al suo fianco in diversi mixed tag team match e occasionalmente vestendo i panni della manager. Nicole ha continuato il Feud con Veronika per il resto dell'anno. Nel marzo 2008 Nicole ha ottenuto nuovamente il SuperGirls Championship in un match contro Penni Lane. Ha tuttavia riperso il titolo contro Veronika Vice il 7 febbraio 2009.\nShimmer Women Athletes.\nNicole ha mandato un demo alla Shimmer Women Athletes nel dicembre 2006 ma non \u00e8 stata contattata pi\u00f9 dalla promotion. Nell'ottobre 2007 tuttavia Nicole \u00e8 stata chiamata ad unirsi alla compagnia quando Portia Perez ha avuto bisogno di una tag team partner. Nicole bha fatto coppia con Portia nel Volume 15 e 16 dove rispettivamente hanno sconfitto Lorelei Lee e Ashley Lane e sono state sconfitte da Ariel e Josie. Dopo tre singles match in SHIMMER, il primo perso contro Shark Girl nel Volume 17, il secondo vinto contro Lorelei Lee nel Volume 18, e il terzo perso contro la rientrante Nikki Roxx nel Volume 19 ha iniziato a fare nuovamente coppia con Portia Perez come le Canadian NINJAS nel Volume 20 dove hanno sconfitto Allison Danger e Jennifer Blake.\nIl 19 ottobre 2009, nel Volume 21, le Canadian NINJAS hanno partecipato al Gauntlet Match per determinare le prime SHIMMER Tag Team Champions partnedo col numero uno. Sono riuscite a sconfiggere le Pink Ladies (Madison Eagles e Jessie McKay) ma sono state eliminate dalle Suicide Blondes (LuFisto e Jennifer Blake). Nel Volume 22 le NINJAS hanno sfidato Ashley Lane e Nevaeh per gli Shimmer Tag Team Championship ma hanno fallito nella cattura. Nel Volume 23, registrato il 2 maggio 2009, ha lottato con Daizee Haze in un 20 minute time limit draw, prima di perdere per\u00f2 un rematch nel Volume 24. Il 3 maggio 2009, nel Volume 25, le Canadian NINJAS sono state sconfitte da Allison Danger e Daizee Haze ma dopo aver messo fuori gioco Allison Danger le NINJAS hanno avuto una seconda title shot ai titoli di Ashley e Nevaeh. Nel Volume 26 Nicole e Portia hanno sconfitto Ashley Lane e Nevaeh vincendo gli Shimmer Tag Team Championship.\nL'8 novembre 2009 Nicole \u00e8 tornata nuovamente in singolo perdendo nel Volume 27 contro Cheerleader Melissa ma vincendo contro Allison Danger nel Volume 28 dopo aver utilizzato una delle due cinture di coppia. Il 10 aprile 2010 ha preso parte per la prima volta in un Main Event SHIMMER difendendo con successo i titoli di coppia in coppia con Portia Perez contro la SHIMMER Champion MsChif e Cheerleader Melissa. Pi\u00f9 tardi quella sera, nel Volume 30, ha sconfitto Jessie McKay con il suo Last Rites in un match singolo. Il giorno successivo ha difeso nuovamente i titoli di coppia con successo, sconfiggendo questa volta il team di Nikki Roxx e Ariel. La sua winning streak si \u00e8 distrutta quando nel Volume 32 ha perso contro \"Dark Angel\" Sarah Stock dopo un intervento fallito di Portia Perez.\nNicole Matthews ha offerto la rivincita a Jessie McKay nel Volume 33 che \u00e8 stato accettato e vinto dalla Everybody's Favourite Girlfriend dopo il suo Boyfriend Stealer. Nel Volume 34 Nicole Matthews e Portia Perez hanno mantenuto i loro titoli contro Rachel Summerlyn e Jessica James. Nel Volume 35 ha avuto uno dei match pi\u00f9 impegnativi della sua carriera lottando e perdendo contro la leggendaria Ayako Hamada.\nnCw Femmes Fatales.\nIl 30 maggio 2010 \u00e8 stato annunciato che Nicole Matthews avrebbe preso parte al torneo per decretare la prima nCw Femmes Fatales Champion rimpiazzando Kacey Diamond, fuori per un infortunio, nel suo match con Cheerleader Melissa. Nicole Matthews, comunque, non \u00e8 stata in grado di ottenere la vittoria e Melissa \u00e8 avanzata alle semi-finali dove lotter\u00e0 con l'altro membro delle Canadian NINJAS, Portia Perez. Il 23 ottobre 2010, nel quarto show della nCw Femmes Fatales ha aiutato Portia Perez a sconfiggere Cheerleader Melissa facendola avanzare nel torneo per decretare la prima nCw Femmes Fatales Champion. Pi\u00f9 tardi quella sera, tuttavia, ha perso un match contro Mercedes Martinez dopo un Fisherman Buster e pertanto non ha potuto presenziare nell'angolo di Portia Perez nel Main Event e la vincitrice e prima campionessa \u00e8 quindi stata LuFisto.\nWrestlicious.\nNel primo 2009 Nicole ha preso parte ai tapings della prima stagione di Wrestlicious, che \u00e8 iniziata ad andare in onda nel marzo 2010. Nella promotion utilizza il ring name di Hope e forma il team delle \"Naughty Girls\" con la sua partner Faith, interpretata da Portia Perez. Ha debuttato nel quinto episodio il 31 marzo facendo coppia con Faith perdendo contro il team di Charlotte e Paige Webb.\nVita privata.\nNicole giocava a pallavolo e nuotava al liceo. Frequenta la Simon Fraser University dove sta studiando chinesiologia. Inoltre lei insegna nuoto e lavora come bagnina."}
{"id": "3058714", "revid": "95197797", "url": "https://it.wikipedia.org/wiki?curid=3058714", "title": "Tegopeltidae", "text": " \nI tegopeltidi (Tegopeltidae) sono una piccola famiglia di artropodi estinti, imparentati con i trilobiti e vissuti esclusivamente nel Cambriano (520 - 500 milioni di anni fa). I loro resti sono stati ritrovati in Nordamerica e in Asia.\nDescrizione.\nDi grandi dimensioni (la lunghezza complessiva poteva superare i 20 centimetri), questi animali possedevano un corpo appiattito e allungato, ricoperto da uno scudo dorsale sottile e poco resistente; al di sotto dello scudo, il corpo era suddiviso in segmenti e portava una serie di zampe corte e adatte a camminare sul fondale marino. La testa era dotata di due occhi peduncolati, due antenne sottili e di una struttura (\"labrum\") simile a quella presente in altri artropodi primitivi (come gli elmetiidi). \nClassificazione.\nL'iniziale descrizione di un esemplare di \"Tegopelte gigas\" nel ben noto giacimento di Burgess Shales port\u00f2 a una classificazione errata di questo animale: si pens\u00f2 infatti che \"Tegopelte\" fosse un trilobite aberrante, piuttosto simile all'altrettanto bizzarra \"Naraoia\" e dal corpo diviso in soli quattro segmenti. Solo pi\u00f9 tardi, una ridescrizione dell'esemplare e la scoperta di una forma analoga proveniente dal giacimento cinese di Maotianshan (\"Saperion glumaceum\") portarono alla chiarificazione della natura dei tegopeltidi: i presunti \"segmenti\" altro non erano che fratture dovute alla compressione dei sedimenti, e di conseguenza questi animali non potevano essere ascritti ai trilobiti. In ogni caso, le strutture nella parte inferiore del corpo testimoniano una parentela piuttosto stretta con gli stessi trilobiti ma soprattutto con altri artropodi del Cambriano, gli elmetiidi: in particolare, \"Saperion\" e l'elmetiide \"Skioldia\" sono molto simili a causa del fatto che entrambi possiedono un carapace solo parzialmente segmentato e dal margine liscio. Queste caratteristiche fanno supporre che tegopeltidi ed elmetiidi fossero strettamente imparentati."}
{"id": "3058715", "revid": "36426", "url": "https://it.wikipedia.org/wiki?curid=3058715", "title": "Ser Piero da Vinci", "text": ""}
{"id": "3058716", "revid": "767487", "url": "https://it.wikipedia.org/wiki?curid=3058716", "title": "Kris Wilson", "text": "Carriera universitaria.\nHa giocato con i Pittsburgh Panthers squadra rappresentativa dell'universit\u00e0 di Pittsburgh.\nCarriera professionistica.\nKansas City Chiefs.\nAl draft NFL 2004 \u00e8 stato selezionato come 61 scelta dai Kansas City Chiefs. Ha debuttato nella NFL il 19 dicembre 2004 contro i Denver Broncos indossando la maglia numero 84. Con i Chiefs ha trovato pochi spazi, e dopo quattro stagioni \u00e8 passato ai Chargers.\nPhiladelphia Eagles.\nUna piccola parentesi senza mai scendere in campo.\nSan Diego Chargers.\nFirma con i Chargers per due anni. Ha indossato la maglia numero 88. Nei suoi primi due anni non ha mai giocato da titolare poi nella stagione 2010 dopo aver rifirmato per altri due anni, ha trovato pi\u00f9 spazio giocando 7 partite da titolare, ha saltato due partite a causa di un infortunio alla schiena. Il 28 luglio 2011 viene svincolato.\nBaltimore Ravens.\nL'8 agosto 2011 ha firmato con i Ravens come \"tight end\" di rincalzo, ha scelto il numero di maglia 87.\nVittorie e premi.\nNessuno."}
{"id": "3058717", "revid": "1305772", "url": "https://it.wikipedia.org/wiki?curid=3058717", "title": "Euphoria (Enrique Iglesias)", "text": "Euphoria \u00e8 il nono album in studio del cantante spagnolo Enrique Iglesias. L'album \u00e8 stato pubblicato da una collaborazione fra la Universal Republic e la Universal Music Latino, ed \u00e8 stato pubblicato in tutto il mondo il 5 luglio 2010, ed il 6 luglio negli Stati Uniti d'America.\nL'album figura la collaborazione di artisti come Akon, Usher, Juan Luis Guerra, Pitbull, Nicole Scherzinger e Wisin &amp; Yandel. I testi delle canzoni sono sia in inglese che in spagnolo.\nIl primo singolo estratto dall'album \"Cuando me enamoro\" ha raggiunto la prima posizione della classifica Top Latin Songs, mentre il secondo estratto \"I Like It\", \u00e8 giunta sino alla quarta posizione della Billboard Hot 100. Al momento della sua uscita, l'album ha debuttato al numero dieci sulla Billboard 200, con un fatturato di 27.000 copie. Attualmente ha venduto 3,5 milioni di copie in tutto il mondo. \u00c8 stato anche l'album pi\u00f9 venduto, del 2010, in America Latina."}
{"id": "3058719", "revid": "6923", "url": "https://it.wikipedia.org/wiki?curid=3058719", "title": "Wilson Kebenei", "text": "Biografia.\nOttenne l'ottavo posto ai campionati mondiali di mezza maratona del 2004 e ai campionati mondiali di corsa su strada 2006 fu terzo nella gara individuale consentendo, con il suo piazzamento, alla squadra del Kenya di vincere la competizione a squadre.\nNel 2005 ha vinto il Giro podistico internazionale di Castelbuono.\nEgli appartiene all'etnia Nandi."}
{"id": "3058721", "revid": "1371684", "url": "https://it.wikipedia.org/wiki?curid=3058721", "title": "Provincia del Capo Corso", "text": "La provincia di Capo Corso (in corso \"Pruvincia di Capicorsu\", in francese \"Province du Cap Corse\") fu una provincia della Corsica istituita nel 1466 dalla Repubblica di Genova, la provincia comprendeva quasi tutto capo Corso.\nLa provincia fu soppressa dalla Francia il 1\u00ba luglio 1793 e annessa al Dipartimento della Corsica con capoluogo Ajaccio.\nLa provincia nel 1768 contava circa 3.145 abitanti.\nSuddivisioni della provincia.\nLa provincia era divisa in Pievi che nel 1768 erano:\nIl paese pi\u00f9 abitato nel 1768 era Luri con ca. 380 abitanti.\nLingua.\nLa lingua ufficiale era l'italiano, anche se la popolazione capocorsina parlava in corso.\nLa lingua de jure dal 1768 con l'annessione alla Francia fu il francese, ma non fu mai utilizzato in alcun documento ufficiale dato che veniva usato l'italiano.\nConfini.\nA nord confinava con il Mar Ligure, a sud con la provincia di Nebbio e la provincia di Mariana, a ovest confinava con il mar Ligure e a est con il Canale di Corsica e il mar Tirreno."}
{"id": "3058725", "revid": "6923", "url": "https://it.wikipedia.org/wiki?curid=3058725", "title": "Blocco elettorale", "text": "Un blocco elettorale \u00e8 definito dal dizionario Merriam-Webster come un gruppo di elettori che sono cos\u00ec motivati da una specifica preoccupazione o da un gruppo di preoccupazione che ci\u00f2 aiuta a determinare come essi votano nelle elezioni. Per esempio, Beliefnet identifica 12 grandi blocchi religiosi nella politica americana, incluse la \"Religious Right\", le cui preoccupazioni sono dominate da tematiche religiose e socioculturali, e la \"White Bread Protestants\", che, bench\u00e9 conservativa, tende a preoccuparsi di pi\u00f9 delle questioni economiche. Il risultato \u00e8 che ogni gruppo tende a votare in blocco alle elezioni.\nLe divisioni tra blocchi elettorali sono note come divisione. Un blocco elettorale pu\u00f2 essere di lunga durata e istituzionalizzato, come il supporto per gli affari o per il lavoro o pu\u00f2 essere creato da zero come risultato della prominenza di una nuova questione pubblica, come una guerra o la ripresa di un arruolamento militare. I gruppi etnici sono a volte considerati essere blocchi elettorali, ma non \u00e8 saggio assumere semplicemente che la maggioranza di un dato gruppo etnico voter\u00e0 in un modo particolare, poich\u00e9 lo \"status\" economico e le credenze religiose giocano anch'essi un ruolo importante. I blocchi elettorali crescono e calano a seconda dello sviluppo delle questioni e delle personalit\u00e0. Questi blocchi spesso possono sparire e riapparire nel tempo e non sono necessariamente motivati da una singola questione.\nVotare in blocco pu\u00f2 essere uno strumento prezioso per coloro che si preoccupano delle stesse tematiche. Se un gruppo di persone riesce a dimostrare la propria unit\u00e0 votando in blocco e, sempre come un gruppo, cambiare al momento opportuno il voto, specialmente in elezioni con un'alta competizione, anche un gruppo minoritario pu\u00f2 guadagnare un considerevole potere politico, diventando l'ago della bilancia in un'elezione."}
{"id": "3058726", "revid": "339392", "url": "https://it.wikipedia.org/wiki?curid=3058726", "title": "Ulu\u00e7 Ali Pa\u015fa", "text": ""}
{"id": "3058727", "revid": "287204", "url": "https://it.wikipedia.org/wiki?curid=3058727", "title": "Date Terumune", "text": "Succedette al padre Harumune e divenne il 16\u00b0 capo della famiglia Date della provincia di Mutsu all'et\u00e0 di 16 anni espandendo il clan negli anni seguenti fino a controllare trenta distretti. \nQuando Oda Nobunaga fu assassinato nel 1582, Terumune support\u00f2 Toyotomi Hideyoshi nella disputa per il potere che ne segu\u00ec.\nTerumune era padre di Date Masamune, il quale gli succedette alla guida del clan nel 1584. Masamune continu\u00f2 la perenne guerra contro i loro rivali locali, il clan Nihonmatsu-Hatakeyama fino a quando Hatakeyama Yoshitsugu chiese a Terumune di intercedere. Nell'incontro che ne segu\u00ec Yoshitsugu rap\u00ec Terumune che mor\u00ec durante un tentativo di salvataggio del figlio Masamune. \nTerumune era molto disponibile ed amato dai propri servitori e molti di essi commisero \"junshi\" (; suicidio dopo la morte del proprio signore) dopo la sua morte. Era sposato con una figlia di Mogami Yoshimori della provincia di Dewa.\nTerumune \u00e8 ricordato anche per la corrispondenza con Oda Nobunaga il quale gli mand\u00f2 una serie di lettere dopo il 1574 per assicurarsi la sua alleanza nel lontano nord."}
{"id": "3058729", "revid": "1543377", "url": "https://it.wikipedia.org/wiki?curid=3058729", "title": "New Hampton (New Hampshire)", "text": "New Hampton \u00e8 un comune degli Stati Uniti d'America facente parte della contea di Belknap nello stato del New Hampshire."}
{"id": "3058730", "revid": "33868206", "url": "https://it.wikipedia.org/wiki?curid=3058730", "title": "La Mano Rossa", "text": ""}
{"id": "3058735", "revid": "110157", "url": "https://it.wikipedia.org/wiki?curid=3058735", "title": "Museo archeologico nazionale di Sarsina", "text": "Il Museo archeologico nazionale di Sarsina \u00e8 un museo di Sarsina, che custodisce reperti di epoca romana. Si trova in un antico palazzo del centro storico, in via Cesio Sabino.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale dell'Emilia-Romagna, nel dicembre 2019 divenuto Direzione regionale Musei.\nStoria.\nIl museo fu istituito da Antonio Santarelli nel 1890, ed era principalmente costituito da antiche iscrizioni romane. Tra il 1927 ed il 1939 la collezione si accrebbe in seguito al ritrovamento di una necropoli romana in localit\u00e0 di Pian di Bezzo, dove vennero alla luce vari reperti e monumenti funebri.\nNel 1957 il museo venne acquistato dallo Stato.\nNegli anni ottanta il comune di Sarsina e la Soprintendenza archeologica di Bologna hanno ampliato e ristrutturato il museo, proponendo al visitatore una pi\u00f9 ampia scelta dei reperti archeologici di origine romana.\nCollezione.\nIl museo \u00e8 situato in un edificio di due piani, al cui interno sono esposti oggetti che coprono un arco di tempo che va dalla preistoria alla tarda antichit\u00e0, soprattutto reperti di epoca romana provenienti da Sarsina e da altri centri della valle del fiume Savio, come ad esempio Balneum, l'odierna Bagno di Romagna.\nPiano terra.\nNella sale I e II sono collocate iscrizioni di epoca romana. Altre iscrizioni sono presenti nella sala III, tra le quali la \"prescrizione di Orazio Balbo\" (I secolo a.C.) e il \"cippo funerario di Secunda\" (II secolo d.C.).\nNella sala IV sala sono esposti elementi architettonici, tra cui capitelli corinzi, e urbanistici, come i resti di antiche fognature, pietre inscritte, un mosaico pavimentale e il \"Monumento di Publio Verginio Peto\" (I secolo a.C.), una struttura di forma cubica larga circa 3.50 m.\nNella sala V sono presenti stele funerarie, sulla parete il \"Mosaico con trionfo di Dioniso\" (et\u00e0 repubblicana, 6,30 per 8,90 m), e il \"Mausoleo di Rufo\", di forma quadrata, con lato di 4,62 m per una altezza di 13,35 m, edificato alla fine del I secolo a.C.\nNelle sale VI e VII sono esposte statue in marmo legate al culto delle divinit\u00e0 orientali (Magna Mater, Serapide e Attis), iscrizioni civiche e capitelli.\nPrimo piano.\nNella sala A sono presentati strumenti utilizzati dalle popolazioni della valle del fiume Savio dal paleolitico alla protostoria; sono presenti oggetti sacri e una statuetta in bronzo raffigurante Ercole.\nLa sala B custodisce oggetti di vita quotidiana di et\u00e0 romana e corredi funerari provenienti dalla necropoli di Sarsina.\nNelle sale C e D sono esposti pavimenti musivi, materiali edilizi e tubi in piombo delle condutture idriche.\nNelle vetrine dalla sala E si trovano vasi in ceramica e in vetro, coppe, bicchieri e piatti. Sono presenti anche dei frammenti di statue. Vi \u00e8 inoltre stata allestita la ricostruzione della \"Sala da pranzo (triclinium) della domus di via Finamore\" con il mosaico pavimentale con \"Ercole ebbro\".\nAl secondo piano sono ospitati i servizi e due sale per mostre temporanee."}
{"id": "3058736", "revid": "986213", "url": "https://it.wikipedia.org/wiki?curid=3058736", "title": "Johannes Holzhausen", "text": "Biografia.\nVive e lavora a Vienna dal 1980 e nel 1995 termina gli studi nella Vienna Film Academy.Fondatore del film navigator. Partecipa al festival internazionale di Marsiglia 2002 con il film Su tutti i mari del mondo ma dopo aver superato la selezione ufficiale,non vince alcun premio."}
{"id": "3058739", "revid": "287204", "url": "https://it.wikipedia.org/wiki?curid=3058739", "title": "Pace di San Germano", "text": ""}
{"id": "3058741", "revid": "33868441", "url": "https://it.wikipedia.org/wiki?curid=3058741", "title": "IAI Reshet", "text": ""}
{"id": "3058742", "revid": "1543377", "url": "https://it.wikipedia.org/wiki?curid=3058742", "title": "Sanbornton", "text": "Sanbornton \u00e8 un comune degli Stati Uniti d'America facente parte della contea di Belknap nello stato del New Hampshire."}
{"id": "3058746", "revid": "228333", "url": "https://it.wikipedia.org/wiki?curid=3058746", "title": "Ali Bey al-Abbasi", "text": " In particolare, fu testimone della conquista della Mecca da parte dei Wahhabiti nel 1807.\nBiografia.\nBey esplor\u00f2 e descrisse il Marocco, Tripoli, Cipro, l'Egitto, l'Arabia, la Siria (che comprendeva Israele, Libano, Giordania e Palestina, allora considerati parte della Siria) e la Turchia tra il 1803 e il 1807. Ali Bey arriv\u00f2 alla Mecca apparentemente per eseguire l'hajj, dichiarando di essere un discendente dei Califfi Abbasidi d'Occidente.\nParlando con persone che incontr\u00f2 durante i suoi viaggi, Ali Bey affermava di essere nato ad Aleppo; ma pi\u00f9 tardi venne identificato come Domingo y Badia Leblich, una spia spagnola di Giuseppe Bonaparte. William John Bankes, nel 1830, scrisse invece che Ali Bey era ebreo, e molti scrittori successivi hanno pensato che fosse un vero musulmano di origine marocchina, ma di educazione spagnola. Comunque, dichiar\u00f2 di essere un musulmano per entrare in luoghi vietati ai non musulmani, tra cui la Grotta di Machpelah a Hebron e La Mecca.\nQuando mor\u00ec in Siria nel 1818 gli venne negata la sepoltura musulmana perch\u00e9 gli fu trovata addosso una croce. Questa, come suggerito da alcuni studiosi, \u00e8 la prova inconfutabile che Ali Bey fingeva di essere musulmano al fine di viaggiare verso La Mecca e Medina.\nIl racconto dei suoi viaggi (\"Viaggi di Ali Bey al-Abbasi in Africa ed in Asia dall'anno 1803 a tutto il 1807\") venne pubblicato nel 1816."}
{"id": "3058752", "revid": "767487", "url": "https://it.wikipedia.org/wiki?curid=3058752", "title": "Tilton (New Hampshire)", "text": "Tilton \u00e8 un comune degli Stati Uniti d'America facente parte della contea di Belknap nello stato del New Hampshire."}
{"id": "3058754", "revid": "137590", "url": "https://it.wikipedia.org/wiki?curid=3058754", "title": "Dovyalis caffra", "text": "Dovyalis caffra Warb. o Aberia caffra, \u00e8 un piccolo albero o arbusto sempreverde, gi\u00e0 attribuito alla famiglia delle Flacourtiaceae, \u00e8 ora considerato nella classificazione delle Salicaceae, originario del Africa australe (Sud-est), Natal.\nEtimologia.\nIl termine di genere, \"Dovyalis\", ha origine dal greco, col significato di \"appuntito\" o \"pungente\"; il termine specifico sta invece a significare \"dei Cafri\", cio\u00e8 delle popolazioni che, genericamente indicate, popolano i territori di origine della pianta.\nDistribuzione e habitat.\nLa sua distribuzione spazia dal Kei River (fiume Kei, da cui deriva il nome inglese: \"Kei apple\", mela del Kei), all'estremo Sud (Sudafrica), fino all'Etiopia a Nord.\nAnche se nativa dell'Africa \u00e8 stata variamente distribuita in diversi paesi a clima caldo arido, come nel bacino del Mediterraneo, in California, ed in altre regioni subtropicali dove a volte \u00e8 usata come recinzione di protezione, ed antivento, ad effetto anche della sua notevole resistenza ai venti salini.\nLa pianta appartiene alla vegetazione della boscaglia arida, dove raggiunge altezze fino a 4-6 metri. Con suoli pi\u00f9 umidi e profondi esemplari isolati possono raggiungere gli 8-9 metri di altezza.\nDescrizione.\nLa pianta, dioica, ha forma arbustiva o arborea di medie dimensioni.\nLa struttura della pianta \u00e8 caratterizzata da robuste spine che si dipartono dalle ascelle delle foglie. Dalle ascelle delle foglie principali germogliano corti gruppetti di altre foglie alterne, di forma obovata (ovata con la parte pi\u00f9 larga opposta al picciolo), 3\u20136\u00a0cm di lunghezza.\nI fiori sono molto modesti, piccoli e verdastri, singoli o raccolti a gruppetti; essendo la pianta dioica i fiori nei due sessi sono su piante diverse, si hanno quindi piante maschio e piante femmina.\nEsistono comunque piante femmine in grado di maturare frutti partenocarpici, cio\u00e8 maturati senza fecondazione, e quindi senza semi, o meglio con semi abortiti.\nI frutti sono bacche globose, a maturit\u00e0 di colore giallo zolfo, o arancio, diametro 2\u20133\u00a0cm, con buccia sottile e pruinosa, e con molti (5-6) semi appiattiti, la polpa di colore giallo carico \u00e8 attraversata da sottili fibre dipartentesi dal picciolo verso i semi; i frutti sono dolci ma con una sensibile componente acida; in sovramaturazione l'acidit\u00e0 sparisce, ma sopravviene una dominante dolciastra, non sempre gradita.\nLa produzione fruttifera \u00e8 molto copiosa, i rami, sottili e pendenti, sono letteralmente coperti di frutti, la spinosit\u00e0 imponente rende difficile la raccolta.\nIn fase leggermente immatura la polpa \u00e8 soda; a completa maturazione la polpa diviene molle; per la rimozione dei semi \u00e8 pi\u00f9 agevole procedere con frutti leggermente immaturi, la polpa cos\u00ec si spacca, ed \u00e8 possibile estrarre pi\u00f9 facilmente i semi.\nColtivazione.\nLa pianta \u00e8 spontanea ma \u00e8 spesso coltivata per i frutti, o adoperata per costituire siepi di recinzione insuperabili, ad effetto della imponente spinosit\u00e0.\nLa pianta presenta notevole resistenza a suoli poveri ed aridi; ha una notevole resistenza ai venti marini.\nPer quanto concerne il freddo resiste fino a -6\u00a0\u00b0C\nUtilizzi.\nI frutti sono normalmente consumati freschi. Per correggere la naturale acidit\u00e0 i frutti sbucciati e divisi a met\u00e0, dopo averne estratto i semi, sono spolverati di zucchero.\nCon i frutti si pu\u00f2 preparare una composta; stranamente pur essendo la polpa dei frutti colore giallo zolfo, la composta, con la cottura, assume un netto colore rosso scuro; ad attenuare l'eccessivo sapore dolciastro la composta \u00e8 amaricata (resa pi\u00f9 amara) con buccia di limone (solo parte bianca).\nMoltiplicazione.\nLa riproduzione per seme \u00e8 la maniera pi\u00f9 agevole di moltiplicazione; la pianta produce frutti a quattro-sei anni dalla semina. La coltivazione in suolo fertile favorisce fortemente la crescita, ma ritarda la fruttificazione."}
{"id": "3058755", "revid": "767487", "url": "https://it.wikipedia.org/wiki?curid=3058755", "title": "D'amore e ombra (film)", "text": "D'amore e ombra (\"Of Love and Shadows\") \u00e8 un film del 1994 diretto da Betty Kaplan.\nTrama.\nIrene \u00e8 una redattrice di riviste che vive sotto l'ombra della dittatura di Pinochet in Cile. Francisco \u00e8 un bel fotografo e va da Irene per un lavoro. Come simpatizzante del movimento di resistenza clandestino Francisco apre gli occhi e il cuore alle atrocit\u00e0 commesse dallo stato."}
{"id": "3058756", "revid": "110157", "url": "https://it.wikipedia.org/wiki?curid=3058756", "title": "Binanuova", "text": "Binanuova \u00e8 una frazione del comune cremonese di Gabbioneta Binanuova, al cui toponimo contribuisce, posta a nordovest del centro abitato pi\u00f9 a monte nel corso dell'Oglio.\nStoria.\nLa localit\u00e0 era un piccolo villaggio agricolo di antica origine del Contado di Cremona con 490 abitanti a met\u00e0 Settecento.\nIn et\u00e0 napoleonica, dal 1810 al 1816, Binanuova fu gi\u00e0 frazione di Gabbioneta, ma recuper\u00f2 poi l'autonomia con la costituzione del Regno Lombardo-Veneto.\nAll'unit\u00e0 d'Italia nel 1861, il comune contava 755 abitanti, scesi a 691 a inizio Novecento.\nNel 1928 il comune di Binanuova venne definitivamente annesso al comune di Gabbioneta.\nNella frazione \u00e8 presente una seconda chiesa denominata Maria del patrocino o di San Rocco"}
{"id": "3058757", "revid": "287204", "url": "https://it.wikipedia.org/wiki?curid=3058757", "title": "Manchester City Football Club 2010-2011", "text": "Questa voce raccoglie le informazioni riguardanti il Manchester City Football Club nelle competizioni ufficiali della stagione 2010-2011.\nMaglie e sponsor.\nLo sponsor tecnico per la stagione 2010-2011 \u00e8 Umbro, mentre lo sponsor ufficiale \u00e8 Etihad Airways."}
{"id": "3058760", "revid": "1543377", "url": "https://it.wikipedia.org/wiki?curid=3058760", "title": "Tilton-Northfield", "text": "Tilton-Northfield \u00e8 un census-designated place degli Stati Uniti d'America facente parte delle contee di Belknap e di Merrimack nello stato del New Hampshire.\nIl suo territorio fa parte dei comuni di Tilton e di Northfield."}
{"id": "3058762", "revid": "125996366", "url": "https://it.wikipedia.org/wiki?curid=3058762", "title": "Football Club Internazionale Milano 2010-2011", "text": "Questa voce raccoglie le informazioni riguardanti il Football Club Internazionale Milano nelle competizioni ufficiali della stagione 2010-2011.\nStagione.\nDopo la conquista del \"Triplete\", l'Inter salut\u00f2 Jos\u00e9 Mourinho che si trasfer\u00ec al Real Madrid. La societ\u00e0 ingaggi\u00f2 lo spagnolo Rafael Ben\u00edtez, reduce da 6 anni sulla panchina del Liverpool. A livello di mercato, complici anche le norme restrittive imposte dal nuovo fair play finanziario, la dirigenza procedette ad operazioni di piccolo calibro; il movimento pi\u00f9 importante si registr\u00f2 in uscita, con la cessione di Mario Balotelli al Manchester City.\nLa stagione inizi\u00f2 con la vittoria della Supercoppa italiana, ottenuta battendo per 3-1 la Roma. Successivamente, i nerazzurri persero la Supercoppa Europea (in cui non avevano mai giocato) contro l'Atl\u00e9tico Madrid per 2-0. I risultati della squadra furono prettamente legati alla vena realizzativa di Eto'o, che segn\u00f2 numerosi gol tra campionato e Champions League. Nel mese di novembre, l'Inter arriv\u00f2 a totalizzare 5 pareggi in 10 giornate di campionato: la sconfitta nel derby e il seguente passo falso contro il Chievo comportarono l'allontanamento dalla vetta, mentre in Europa la formazione si assicur\u00f2 il passaggio agli ottavi con un turno di anticipo. \nA dicembre l'Inter vinse il Mondiale per club, sconfiggendo dapprima i coreani del Seongnam e poi i congolesi del Mazembe: entrambe le avversarie vennero battute per 3-0, permettendo ai milanesi di laurearsi campione del mondo a 45 anni dall'ultima volta. La conquista della coppa rappresent\u00f2 l'ultimo atto di Ben\u00edtez in panchina, che rescisse il contratto di comune accordo con il club. Il tecnico iberico fu sostituito dal brasiliano Leonardo, alla guida del Milan nel campionato precedente.\nNel mercato di gennaio, il presidente Moratti rinforz\u00f2 la squadra con gli acquisti di Kharja e Pazzini. L'Inter risal\u00ec la china, conseguendo diverse vittorie con cui lanciare la rincorsa ai rossoneri. Per l'esattezza, Leonardo otterr\u00e0 11 vittorie nelle sue prime 13 partite in campionato. In Champions League, fu eliminato il Bayern Monaco: i bavaresi strapparono un successo di misura all'andata, ma nel ritorno caddero per 2-3. Il distacco dal Milan fu ridotto ad appena due punti prima dello scontro diretto dopo il sofferto successo dei nerazzurri sul Lecce (1-0) e la caduta dei rossoneri a Palermo, ma il pesante knock-out nella stracittadina (3-0) risped\u00ec a \u22125 la \"Beneamata\". L'avventura europea termin\u00f2 nei quarti di finale, con i campioni uscenti eliminati dallo Schalke 04: il clamoroso 2-5 sub\u00ecto in casa rese una formalit\u00e0 il ritorno, nel quale i nerazzurri furono nuovamente battuti (2-1). \nSul fronte del campionato, risult\u00f2 decisiva la battuta d'arresto in casa del Parma (2-0), grazie a cui i rivali compirono lo scatto finale. L'Inter raggiunse comunque la finale di Coppa Italia dopo aver eliminato Genoa, Napoli e Roma. Il secondo posto in campionato signific\u00f2 la qualificazione diretta alla Champions League, traguardo raggiunto per la decima stagione consecutiva (primato nazionale). Il sipario fu calato dalla vittoria in coppa, per 3-1 contro il Palermo; nella stessa circostanza, ai nerazzurri venne consegnato anche un trofeo speciale: la Coppa del 150\u00ba anniversario dell'Unit\u00e0 d'Italia.\nMaglie e sponsor.\nLo sponsor tecnico per la stagione 2010-2011 \u00e8 Nike, mentre lo sponsor ufficiale \u00e8 Pirelli.\nLa prima maglia si caratterizza per l'effetto sfumato delle classiche strisce nerazzurre, ispirate alla pelle del \"biscione\", simbolo della squadra. Novit\u00e0 anche per lo stemma, che viene racchiuso in tre cerchi concentrici con i colori sociali (oro, blu e nero). Collo invece a V. La maglia bianca da trasferta presenta sul fianco sinistro il disegno di un \"biscione\" stilizzato, con la testa che sbuca sulla manica. Tre i colori scelti per la divisa del portiere: nero, grigio e verde acqua.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria\nCalciomercato.\nLa societ\u00e0 riscatta dal i giovani Jonathan Biabiany e Mcdonald Mariga che erano in compropriet\u00e0 tra le due societ\u00e0. Si rafforza con l'arrivo del giovane Philippe Coutinho gi\u00e0 acquistato due anni prima dal Vasco de Gama. Acquista inoltre in compropriet\u00e0 col Genoa Andrea Ranocchia, che vestir\u00e0 nerazzurro dalla stagione successiva. L'Inter lavora sulle cessioni (avendo gi\u00e0 concluso quella di Ricardo Quaresma e i prestiti di alcuni giovani) e sul settore giovanile, acquistando giovani come Simone Benedetti, Lorenzo Paramatti, Davide Faraoni, Riccardo Fochesato e altri. Manda inoltre in prestito alcuni giovani tra cui Rene Krhin e Luca Siligardi al , Alen Stevanovi\u0107 al Torino, Luca Caldirola al Vitesse, Vid Belec al Crotone, Giulio Donati al Lecce, Mattia Destro al Genoa e Andrea Mei al . Verso la fine del calciomercato arriva la cessione eccellente di Mario Balotelli, attaccante ventenne venduto al Manchester City.\nStatistiche.\nStatistiche aggiornate al 29 maggio 2011\nGiovanili.\nOrganigramma societario.\nArea direttiva e organizzativa"}
{"id": "3058765", "revid": "33868953", "url": "https://it.wikipedia.org/wiki?curid=3058765", "title": "Artes dictandi", "text": ""}
{"id": "3058767", "revid": "307923", "url": "https://it.wikipedia.org/wiki?curid=3058767", "title": "Ossipee", "text": ""}
{"id": "3058771", "revid": "1305772", "url": "https://it.wikipedia.org/wiki?curid=3058771", "title": "Deficienza", "text": ""}
{"id": "3058772", "revid": "1543377", "url": "https://it.wikipedia.org/wiki?curid=3058772", "title": "Ossipee (New Hampshire)", "text": "Ossipee \u00e8 un comune degli Stati Uniti d'America, capoluogo della contea di Carroll nello stato del New Hampshire."}
{"id": "3058773", "revid": "298229", "url": "https://it.wikipedia.org/wiki?curid=3058773", "title": "Campionati europei di atletica leggera 2010 - 1500 metri piani maschili", "text": "La competizione si \u00e8 svolta tra il 27 ed il 30 luglio 2010.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\n1\u00ba turno.\nPassano il turno i primi 4 di ogni batteria pi\u00f9 i migliori 4 tempi."}
{"id": "3058775", "revid": "1543377", "url": "https://it.wikipedia.org/wiki?curid=3058775", "title": "Albany (New Hampshire)", "text": "Albany \u00e8 un comune degli Stati Uniti d'America facente parte della contea di Carroll nello stato del New Hampshire."}
{"id": "3058779", "revid": "729019", "url": "https://it.wikipedia.org/wiki?curid=3058779", "title": "Stazione di Vairano-Caianello", "text": "La stazione di Vairano-Caianello \u00e8 una stazione ferroviaria posta al capolinea della ferrovia Vairano-Isernia e sulla Roma-Cassino-Napoli. La stazione si trova nella frazione Vairano scalo nel comune di Vairano Patenora distante circa 4 km.\nLa gestione degli impianti \u00e8 affidata a Rete Ferroviaria Italiana (RFI) controllata del gruppo Ferrovie dello Stato.\nStoria.\nLa stazione venne aperta il 14 ottobre 1861 con l'attivazione del tratto Capua - Tora sulla ferrovia Roma-Cassino-Napoli.\nIl 20 maggio del 1886 la stazione venne raggiunta dalla linea per Isernia divenendo una stazione di diramazione.\nNel 2001 con l'apertura del tratto Venafro - Rocca d'Evandro la stazione di Vairano perse un po' di importanza in quanto i treni diretti fra Roma ed il Molise non transitavano e non facevano pi\u00f9 regresso in questa stazione.\nStruttura ed impianti.\nIl fabbricato viaggiatori non \u00e8 pi\u00f9 quello originale andato distrutto nel tempo forse a causa di eventi bellici. Il nuovo fabbricato \u00e8 una struttura in muratura, su due livelli di cui solo il piano terra \u00e8 accessibile ai viaggiatori.\nDal fabbricato principale si diramano simmetricamente due altri corpi ad un solo piano anch'essi in muratura.\nAccanto al fabbricato viaggiatori \u00e8 presente un'altra struttura in muratura a due piani che ospita gli uffici tecnici di RFI.\nSul lato opposto della stazione era presente uno scalo merci con annesso magazzino: oggi (2010) lo scalo \u00e8 stato smantellato mentre il magazzino riversa in buone condizione pur essendo abbandonato. L'architettura di questo fabbricato \u00e8 molto simile a quella degli altri magazzini delle stazioni ferroviarie italiane.\nIl piazzale si compone di cinque binari pi\u00f9 un tronchino. Nel dettaglio:\nTutti i binari sono serviti da banchina e i binari 1-2-3 sono collegati fra loro da un sottopassaggio. Le banchine sono protette da alcune pensiline in ferro battuto sotto le quali \u00e8 possibile trovare alcune panchine e monitor che visualizzano gli arrivi e le partenze dei treni.\nLa stazione \u00e8 presenziata da personale ferroviario essendo una stazione di diramazione.\nNell'area dell'ex scalo merci \u00e8 presente una BTS del servizio GSM-R di RFI.\nMovimento.\nPasseggeri.\nIl servizio passeggeri \u00e8 svolto in esclusiva da parte di Trenitalia (controllata del gruppo Ferrovie dello Stato) per conto della Regione Campania.\nI treni sono prevalentemente di tipo regionale ad eccezione di una coppia di InterCity diretti a Bari e a Roma.\nIn totale sono circa settanta i treni che effettuano servizio in questa stazione e le loro principali destinazioni sono: Cassino, Napoli Centrale, Roma Termini, Venafro e Caserta"}
{"id": "3058780", "revid": "74801", "url": "https://it.wikipedia.org/wiki?curid=3058780", "title": "Bartlett (New Hampshire)", "text": "Bartlett \u00e8 un comune degli Stati Uniti d'America facente parte della contea di Carroll nello stato del New Hampshire."}
{"id": "3058781", "revid": "85066324", "url": "https://it.wikipedia.org/wiki?curid=3058781", "title": "Edoardo Monti", "text": "Biografia.\nSottotenente di artiglieria nel 1896, frequent\u00f2 la scuola di guerra e pass\u00f2 nel corpo di Stato Maggiore. Partecip\u00f2 alla guerra libica del 1911-12 ed a tutta la guerra contro l'Austria, divenendo colonnello nel 1917. Fu successivamente Capo di Stato Maggiore del settore di Tarvisio e della divisione di Gorizia (1921), Comandante del 15\u00ba Reggimento artiglieria da campagna (1923) e poi (1926) Capo di Stato Maggiore di Corpo d'Armata di Bari. Generale di brigata nel 1928, fu ispettore di mobilitazione della divisione di Gorizia e nel 1929 pass\u00f2 al comando del corpo di Stato Maggiore. Con il grado di Generale di divisione comand\u00f2 la 14\u00aa Divisione fanteria \"Isonzo\" a Gorizia negli anni 1931-34. Trasferito a Cagliari assunse il comando del Corpo d'Armata della Sardegna con il grado di Generale di Corpo d'Armata e lo resse dal 1935 al 1936. In Bologna nel 1937 assunse il comando di quel Corpo d'Armata fino al 17 luglio 1939. Nominato designato d'Armata si trasfer\u00ec a Como, sua citt\u00e0 natale; in Milano assunse il Comando dell', unit\u00e0 puramente cartacea, incaricata di studiare la difesa del confine settentrionale dal Monte Dolent al Cadore.\nL'11 novembre 1939 trasmise allo Stato Maggiore del Regio Esercito una \"Memoria operativa nell'ipotesi di violazione della neutralit\u00e0 svizzera da parte della Francia\". Il 15 dicembre 1939 ricevette direttamente da Mussolini l'incarico di sovrintendente alla fortificazione del \"Vallo Alpino del Littorio\" alla frontiera germanica; all'interno dell' l'ufficio preposto prese il nome di \"Comando Presidio Monti\". Nel settembre 1940 il Comando venne sciolto e Monti continu\u00f2, sotto forma di consulenza, la sua collaborazione ai nuovi uffici preposti alla costruzione del \"Vallo\" fino al 19 luglio 1942, quando venne collocato nella riserva. Il 10 settembre del 1942 venne ricevuto a Palazzo Venezia da Mussolini il quale volle complimentarsi con lui, in modo particolare, per la condotta durante l'incarico di sovrintendente alla costruzione del Vallo Littorio alla frontiera germanica. Terminato l'importante incarico fu Presidente della Casa militare per i veterani in Turate (CO) fino alla morte. Poco dopo la fine della guerra fece parte di un giur\u00ec per indagare sulla responsabilit\u00e0 in ordine alla mancata difesa della piazza di Roma durante i tragici giorni susseguenti l'8 settembre 1943.\nRuolo nella realizzazione del Vallo Alpino.\nPrima dell'importante incarico di sovrintendente alla costruzione del Vallo Littorio alla frontiera germanica assegnatogli da Mussolini, di cui si \u00e8 riferito nella biografia, il generale Monti aveva firmato in qualit\u00e0 di Sottocapo di Stato Maggiore dell'Esercito la Circolare 300, emessa il 21 gennaio 1932, con cui approvava le aggiunte e varianti alla Circolare 200 ed alla Circolare 800 compilate dall'Ispettorato dell'Arma del Genio."}
{"id": "3058782", "revid": "1186766", "url": "https://it.wikipedia.org/wiki?curid=3058782", "title": "Zhenda", "text": ""}
{"id": "3058783", "revid": "395232", "url": "https://it.wikipedia.org/wiki?curid=3058783", "title": "Stazione di Vairano", "text": ""}
{"id": "3058784", "revid": "395232", "url": "https://it.wikipedia.org/wiki?curid=3058784", "title": "Stazione di Caianello", "text": ""}
{"id": "3058785", "revid": "395232", "url": "https://it.wikipedia.org/wiki?curid=3058785", "title": "Stazione di Vairano Patenora", "text": ""}
{"id": "3058786", "revid": "1573940", "url": "https://it.wikipedia.org/wiki?curid=3058786", "title": "Xandarellidae", "text": " \nGli Xandarellidi (Xandarellidae ) sono un gruppo di artropodi estinti, affini ai trilobiti. Vissero nel Cambriano inferiore (circa 520 milioni di anni fa) e i loro resti sono esclusivi della Cina.\nDescrizione.\nQuesti animali, lunghi in media pochi centimetri, possedevano un corpo di forma generalmente allungata, costituito da numerosi segmenti (tergiti). Lo scudo cefalico era ben definito e possedeva un paio di occhi peduncolati (anche se in alcune forme gli occhi erano privi di peduncoli). La coda era spesso dotata di un aculeo, e in alcune forme (ad es. \"Sinoburius\") era molto simile a quella dei trilobiti. Al contrario di questi ultimi, per\u00f2, non era presente un asse mediano ben definito. Le zampe erano disposte sotto il corpo e corrispondevano, in numero, ai segmenti corporei.\nClassificazione.\nGli xandarellidi fanno parte di un gruppo di artropodi noti come trilobitomorfi, che comprendono i veri trilobiti e anche altri piccoli gruppi come i naraoiidi, i tegopeltidi, i liwiidi, gli emucaridi e gli elmetiidi. Tra gli xandarellidi vi erano forme allungate (\"Xandarella\", \"Cindarella\") e corte (\"Squamacula\"), mentre altre ricordavano moltissimo i trilobiti veri e propri (il gi\u00e0 citato \"Sinoburius\"). Tutti i fossili provengono dal ben noto giacimento di Maotianshan (Cina)."}
{"id": "3058788", "revid": "131145", "url": "https://it.wikipedia.org/wiki?curid=3058788", "title": "Amore da carenza", "text": ""}
{"id": "3058790", "revid": "767487", "url": "https://it.wikipedia.org/wiki?curid=3058790", "title": "Golfo di Tomini", "text": "Il golfo di Tomini (in indonesiano \"Teluk Tomini\") \u00e8 un golfo racchiuso in parte dalle province indonesiane del Sulawesi Centrale, Gorontalo e Sulawesi Settentrionale situate nella Penisola di Minahassa nell'isola di Sulawesi.\nIl golfo di Tomini comunica a oriente con un altro mare indonesiano: il mare delle Molucche. \nAl centro del golfo sorge l'arcipelago delle isole Togian composto da 56 isole con rari animali e piante tipiche del clima equatoriale."}
{"id": "3058791", "revid": "1573940", "url": "https://it.wikipedia.org/wiki?curid=3058791", "title": "Emucarididae", "text": "Gli emucarididi (Emucarididae ) sono una piccola famiglia di artropodi estinti, vissuti esclusivamente nel Cambriano inferiore (circa 520 milioni di anni fa) e i cui resti fossili sono stati ritrovati in Australia.\nDescrizione.\nDi piccole dimensioni, questi artropodi possedevano un grosso capo semitondeggiante, un corpo costituito da pochi segmenti e una coda ampia che ricordava il telson di alcuni trilobiti. Il corpo era ricoperto da una cuticola morbida, contrariamente al carapace duro dei veri trilobiti. \nClassificazione.\nGli emucarididi sono noti solo attraverso due specie (\"Kangacaris zhangi\" ed \"Emucaris fava\") i cui resti sono stati ritrovati nell'Isola dei Canguri (Australia). Questi due generi, simili per certi aspetti ai liwiidi, se ne differenziavano per l'articolazione del capo, poco distinto dal resto del corpo. La coda ricorda vagamente quella dei tegopeltidi, mentre le suture lisce tra testa, torace e telson ricordano quelle di alcuni xandarellidi (come \"Squamacula\"). Tutti questi animali facevano parte di un unico gruppo (Trilobitomorpha), insieme ai veri trilobiti."}
{"id": "3058795", "revid": "287204", "url": "https://it.wikipedia.org/wiki?curid=3058795", "title": "Stille", "text": "Stille (in tedesco: silenzioso) pu\u00f2 riferirsi a:"}
{"id": "3058797", "revid": "913245", "url": "https://it.wikipedia.org/wiki?curid=3058797", "title": "Robert Kipkoech Cheruiyot", "text": "Biografia.\nCheruiyot inizi\u00f2 ad allenarsi con metodo mentre frequentava la scuola, ma non riuscendo a pagarsi le tasse scolastiche dovette abbandonare le scuole superiori. And\u00f2 a lavorare in un negozio di barbiere a Mosoriot, ma con il suo stipendio basso non riusciva a nutrirsi a sufficienza. In seguito riusc\u00ec ad accedere alla scuola di atletica di Moses Tanui a Kaptagat. Poco dopo fece un passo avanti vincendo una gara locale sui 10000 metri nel 2001 ed ottenne cos\u00ec il diritto a partecipare a competizioni internazionali.\nCheruiyot vinse cos\u00ec la mezza maratona Roma-Ostia nel marzo 2002. Il suo debutto nella maratona avvenne alla maratona di Milano nel dicembre 2002 dove Cheruiyot, Mike Rotich e Daniele Caimmi giunsero al traguardo con lo stesso tempo di 2:08:59, ma Cheruiyot venne classificato primo. Nello stesso anno Cheruiyot vinse la classica Corsa di San Silvestro di San Paolo del Brasile, la prima di tre edizioni.\nNel 2006 ha vinto il Giro podistico internazionale di Castelbuono.\nMaratone.\nHa vinto la maratona di Boston nel 2003, 2006, 2007 e nel 2008. Il suo tempo dels 2006 di 2:07:14 batt\u00e9 il record di Cosmas Ndeti durato dodici anni. Questo suo record \u00e8 stato poi battuto nel 2010 da Robert Kiprono Cheruiyot (non un suo parente) con il tempo di 2:05:52.\nNel 2005 si \u00e8 classificato al quarto posto nella maratona di New York e secondo, nella stessa gara, nel 2009. Egli tent\u00f2 di vincere un altro titolo a Boston nel 2005 ma termin\u00f2 soltanto al quinto posto.\nIn occasione della sua vittoria alla maratona di Chicago nel 2006, Cheruiyot in realt\u00e0 non ruppe il nastro al traguardo. Cadde scivolando sotto il nastro mentre tagliava il traguardo e soltanto le riprese video documentarono la sua vittoria. Nella caduta picchi\u00f2 la testa la testa contro il terreno, dovette essere aiutato a rialzarsi e venne messo su di una sedia a rotelle. Si procur\u00f2 una commozione cerebrale e venne dimesso dall'ospedale dopo due giorni di osservazione. Il suo tempo di 2:07:35 fu cinque secondi pi\u00f9 veloce di quello del secondo classificato Daniel Njenga. La vittoria di Chicago lo lanci\u00f2 in cima alla classifica delle maggiori maratone del 2006 consentendogli di vincere il premio finale.\nNel 2007 Cheruiyot difese il suo titolo e vinse la maratona di Boston con il tempo di 2:14:13. Al secondo e terzo posto si classificarono altri due atleti keniani. Fu la quindicesima vittoria di un atleta keniano negli ultimi 17 anni ma fu anche la pi\u00f9 lento maratona di Boston dal 1977, poich\u00e9 i corridori dovettero correre con il freddo e contro un vento che raggiunse raffiche fino a 80\u00a0km. all'ora. Cheruiyot si aggiudic\u00f2 un premio di US$ 100,000 per la vittoria. Con quattro vittorie nella maratona di Boston ha conquistato un primato al momento ineguagliato.\nIl suo record personale \u00e8 costituito dal risultato della maratona di Boston del 2008. Il 21 aprile 2008 ha vinto la sua quarta maratona di Boston con il tempo di 2:07:45.\nEgli non deve essere confuso con \"Robert Kiprotich Cheruiyot\" o Robert Kiprono Cheruiyot, anch'essi maratoneti keniani."}
{"id": "3058801", "revid": "729019", "url": "https://it.wikipedia.org/wiki?curid=3058801", "title": "Tour della Nazionale di rugby a 15 dell'Australia 1952", "text": "Il Tour della Nazionale di rugby a 15 dell'Australia 1952 fu una serie di match di rugby a 15, disputati tra agosto e settembre in Nuova Zelanda.\nL'Australia, vinse 8 match su 10. La serie di \"test match\" ufficiali fini con 1 vittoria a testa per le due nazionali. la Bledisloe Cup rest\u00f2 dunque alla Nuova Zelanda, essendo essa la detentrice."}
{"id": "3058810", "revid": "115528946", "url": "https://it.wikipedia.org/wiki?curid=3058810", "title": "Roman de Fauvel", "text": "Il Roman de Fauvel \u00e8 un poema francese del XIV secolo attribuito all'alto funzionario della corte reale Gervais du Bus. \nPubblicato inizialmente nel 1314, il Roman de Fauvel, \u00e8 pi\u00f9 noto per il suo adattamento musicale nello stile della Ars Nova ad opera di Philippe de Vitry e di altri compositori. \nContenuto.\nIl contenuto del \"Roman\" \u00e8 un racconto allegorico del criticismo tra Chiesa e Stato che si sviluppa attraverso la metafora di un asino divenuto padrone del suo padrone di casa in seguito ad un capriccio della dea Fortuna. Il \"Roman\" \u00e8 famoso anche perch\u00e9 in esso si trova la pi\u00f9 antica attestazione letteraria del rito del charivari.\nIl poema, bench\u00e9 bandito perch\u00e9 eretico e sedizioso, ebbe notevole successo e fu ricopiato fino al XV secolo e sono sopravvissuti dodici manoscritti in buone condizioni grazie al fatto che, essendo illegale, le copie erano gelosamente conservate.\nIl \"Roman de Fauvel\" \u00e8 carico di allegorie e di satira politica. Lo stesso nome dell'asino, infatti, \u00e8 ricoperto di pi\u00f9 significati: sillabato diventa \"fau-vel\" (che significa \"menzogna velata\") e le sue lettere formano un acrostico in cui ogni lettera indica uno dei sette vizi capitali.\nMusica.\nL'accompagnamento del \"Roman\" \u00e8 stato composto per la maggior parte da Philippe de Vitry, ed \u00e8 generalmente indicato come la prima composizione dell\"'Ars Nova\". Bench\u00e9 la maggior parte dei brani si basi sul canto gregoriano, c'\u00e8 una grande variet\u00e0 in termini di strutture ed ornamentazioni: da composizioni interamente monofoniche a pezzi polifonici pi\u00f9 complessi, in cui possono essere cantati contemporaneamente testi in diverse lingue (per esempio una voce canta un testo latino, mentre un'altra canta un testo in francese)."}
{"id": "3058812", "revid": "251304", "url": "https://it.wikipedia.org/wiki?curid=3058812", "title": "Classe Baleares", "text": "Le fregate missilistiche dell'Armada Espa\u00f1ola della Classe Baleares sono la versione spagnola modificata delle fregate statunitensi della Classe Knox, tra le unit\u00e0 pi\u00f9 numerose ed importanti della categoria, superate in numero nella US Navy solo dalle fregate della Classe \"Oliver Hazard Perry\".\nOrigine del progetto.\nAlla fine degli anni sessanta la marina spagnola elabor\u00f2 un piano di ammodernamento che prevedeva la costruzione di nuove unit\u00e0 di scorta armate di missili.\nInizialmente si era pensato in vasi di rivolgersi al Regno Unito per costruire in Spagna delle unit\u00e0 derivate dalle Leander britanniche, da adattare alle esigenze spagnole, ma il governo laburista dell'epoca, che non vedeva con simpatia per il regime di Franco, mise il veto all'operazione e la marina spagnola guard\u00f2 all'altra parte dell'oceano prendendo contatti con gli americani per la scelta di un progetto per la costruzione di una nuova classe di unit\u00e0 di scorta e alla fine venne deciso di utilizzare come base del progetto spagnolo quello delle fregata anti-sommergibile della classe Knox. Tuttavia, le esigenze erano diverse da spagnoli americani, perch\u00e9 la marina spagnola aveva bisogno di un tipo di unit\u00e0 con capacit\u00e0 multiruolo, mentre le Knox erano prettamente navi antisommergibile.\nSviluppo del progetto.\nil progetto americano a causa delle diverse esigenze operative venne pertanto modificato. Venne deciso di rimuovere l'hangar e ridurre al minimo il ponte di volo per l'elicottero ricavando lo spazio per collocare una rampa per missili antiaerei SM-1. Venne anche installato un lanciatore quadruplo di missili Harpoon e montato un radar tridimensionale AN/SPS-52B per migliorare le capacit\u00e0 di ricerca aerea a lungo raggio.\nGrazie a queste modifiche, la marina spagnola riusc\u00ec ad ottenere a costi moderati delle navi con buone capacit\u00e0 antiaerea antisommergibile e antinave, in particolare dopo la modernizzazione della fine degli anni ottanta, con l'installazione di un paio di CIWS Meroka, per la difesa aerea di punto, e con un generale ammodernamento dell'elettronica e del sistema di combattimento. Gli unici aspetti negativi di queste unit\u00e0 erano oltre al sistema di propulsione, punto debole delle Knox, l'incapacit\u00e0 di operare con elicotteri, ad eccezione del piccolo Hughes 369 ASW dato che il ponte di volo era stato ridotto ad una piattaforma di appontaggio e il non poter disporre di un hangar per il ricovero del velivolo.\nServizio.\nNel corso degli anni settanta e anni ottanta queste navi hanno costituito la spina dorsale della marina spagnola dimostrando pur nei loro limiti di essere delle buone unit\u00e0 navali ponendo le basi per un ammodernamento della marina alla fine del XX secolo.\nNel corso degli anni novanta sono state inviate nel Golfo Persico in occasione della Guerra del Golfo e successivamente in occasione delle guerre jugoslave hanno preso parte in Adriatico alle operazioni per assicurare l'applicazione delle sanzioni economiche e l'embargo delle armi decise dalle numerose risoluzioni del Consiglio di sicurezza delle Nazioni Unite nei confronti della Jugoslavia\nNel dicembre del 2005 l'esplosione di una caldaia nel locale macchine della fregata Extremadura ha provocato la morte di un 1\u00ba capo e di un marinaio. Le unit\u00e0 di questa classe sono state poste in disarmo tra il 2004 e il 2009. Dopo il disarmo le fregate \"Andaluc\u00eda\" e \"Catalu\u00f1a\" sono state usate come bersaglio."}
{"id": "3058813", "revid": "729019", "url": "https://it.wikipedia.org/wiki?curid=3058813", "title": "Fuzion", "text": "Fuzion \u00e8 un gioco di ruolo generico gratuito. \u00c8 noto per la sua flessibilit\u00e0 e per essere uno dei primi sistemi di gioco al mondo ad essere stato pubblicato gratuitamente via internet.\nIl sistema di gioco \u00e8 ad abilit\u00e0, variabili secondo le diverse ambientazioni, e dispone di diverse espansioni ed ambientazioni prodotte da terze parti.\nStoria.\nNasce da un accordo fra la Hero Games e la R. Talsorian Games combinando i rispettivi sistemi di gioco, \"Hero System\" e \"Interlock\". \nSi tratta di un sistema compatibile con la maggior parte dei giochi delle due case editrici (come: \"Champions\", \"Cyberpunk 2020\", \"Mekton\"), usato come base per lo sviluppo di decine di altri prodotti con diffusione internazionale.\nLa Talsorian in particolare lo ha usato come sistema per alcuni dei suoi prodotti editoriali, cos\u00ec come per alcuni anni la Gold Rush Games e altri editori.\nAttorno al 2003 il suo supporto \u00e8 stato interrotto dalla casa editrice, e sostituito da gruppi di appassionati che hanno seguito la produzione di materiale.\nDa una profonda riscrittura del sistema \u00e8 nato \"Action!System\" che lo ha sostituito come sistema principale della Gold Rush Games.\nGiochi basati su \"Fuzion \".\nIl seguente \u00e8 un elenco non esaustivo dei principali giochi basati su questo sistema:\nCreazione del personaggio.\nLa creazione del personaggio \u00e8 \"a punti\" in base al tenore della campagna (pi\u00f9 la campagna \u00e8 epica, pi\u00f9 sono i punti a disposizione). I punti sono spendibili in caratteristiche e abilit\u00e0.\nLe caratteristiche (\"stats\") appartengono a 4 gruppi:\nRisoluzione delle azioni.\nIl sistema di risoluzione delle azioni \u00e8 classico a task basato sulle abilit\u00e0 (skill) a loro volta discendenti dalle caratteristiche. Fuzion utilizza un dado a 10 facce o alternativamente 3 dadi a 6 facce (eredit\u00e0 rispettivamente di Interlock e Hero).\nPer i combattimenti sono previste delle regole aggiuntive pi\u00f9 raffinate."}
{"id": "3058814", "revid": "298229", "url": "https://it.wikipedia.org/wiki?curid=3058814", "title": "Andy Stanfield", "text": ""}
{"id": "3058816", "revid": "830939", "url": "https://it.wikipedia.org/wiki?curid=3058816", "title": "Cuno Amiet", "text": "Fu il primo pittore svizzero a dare la precedenza ai colori nelle composizioni, e fu un pioniere dell'arte moderna in Svizzera.\nLa sua formazione artistica inizi\u00f2 all'Accademia delle belle arti di Monaco di Baviera. Le sue opere, caratterizzate da accentuato \"colorismo\", furono molto influenzate da Ferdinand Hodler e possono essere fatte confluire nella corrente dell'Espressionismo.\nIl suo autoritratto \"Selbstbildnis\" del 1922 \u00e8 conservato al Museo Cantonale d'Arte a Lugano."}
{"id": "3058819", "revid": "287204", "url": "https://it.wikipedia.org/wiki?curid=3058819", "title": "Derby della Corsica", "text": "Il derby della Corsica (in francese Derby corse o derby de Corse o derby de la Corse, in corso Derby corsu o Derby di a Corsica), \u00e8 una partita di calcio giocata tra i due club della Corsica pi\u00f9 importanti, l'AC Ajaccio di Ajaccio e il SC Bastia di Bastia che sono delle due pi\u00f9 importanti citt\u00e0 della Corsica.\nStoria.\nIl SC Bastia venne fondato a Bastia nel 1905 e l'AC Ajaccio venne fondato ad Ajaccio nel 1910 rendendoli i pi\u00f9 vecchi club calcistici dell'isola, a parte qualche incontro nel calcio non professionistico le due squadre non si incontrarono nel calcio professionistico per ben 55 anni fino al 1965 quando si incontrarono per la prima volta in Coppa di Francia e nell'allora Division 2, la seconda categoria del campionato francese. Le due squadre nel 1966-1967 venne promosse entrambe in Division 1 portando il derby calcistico per la prima volta nella massima serie del campionato francese. Le due squadre rimasero entrambe fino alla stagione 1972-1973, quando in quell'anno l'Ajaccio retrocedette per la prima volta in Division 2, da allora per trent'anni la squadra ajaccina navig\u00f2 sempre in acque agitate, a differenza dell'SC Bastia che rimase in massima serie per molti anni, riuscendo a vincere una Supercoppa di Francia nel 1972-1973, retrocedette solo in Division 2 solo nel 1986, in Division 2 il Bastia raggiunse anche la semifinale di Coppa di Francia contro l'Olympique Marsiglia, ma a causa della tragedia di Furiani la partita non venne rigiocata e la finale venne annullata. In quasi dieci anni di Division 1 il Bastia riusc\u00ec anche a vincere anche una Coppa Intertoto nel 1997, mentre l'Ajaccio continuava a militare in Division 2. Con la retrocessione del Bastia e poi dell'Ajaccio le due squadre si ritrovarono a disputare un derby dopo ben trent'anni anni dall'ultimo disputato, entrambe in Ligue 2 l'ex Division 2. Le due squadre si ritrovarono dopo le rispettive promozioni in Ligue 1 nel 2012-2013 ritornando il derby di nuovo nella massima serie del campionato francese, dopo un solo biennio l'AC Ajaccio \u00e8 di nuovo ritornato in Ligue 2, essendo matematicamente retrocesso il 20 aprile 2014 nella stagione 2013-2014, proprio dopo aver perso l'ultimo derby giocato tra le due squadre.\nIl derby della Corsica del 21 ottobre 2012 in Ligue 1 \u00e8 stato il primo derby commentato bilingue francese-corso sul canale televisivo sportivo francese a pagamento beIN Sports (parte del gruppo Al Jazeera) grazie al giornalista e poeta di France 3 Corse Petru Rocca.\nIn seguito alla promozione del Gaz\u00e9lec Ajaccio in Ligue 1 per la prima volta nella sua storia, nel campionato 2015-2016 si disputer\u00e0 il primo derby c\u00f2rso tra il Gaz\u00e8lec e il SC Bastia."}
{"id": "3058821", "revid": "298229", "url": "https://it.wikipedia.org/wiki?curid=3058821", "title": "Andrew Stanfield", "text": ""}
{"id": "3058824", "revid": "21880", "url": "https://it.wikipedia.org/wiki?curid=3058824", "title": "Jubaeopsis", "text": ""}
{"id": "3058829", "revid": "125677971", "url": "https://it.wikipedia.org/wiki?curid=3058829", "title": "Associazione Calcio Milan 2010-2011", "text": "Questa voce raccoglie le informazioni riguardanti l'Associazione Calcio Milan nelle competizioni ufficiali della stagione 2010-2011.\nStagione.\nDopo il terzo posto conseguito nel campionato 2009-10, il Milan cambia allenatore: a sostituire il dimissionario Leonardo, viene chiamato l'ex tecnico del Cagliari Massimiliano Allegri. Per quanto riguarda la rosa, la dirigenza rossonera \u00e8 chiamata a fronteggiare numerose partenze: lasciano infatti il capoluogo lombardo gli attaccanti Huntelaar e Borriello (a stagione iniziata), il portiere Dida, i difensori Kaladze e Favalli (che annuncia il proprio ritiro). Per ovviare alle assenze, vengono acquistati Amelia, Yepes e Papastathopoulos. Gli arrivi pi\u00f9 importanti si concentrano, tuttavia, in chiusura di mercato: a centrocampo giunge Boateng mentre per il reparto offensivo vengono presi Ibrahimovi\u0107 dal Barcellona (dopo un solo anno in Spagna) e Robinho dal Manchester City, operazioni che costano alla societ\u00e0 42 milioni complessivi di euro. La formazione esordisce in campionato con una netta vittoria ai danni del Lecce, gara in cui Inzaghi raggiunge la quota di 122 gol in rossonero. Gi\u00e0 alla seconda giornata, arriva per\u00f2 il primo passo falso: sul campo del neopromosso , assente in massima categoria dal 1991, i milanesi cadono per 2-0. Al debutto nella fase a gironi di Champions League, una doppietta di Ibrahimovi\u0107 vale invece la vittoria con l'Auxerre. Dopo due pareggi contro Catania e Lazio (entrambi per 1-1), un altro gol dello svedese significa, inoltre, il ritorno al successo in campionato nella partita con il Genoa: all'affermazione contro i liguri ne seguono altre 3, mentre in Europa il \"Diavolo\" \u00e8 costretto dapprima al pari dell'Ajax e viene poi sconfitto dal Real Madrid. Nella sfida di ritorno con i \"Blancos\", la squadra di Allegri passa in svantaggio al 45' riuscendo poi a rimontare con due reti di Inzaghi: in pieno recupero, gli iberici trovano per\u00f2 il definitivo 2-2. Nel successivo turno di campionato, il Milan ottiene un successo che - a conti fatti - si riveler\u00e0 fondamentale: il 2-3 ottenuto a Bari coincide con l'innovazione tattica di Allegri che costituir\u00e0 una svolta. L'allenatore varia infatti modulo, passando dall'iniziale 4-3-3 al 4-3-1-2 in cui la linea centrale \u00e8 composta principalmente di mediani: una difesa solida e il centrocampo muscolare rappresentano i punti di forza dello schieramento, il quale prevede anche un trequartista (Seedorf o Boateng) a supporto di Ibrahimovi\u0107 e Robinho. La squadra trova cos\u00ec il giusto equilibrio tattico, ottenendo il comando solitario (che non sar\u00e0 pi\u00f9 lasciato sino al termine del torneo) nel mese di novembre. L'adozione di tale modulo comporta la progressiva esclusione di Ronaldinho, il quale verr\u00e0 ceduto nel mercato invernale, e anche di Pirlo, a cui a fine stagione non verr\u00e0 rinnovato il contratto.\nI rossoneri superano quindi la fase a gruppi della massima competizione europea, accedendo agli ottavi di finale. L'anno solare viene concluso da una sconfitta di misura con la Roma, causata dalla rete dell'ex Borriello. La compagine meneghina conquista comunque il titolo d'inverno, chiudendo il girone di andata con 4 punti di vantaggio sul Napoli. La finestra di gennaio vede poi il club procedere ad altri acquisti, per rimediare ai numerosi infortuni che colpiscono soprattutto il centrocampo. Il tabellone ad eliminazione diretta della Champions League oppone il \"Diavolo\" agli inglesi del Tottenham, che si impongono nella partita di andata con gol di Crouch. Dopo il fischio finale, Gattuso rimane coinvolto in uno scontro fisico con Joe Jordan (viceallenatore avversario e, peraltro, ex calciatore milanista): l'UEFA punisce severamente il fatto, squalificando per 5 giornate il centrocampista. Sul fronte del campionato, risulta decisiva la vittoria nello scontro diretto con i partenopei: il 3-0 spedisce infatti i campani a \u22126. In Europa, la formazione non riesce tuttavia a ribaltare lo svantaggio: nel \"retour match\" con gli \"Spurs\" ottiene un pari senza reti, che causa l'eliminazione dal torneo. Un altro passo a vuoto si registra il 19 marzo 2011, quando gli uomini di Allegri si fanno beffare dal Palermo: la sconfitta con i siciliani permette infatti all'Inter di limare il distacco a soli due punti. \u00c8 proprio il derby della Madonnina, disputato nel turno seguente, a dare la svolta determinante: il 3-0 conseguito dai rossoneri riporta a 5 lunghezze il margine sui rivali. Un'ulteriore vittoria, con lo stesso risultato, a spese della Sampdoria permette di aumentare a 8 punti il divario; segue l'andata delle semifinali di Coppa Italia, in cui il Milan \u00e8 costretto sul pari dal Palermo. \nIl passo decisivo verso lo Scudetto \u00e8 mosso ad inizio maggio, con lo 0-0 in casa della Roma che assicura il primo posto a 2 giornate dalla conclusione. Svanita la possibilit\u00e0 di vincere anche la coppa nazionale, i rossoneri terminano il torneo alla quota di 82 punti. Si tratta del 18\u00ba tricolore per la societ\u00e0, vinto a 7 anni di distanza dall'ultimo.\nMaglie e sponsor.\nLo sponsor tecnico per la stagione 2010-2011 \u00e8 Adidas, mentre lo sponsor ufficiale \u00e8 Fly Emirates. La divisa \u00e8 una maglia a strisce verticali della stessa dimensione, rosse e nere, con pantaloncini bianchi e calzettoni neri. La divisa di riserva \u00e8 completamente bianca, mentre la terza divisa \u00e8 a maglia e pantaloncini neri con calzettoni neri.\nEccezionalmente, in occasione della gara della 37\u00aa giornata del campionato di Serie A in casa contro il , il Milan scende in campo con la divisa casalinga della stagione 2011-2012; lo stesso avviene per l'uniforme riservata ai portieri.\nOrganigramma societario.\nDal sito internet ufficiale della societ\u00e0.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nRosa.\n\"La rosa e la numerazione sono aggiornate al 31 gennaio 2011.\"\nCalciomercato.\nSessione estiva \"(dall'1/7 al 31/8)\".\nI nuovi acquisti all'inizio della preparazione estiva sono il portierie Marco Amelia, il difensore della nazionale greca S\u014dkrat\u012bs Papastathopoulos (entrambi dal Genoa), e un altro difensore, Mario Yepes, in scadenza di contratto col Chievo Verona; oltre a loro, pi\u00f9 tardi, arriveranno in rossonero il centrocampista ghanese Kevin-Prince Boateng attraverso un'operazione di compartecipazione sempre con il Genoa e il giovane terzino Bruno Montelongo, in prestito dal River Plate Uruguay. In chiusura di mercato arrivano due grandi \"colpi\": Zlatan Ibrahimovi\u0107 (prestito con diritto di riscatto fissato a 24 milioni) e Robinho.\nA lasciare il Milan sono gli svincolati Dida e Favalli, i giocatori a fine prestito Beckham e Mancini, e proprio l'ultimo giorno di mercato gli attaccanti Marco Borriello e Klaas-Jan Huntelaar e il difensore Kakhaber Kaladze.\nSessione invernale \"(dal 3/1 al 31/1)\".\nDurante il calciomercato invernale arrivano Mark Van Bommel dal Bayern Monaco e Urby Emanuelson dall'Ajax proprio per rinforzare il reparto centrale (seppur non schierabili in Champions League), pi\u00f9 Nicola Legrottaglie dalla Juventus e il giovane D\u00eddac Vil\u00e0 dall'Espanyol per la difesa.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 durante la stagione.\nGiovanili.\nOrganigramma.\nArea direttiva\nArea tecnica - Primavera\nArea tecnica - Juniores-Berretti\nArea tecnica - Allievi Nazionali\nArea tecnica - Allievi Regionali \"B\"\nArea tecnica - Giovanissimi Nazionali\nArea tecnica - Giovanissimi Regionali \"B\"\nArea tecnica - Giovanissimi Regionali \"C\"\nArea tecnica - Esordienti \"A\" 1999\nArea tecnica - Esordienti \"B\" 1999\nArea tecnica - Pulcini 2001\nArea tecnica - Pulcini 2002"}
{"id": "3058836", "revid": "767487", "url": "https://it.wikipedia.org/wiki?curid=3058836", "title": "Amirantes", "text": "Le isole Amirantes (Les Amirantes), sono un gruppo di isole e atolli corallini che appartengono alle isole Seychelles esterne. Esse poggiano sull'Amirantes Plateau, che giace ad una profondit\u00e0 variabile tra i 25 e i 70\u00a0m, eccetto l'isola principale, \"\u00cele Desroches\" ad est.\nL'area totale delle isole \u00e8 9.91\u00a0km\u00b2. La popolazione si aggira sui 100 abitanti, 50 dei quali in Desroches.\nStoria.\nLe \"isole Amirantes\" furono scoperte da Vasco de Gama durante il suo secondo viaggio d'esplorazione nel 1502, e chiamate \"Ilhas do Almirante\" (isole dell'ammiraglio).\nIsole prossime.\nA 90 chilometri a sud delle isole Amirante ci sono le isole Alphonse, il gruppo di isole pi\u00f9 vicino, a volte considerate erroneamente parte delle Amirantes."}
{"id": "3058839", "revid": "287204", "url": "https://it.wikipedia.org/wiki?curid=3058839", "title": "Eric Hubsch", "text": ""}
{"id": "3058842", "revid": "101175", "url": "https://it.wikipedia.org/wiki?curid=3058842", "title": "Robin Laesser", "text": ""}
{"id": "3058847", "revid": "1310927", "url": "https://it.wikipedia.org/wiki?curid=3058847", "title": "Diego Macedo", "text": "Caratteristiche tecniche.\nGioca come terzino destro.\nCarriera.\nCresciuto nelle giovanili del Rio Branco, nel 2004, all'et\u00e0 di 17 anni, passa al Braga. Qui in un anno colleziona 4 presenze in campionato con la prima squadra. Al ritorno in Brasile fa tanta gavetta, anche in serie minori, giocando con Londrina, Uni\u00e3o Barbarense, Rio Branco, Ceil\u00e2ndia e Brasiliense. Nel 2009 passa al Brigantino, con cui avviene la sua definitiva consacrazione. Il 18 maggio 2010, dopo 51 presenze e 8 gol con la squadra di Bragan\u00e7a Paulista, passa all'Atletico Mineiro. Esordisce in campionato il 25 maggio nella partita persa 4-3 contro il Vitoria.\nDopo aver rescisso il contratto con l'Atletico Mineiro, il 28 marzo 2011 passa al Cear\u00e1 Sporting Club con cui firma un contratto fino alla fine dell'anno. Fa il suo debutto in campionato il 21 maggio nella partita persa 3-1 contro il Vasco da Gama."}
{"id": "3058849", "revid": "85709", "url": "https://it.wikipedia.org/wiki?curid=3058849", "title": "Lingua accusativa", "text": ""}
{"id": "3058850", "revid": "101175", "url": "https://it.wikipedia.org/wiki?curid=3058850", "title": "Elit - Caffe Latte", "text": ""}
{"id": "3058853", "revid": "308843", "url": "https://it.wikipedia.org/wiki?curid=3058853", "title": "Kurmangazy Sagurbaev", "text": ""}
{"id": "3058864", "revid": "124123", "url": "https://it.wikipedia.org/wiki?curid=3058864", "title": "Lucio Cornelio Merula (console 87 a.C.)", "text": "Fu flamine diale e indossava permanentemente il copricapo sacerdotale, a differenza degli altri flamini, che lo portavano solo durante i sacrifici. Nell'87 a.C. il Senato lo design\u00f2 come console suffetto per rimpiazzare Lucio Cornelio Cinna, alleato di Mario e destituito dal partito degli ottimati. La designazione era insolita, a causa delle numerose interdizioni rituali che gravavano sulla carica sacerdotale (il flamine diale non poteva montare a cavallo, n\u00e9 vedere soldati in armi, n\u00e9 toccare cadaveri o entrare in un luogo dove si stesse bruciando un morto), ma forniva un appoggio religioso importante all'altro console, Ottavio.\nIn seguito alla reazione delle forze di Mario, Cinna e Quinto Sertorio, gli ottimati negoziarono l'abrogazione dell'esilio per Cinna e di Mario. Merula cedette il proprio consolato perch\u00e9 potesse essere restituito a Cinna, ma fu nonostante questo oggetto di false accuse di aver eliminato fisicamente i mariani. Si tolse quindi il copricapo di flamine, che non doveva essere portato nel momento della morte, sal\u00ec sul Campidoglio e si suicid\u00f2 tagliandosi le vene nel tempio di Giove Ottimo Massimo, bagnando con il proprio sangue gli altari e la statua del dio (un sacrilegio che provoc\u00f2 scalpore) e maledicendo Cinna e i suoi.\nLa carica sacerdotale rest\u00f2 vacante dopo la sua morte fino alla candidatura di Cesare nell'83 a.C., contrastata da Silla, e restata quindi ancora vacante fino all'11 a.C."}
{"id": "3058867", "revid": "92723", "url": "https://it.wikipedia.org/wiki?curid=3058867", "title": "Tratti di corda", "text": ""}
{"id": "3058868", "revid": "59975", "url": "https://it.wikipedia.org/wiki?curid=3058868", "title": "Contemporary r&amp;b", "text": ""}
{"id": "3058870", "revid": "109104017", "url": "https://it.wikipedia.org/wiki?curid=3058870", "title": "L\u00e9on Daudet", "text": "Biografia.\nFiglio di Alphonse rinneg\u00f2 ben presto le convinzioni liberali e repubblicane in cui era stato educato per aderire, nel clima polemico dell'\"affare Dreyfus\", a posizioni monarchiche. \nNel 1907 fond\u00f2 con Charles Maurras \"Action fran\u00e7aise\", il foglio nazionalista che mosse i pi\u00f9 violenti attacchi contro le istituzioni della terza repubblica. \nPolemista, antisemita sulla scia di \u00c9douard Drumont, violento e corrosivo (\"Lo stupido secolo XIX\", Le stupide dixneuvi\u00e8me si\u00e8cle, 1921), fu anche narratore (\"Viaggio di Shakespeare\", Le voyage de Shakespeare, 1895) e memorialista (\"Ricordi letterari\", Souvenirs litt\u00e9raires, 1925). Sin dalla fondazione, fu membro dell'Acad\u00e9mie Goncourt.\nA lui Marcel Proust dedic\u00f2 il terzo volume della \"Recherche\", \"Le c\u00f4te de Guermantes\" con queste parole: A \"L\u00e9on Daudet\" || l'autore | del \"Voyage de Shakespeare\", | del \"Partage de l'Enfant\", | dell\"'Astre noir\", | di \"Fant\u00f4mes et Vivants\", | del \"Monde des Images\", | di tanti capolavori. || \"All'incomparabile amico, | in segno di gratitudine | e ammirazione\" | M.P.."}
{"id": "3058872", "revid": "459956", "url": "https://it.wikipedia.org/wiki?curid=3058872", "title": "Loveparade", "text": ""}
{"id": "3058874", "revid": "459956", "url": "https://it.wikipedia.org/wiki?curid=3058874", "title": "Disastro della Loveparade 2010", "text": ""}
{"id": "3058875", "revid": "459956", "url": "https://it.wikipedia.org/wiki?curid=3058875", "title": "Strage della LoveParade 2010", "text": ""}
{"id": "3058878", "revid": "31048", "url": "https://it.wikipedia.org/wiki?curid=3058878", "title": "Battaglia del convoglio Cigno", "text": "La battaglia del convoglio Cigno ebbe luogo al largo dell'Isola di Marettimo il 16 aprile 1943 nell'ambito dei pi\u00f9 vasti eventi della battaglia del Mediterraneo della seconda guerra mondiale.\nL'azione vide due cacciatorpediniere della Royal Navy britannica attaccare un piccolo convoglio navale italiano composto da due torpediniere di scorta alla nave cargo \"Belluno\": la scorta italiana contrattacc\u00f2 con decisione, e pur perdendo la torpediniera \"Cigno\" riusc\u00ec a respingere le unit\u00e0 britanniche una delle quali affond\u00f2 durante la ritirata per i danni subiti; la \"Belluno\" riusc\u00ec ad arrivare indenne a destinazione.\nAntefatti.\nDopo lo sbarco dei reparti alleati in Marocco e Algeria nel novembre 1942 (operazione Torch), le forze dell'Asse avevano rapidamente occupato la Tunisia orientale onde farne una base dove raggruppare le unit\u00e0 italo-tedesche in ritirata dalla Libia dopo la sconfitta patita nella seconda battaglia di El Alamein.\nLe forze navali italiane dovettero assumersi la responsabilit\u00e0 di garantire un costante flusso di rifornimenti dalla Sicilia verso i porti di Biserta e Tunisi; in quella che fu definita come la \"terza battaglia dei convogli\", le unit\u00e0 italiane dovettero affrontare una rotta pi\u00f9 breve rispetto alle precedenti missioni di rifornimento dirette in Libia, ma molto pi\u00f9 esposta alla minaccia aeronavale degli anglo-americani: dopo una prima fase di assestamento durante la quale i convogli dell'Asse riuscirono a passare per la maggior parte indenni, all'inizio del 1943 l'azione dei mezzi di superficie, dei sommergibili, dei bombardieri e degli aerosiluranti degli Alleati si fece sempre pi\u00f9 intensa, agevolata dal fatto che l'area del canale di Sicilia era stata pesantemente minata da entrambi gli schieramenti obbligando cos\u00ec i convogli a percorrere stretti corridoi obbligati senza possibilit\u00e0 di grandi manovre evasive.\nCon le aviazioni tedesca e italiana impegnate a fondo in Tunisia, i ricognitori degli Alleati potevano tenere costantemente sotto controllo il Canale di Sicilia, obbligando la Marina italiana a rinunciare a grandi convogli per affidarsi a gruppi pi\u00f9 piccoli che tentavano la traversata di notte, nonostante l'ottimo addestramento al combattimento notturno delle unit\u00e0 britanniche. Le costanti perdite patite negli anni precedenti avevano ridotto la disponibilit\u00e0 di moderni navi cargo, obbligando a ripiegare su vecchi mercantili molto lenti negli spostamenti; la loro scorta era spesso affidata a poche torpediniere, stante lo stato di usura e la carenza di carburante che impediva l'impiego di unit\u00e0 pi\u00f9 grandi\nLa battaglia.\nAlle 01:00 del 16 aprile 1943 le torpediniere italiane \"Cigno\" e \"Cassiopea\" salparono da Trapani di scorta alla motonave \"Belluno\" da 4.200 tonnellate di stazza diretta a Tunisi con un carico di munizioni; le torpediniere \"Climene\" e \"Tifone\" salparono da Palermo due ore pi\u00f9 tardi per andare a rinforzare la scorta del piccolo convoglio. Intorno alle 02:38 le unit\u00e0 italiane avvistarono a circa 15 miglia a sud dell'Isola di Marettimo delle Egadi due unit\u00e0 britanniche in rotta di intercettamento, i cacciatorpediniere e , i quali avevano rilevato le navi italiane grazie ai loro apparati radar; il capo-scorta italiano, il comandante della \"Cigno\" capitano di corvetta Carlo Maccaferri, segnal\u00f2 quindi alla \"Belluno\" di sganciarsi ritirandosi su Trapani mentre lui dirigeva incontro alle unit\u00e0 nemiche insieme alla \"Cassiopea\".\nLe unit\u00e0 contrapposte iniziarono un serrato duello d'artiglieria a partire dalle 02:48, ma le torpediniere italiane, pi\u00f9 piccole e meno armate, iniziarono subito a trovarsi a mal partito: la \"Cigno\" mise a segno alcuni colpi da 100 mm sul \"Pakenham\", ma nel giro di pochi muniti fu a sua volta raggiunta da diversi proiettili da 102 mm dell'unit\u00e0 britannica e infine da un siluro che la spezz\u00f2 in due causandone il rapido affondamento intorno alle 03:00; l'unit\u00e0 italiana continu\u00f2 a sparare fino all'ultimo, e il cacciatorpediniere britannico dovette allontanarsi con diversi danni a bordo dopo che una caldaia era esplosa causando la morte di 10 membri dell'equipaggio. La \"Cassiopea\" aveva serrato le distanze con il \"Paladin\" al punto di aprire il fuoco con le sue mitragliere antiaeree, ma pur riuscendo a piazzare diversi colpi fu a sua volta centrata pi\u00f9 volte dai proiettili britannici, i quali appiccarono un vasto incendio; il \"Paladin\" tuttavia interruppe il contatto e corse a soccorso del \"Pakenham\", lasciando la \"Cassiopea\" immobile e alla deriva.\nIl \"Paladin\" riusc\u00ec a prendere a rimorchio il \"Pakenham\" intorno alle 04:30 e cerc\u00f2 di rientrare alla base algerina di Bona, ma vista l'approssimarsi dell'alba e con il forte rischio di incorrere in attacchi aerei dell'Asse il comandante britannico decise infine di abbandonare il cacciatorpediniere danneggiato dopo averne recuperato l'equipaggio; raggiunto da due siluri del \"Paladin\", il \"Pakenham\" affond\u00f2 infine verso le 06:30. La \"Cassiopea\" continu\u00f2 ad andare alla deriva finch\u00e9 non fu raggiunta prima dalla torpediniera \"Climene\" e poi dal rimorchiatore \"Tifeo\", che la prese al traino portandola prima a Trapani e poi a Taranto, dove l'unit\u00e0 rientr\u00f2 in servizio dopo sei mesi di lavori; le torpediniere italiane diressero anche al recupero dei naufraghi della \"Cigno\", traendo in salvo il capitano Maccaferri: le perdite tra l'equipaggio della torpediniera affondata ammontarono a 103 morti. Bench\u00e9 costosa, l'azione delle due unit\u00e0 italiane aveva per\u00f2 avuto successo perch\u00e9 la \"Belluno\", dopo essere rientrata a Trapani, raggiunse con successo la sua destinazione il giorno successivo."}
{"id": "3058879", "revid": "1305772", "url": "https://it.wikipedia.org/wiki?curid=3058879", "title": "Steppers", "text": "Steppers \u00e8 un termine riferito ad uno stile di batteria usato nella musica reggae.\nCaratteristiche.\nLo \"steppers\" \u00e8 un ritmo di batteria caratteristico del reggae dove la grancassa batte su tutte e quattro le battute in un ritmo di 4/4, mentre il rullante suona una sincope sincronizzata, oppure il cosiddetto ritmo \"flying cymbal\" (letteralmente piatto volante), che importa l'utilizzo in levare dei piatti charleston e splash, tipici della musica disco, fondendoli con il ritmo \"one drop\".\nEmergono alcune contraddizioni sulla definizione dei ritmo \"steppers\", poich\u00e9 secondo la descrizione di alcuni autori appare come la medesima data per il ritmo \"rockers\", cio\u00e8 il battito ad ogni battuta sui 4/4. In effetti, entrambi questi termini sono entrati nell'uso comune nella seconda met\u00e0 degli anni settanta, ed entrambi sono riconosciuti per essersi sviluppati traendo alcune caratteristiche dalla musica disco, pertanto non \u00e8 ben chiaro se si possa trattare di ritmi o significati realmente diversi. Secondo altre fonti, mentre nel ritmo \"steppers\" la grancassa batte su ogni battito sui 4/4, in quello \"rockers\" batterebbe solo sulla 1\u00aa, 2\u00aa e 4\u00aa battuta, e ci\u00f2 darebbe un senso alla differenza tra i due termini, tuttavia questa definizione del \"rockers\" \u00e8 contrastante con altre diffuse.\nIl brano di Bob Marley \"\"Exodus\", contenuto nell'album omonimo del 1977, viene segnalato come un buon esempio di ritmo \"steppers\", come anche la traccia \"Jamming\"\", contenuta nello stesso disco. Un altro esempio rappresentativo potrebbe essere \"Red, Gold, and Green\" di Burning Spear del 1975."}
{"id": "3058880", "revid": "38120", "url": "https://it.wikipedia.org/wiki?curid=3058880", "title": "One Drop (disambigua)", "text": ""}
{"id": "3058881", "revid": "633110", "url": "https://it.wikipedia.org/wiki?curid=3058881", "title": "Operazione Stoneage", "text": "Operazione Stoneage o Stone Age fu il nome in codice di un'operazione di rifornimento dell'isola di Malta durante la seconda guerra mondiale, portata a termine da un convoglio navale britannico salpato dall'Egitto il 16 novembre 1942 e arrivato a destinazione il 20 novembre 1942.\nIl convoglio consisteva di quattro mercantili carichi di rifornimenti e una scorta di unit\u00e0 della Royal Navy composta da cinque incrociatori e 17 cacciatorpediniere; durante la traversata le unit\u00e0 britanniche subirono vari attacchi aerei a opera di velivoli della Luftwaffe tedesca, i quali danneggiarono seriamente l'incrociatore ma che non riuscirono a impedire che tutti i rifornimenti trasportati fossero consegnati a destinazione.\nLa completa riuscita dell'operazione Stoneage, il primo convoglio a raggiungere intatto Malta da diversi mesi a questa parte, fu considerata come la fine simbolica dell'assedio stretto sull'isola dalle Potenze dell'Asse fin dal giugno 1940.\nAntefatti.\nPosta al centro del mar Mediterraneo, l'isola di Malta rivestiva una posizione strategica fin dall'avvio delle operazioni belliche nel teatro nel giugno 1940. Se in una prima fase l'isola era stata fondamentalmente lasciata indifesa dai britannici per via della sua posizione troppo esposta, la sua mancata invasione da parte delle forze italiane convinse il governo di Londra a sfruttare Malta come perno per la sua strategia offensiva nel Mediterraneo centrale: dalle basi allestite sull'isola gli aerei, le navi e i sommergibili della Royal Navy e della Royal Air Force potevano insidiare le vitali rotte di collegamento navali che consentivano alle Potenze dell'Asse di rifornire le proprie truppe schierate in territorio libico, impegnate nei difficili scontri del fronte nordafricano. La minaccia che le forze britanniche rappresentavano per i convogli italo-tedeschi and\u00f2 crescendo sempre di pi\u00f9, arrivando spesso a tranciare le linee di rifornimento in momenti critici per gli scontri nel deserto libico-egiziano.\nIl rovescio della medaglia di questa strategia era che i britannici dovevano a loro volta provvedere a recapitare a Malta non solo i beni essenziali che consentivano alla popolazione locale di sopravvivere, ma anche tutti i rifornimenti necessari a fare dell'isola un'attiva base militare. Questa attivit\u00e0 di rifornimento era come ovvio oggetto di azioni di contrasto da parte delle forze navali e aeree dell'Asse, obbligando i britannici a impegnarsi a fondo per portare i rifornimenti a destinazione: piccoli quantitativi di materiale potevano essere recapitati in maniera furtiva da sommergibili e unit\u00e0 navali veloci, ma il trasporto di grosse quantit\u00e0 di uomini ed equipaggiamenti richiedeva l'invio di convogli navali di mercantili scortati dalle unit\u00e0 da guerra della Force H di Gibilterra e della Mediterranean Fleet di base ad Alessandria d'Egitto; questi convogli non potevano essere occultati pi\u00f9 di tanto alla ricognizione nemica, e finivano inevitabilmente per attirare grossi attacchi.\nIl momento peggiore per le operazioni di rifornimento di Malta fu il primo semestre del 1942. Il contrasto da parte delle forze dell'Asse nel corso della seconda battaglia della Sirte (22 marzo), della battaglia di mezzo giugno (12-16 giugno) e della battaglia di mezzo agosto (11-13 agosto) caus\u00f2 cos\u00ec tante perdite alle forze alleate che il comando britannico annull\u00f2 l'invio di altri convogli verso Malta fino a che la situazione strategica sulle sponde del Mediterraneo non fosse cambiata; nello stesso periodo, l'arrivo in teatro di forti contingenti aerei della Luftwaffe tedesca consent\u00ec di mantenere una pressione costante sull'isola, minacciando di farla capitolare. Il momento favorevole non fu per\u00f2 sfruttato a pieno dall'Asse, e Malta rimase in mani britanniche: il richiamo delle forze aeree tedesche dal Mediterraneo a favore del fronte orientale port\u00f2 a un allentamento della pressione sull'isola, mentre tra la fine di ottobre e l'inizio di novembre 1942 la situazione strategica generale mut\u00f2 a favore degli Alleati grazie alla vittoria delle forze britanniche nella seconda battaglia di El Alamein e allo sbarco dei reparti anglo-statunitensi in Marocco e Algeria (operazione Torch). Visto il momento favorevole, con le forze italo-tedesche ricacciate a est dall'Egitto e pressate a ovest dal nuovo fronte aperto al confine tra Algeria e Tunisia, il comando britannico ritenne giunta l'ora per tentare l'invio di un nuovo convoglio verso Malta.\nForze in campo.\nIl convoglio.\nAll'inizio di novembre 1942 il comando della Mediterranean Fleet inizi\u00f2, sotto il nome in codice di \"operazione Stoneage\", i preparativi per l'invio del convoglio verso Malta; l'autorizzazione a dare il via all'operazione arriv\u00f2 tuttavia solo dopo che la Eighth Army britannica ebbe invaso la Cirenaica provenendo dall'Egitto ed ebbe occupato gli importanti capi d'aviazione dell'Asse allestiti nei dintorni di Tobruch, alleggerendo la minaccia che le forze aeree nemiche potevano rappresentare per il convoglio. Designato con la sigla MW 13, il convoglio si componeva di quattro navi mercantili: l'olandese \"Bantam\" (o \"Bantan\"), il britannico \"Denbighshire\" e gli statunitensi \"Mormacmoon\" e \"Robin Locksley\". Per massimizzare la sicurezza, i mercantili furono radunati e caricati a Porto Sudan sul Mar Rosso, entrando poi nel Mediterraneo via canale di Suez e raggiungendo il 16 novembre lo scalo di Porto Said, dove si unirono a una formazione di unit\u00e0 della Mediterranean Fleet composta dall'incrociatore leggero e dai sette cacciatorpediniere della 14th Destroyer Flotilla (, , , , , e ).\nIl convoglio MW 13 lasci\u00f2 Porto Said nel pomeriggio del 16 novembre, iniziando il viaggio verso est alla volta di Malta. Il convoglio doveva tenersi a circa 40 miglia a settentrione della costa del Nordafrica e procedere in modo da trovarsi all'altezza di Bengasi al tramonto del 18 novembre; l'ultimo tratto del percorso, compreso tra la punta settentrionale della Cirenaica e Malta, sarebbe stato condotto con il favore del buio: in questo modo, prima del tramonto del 18 novembre il convoglio sarebbe stato coperto dalle forze aeree alleate di stanza nella base di Gambut al confine tra Cirenaica ed Egitto, mentre a partire dall'alba del 19 novembre si sarebbe trovato nel raggio d'azione dei velivoli dislocati a Malta. Per garantire la copertura aerea del convoglio, la Royal Navy e la RAF stabilirono appositamente per l'operazione Stoneage un centro di coordinamento congiunto presso la sede del No. 201 Naval Co-operation Group; quest'ultimo (composto tanto di unit\u00e0 della RAF e della Fleet Air Arm britanniche quanto da velivoli della Royal Australian Air Force e della South African Air Force) poteva mettere in campo per l'operazione tre squadriglie per la ricognizione a lungo raggio, tre per le operazioni anti-sommergibili (di cui uno con velivoli dotati di radar) e quattro per le operazioni di bombardamento e aerosiluramento contro navi di superficie (di cui uno con velivoli dotati di radar), oltre a un gruppo di bombardieri Consolidated B-24 Liberator dell'USAAF di base a Gambut. La Desert Air Force del vice maresciallo dell'aria Arthur Coningham avrebbe fornito i caccia per la protezione a corta distanza a partire dalle basi nel Nordafrica, mentre a Malta si trovavano tre squadriglie di caccia a lungo raggio e cinque di caccia a corto raggio; infine, i bombardieri notturni della RAF di stanza a Malta avrebbero condotto incursioni contro le basi aeree dell'Asse in Sicilia nella notte tra il 19 e il 20 novembre per proteggere l'avvicinamento finale del convoglio all'isola.\nLa mattina del 17 novembre, con i mercantili del MW 13 giunti all'altezza di Alessandria, i cacciatorpediniere della 14th Destroyer Flotilla si separarono dal convoglio e furono sostituiti dai dieci cacciatorpediniere di scorta della 12th Destroyer Flotilla: i britannici , , , , , , , e e il greco , che con l'incrociatore \"Euryalus\" andarono a formare la scorta diretta del convoglio. I cacciatorpediniere della 14th Flotilla entrarono ad Alessandria, sortendone poi verso le 13:00 di quello stesso 17 novembre unitamente ai quattro incrociatori leggeri del 15th Cruiser Squadron (, , e ), che avrebbero formato la scorta a distanza del MW 13; il comandante del 15th Squadron, contrammiraglio Arthur Power, dirigeva le operazioni di scorta da bordo del \"Cleopatra\". Le unit\u00e0 di Power rappresentavano pi\u00f9 o meno quanto restava della forza da combattimento di prima linea della Mediterranean Fleet: non era stato possibile per i britannici ripianare del tutto le pesanti perdite patite dalla flotta nei mesi precedenti, vista la contemporanea necessit\u00e0 di rinforzare i ranghi della Eastern Fleet impegnata ad affrontare i giapponesi nell'oceano Indiano.\nLe forze dell'Asse.\nVista la debolezza della scorta di superficie i britannici temevano un possibile scontro con la flotta da battaglia italiana, che nel novembre 1942 aveva in linea tre moderne navi da battaglia della classe Littorio, tre corazzate rimodernate della prima guerra mondiale (ormai non pi\u00f9 bellicamente efficienti), due incrociatori pesanti e cinque leggeri. Questo timore si rivel\u00f2 infondato: la flotta da battaglia della Regia Marina aveva un'operativit\u00e0 limitata a causa della sempre pi\u00f9 grave carenza di nafta con cui rifornirla, e per quanto Supermarina avesse dislocato le tre Littorio a Napoli e una divisione di incrociatori a Messina per eventuali operazioni contro i convogli alleati queste unit\u00e0 rimasero in porto in attesa di condizioni pi\u00f9 favorevoli a un loro impiego, poi mai verificatesi. In aggiunta, dopo gli sbarchi dell'operazione Torch l'attenzione delle forze subacquee dell'Asse era stata dirottata verso le coste dell'Algeria, lasciando solo un pugno di battelli dislocati nel Mediterraneo orientale.\nLa minaccia maggiore per il convoglio veniva dalle forze aeree dell'Asse, in particolare i bombardieri e gli aerosiluranti del II. e X. Fliegerkorps della Luftwaffe, di stanza nelle basi aeree della Sicilia e di Creta e agli ordini del feldmaresciallo Albert Kesselring. L'operativit\u00e0 dei velivoli dell'Asse contro i convogli britannici era tuttavia limitata dalla carenza di carburante, dalla perdita delle basi in Cirenaica e dalla necessit\u00e0 di supportare i reparti a terra nella loro ritirata dalla Libia alla Tunisia.\nL'operazione.\nAlle 07:00 del 18 novembre la squadra di incrociatori di Power si ricongiunse al MW 13 all'altezza di Tobruch; velivoli Bristol Blenheim, Lockheed Hudson e Fairey Swordfish fornivano pattuglie aeree diurne e notturne a protezione del convoglio da attacchi di sommergibili. La navigazione del convoglio procedette tranquilla fin vero le 11:00, quando una formazione di bombardieri Junkers Ju 88 tedeschi tent\u00f2 di portarsi all'attacco: i velivoli della Luftwaffe furono per\u00f2 affrontati dai caccia Curtiss Kittyhawk del No. 450 Squadron australiano e costretti a ritirarsi senza aver potuto sganciare alcuna bomba ai danni delle navi britanniche.\nIntorno alle 17:00 gli incrociatori del 15th Squadron e i cacciatorpediniere della 14th Flotilla si separarono dal convoglio e andarono a posizionarsi a nord di esso, frapponendosi tra i mercantili e un'eventuale flotta nemica che fosse sortita dai porti italiani. Un'ora pi\u00f9 tardi, mentre il sole era ormai al tramonto, alcuni aerosiluranti tedeschi mossero all'attacco delle navi di Power e un siluro centr\u00f2 in pieno l'incrociatore \"Arethusa\": l'ordigno esplose sul lato sinistro della nave, aprendo un vasto squarcio nello scafo da cui l'acqua allag\u00f2 i locali interni; carburante sparso ovunque dallo scoppio appicc\u00f2 vasti incendi nella sezione di prua, che furono domati del tutto solo nelle prime ore del 19 novembre. Fortemente sbandato, immobile e con 156 morti e 42 feriti a bordo, l\"Arethusa\" dovette essere lasciato indietro dalla formazione con la protezione dei cacciatorpediniere \"Jervis\", \"Javelin\" e \"Petard\"; dopo essere stato preso al rimorchio dal \"Petard\", l\"Arethusa\" inizi\u00f2 a rientrare lentamente verso Alessandria dove arriv\u00f2 il 21 novembre.\nIntorno alle 19:00 due aerosiluranti tedeschi lanciarono un attacco alle navi del convoglio, ma non ottennero alcun centro; la navigazione notturna del MW 13 si svolse per il resto senza altri eventi, e all'alba del 19 novembre Power riport\u00f2 gli incrociatori della scorta a distanza pi\u00f9 vicino al convoglio. I britannici si trovavano ormai nel raggio d'azione dell'aviazione di Malta, e pattuglie di caccia Bristol Beaufighter e Supermarine Spitfire decollate dall'isola presero ad alternarsi sopra al convoglio; la coordinazione tra navi e velivoli fu molto migliorata dall'adozione di radiotelefoni VHF per le comunicazioni. Intorno alle 14:00 Power lasci\u00f2 il convoglio, ormai giunto a 40 miglia da Malta e al sicuro da attacchi della flotta italiana, e rientr\u00f2 verso Alessandria con gli incrociatori della scorta a distanza; senza essere molestato dal nemico, il MW 13 raggiunse quindi il Porto Grande di Malta alle 03:00 del 20 novembre iniziando subito le operazioni di scarico dei mercantili. Con il rientro degli incrociatori di Power ad Alessandria la mattina del 21 novembre l'operazione Stoneage pot\u00e9 dirsi pienamente conclusa.\nConseguenze.\nIl convoglio MW 13 port\u00f2 a destinazione tonnellate di vettovaglie e rifornimenti vari, pi\u00f9 che sufficienti a soddisfare le necessit\u00e0 di Malta almeno fino al gennaio 1943; dall'inizio del 1942 era la prima volta che un convoglio di rifornimenti riusciva a sbarcare l'intero suo carico nell'isola. Il prezzo da pagare per far giungere il convoglio a destinazione fu straordinariamente ridotto, se paragonato alle pesanti perdite riportare in precedenza: l'incrociatore \"Arethusa\" fu l'unica unit\u00e0 britannica a riportare danni, rimanendo fuori servizio per le riparazioni fino all'aprile 1944.\nLa riuscita dell'operazione di Stoneage fu considerata come fine simbolica dell'assedio dell'Asse a Malta: non tanto per la quantit\u00e0 di rifornimenti consegnata, quanto per il fatto che ormai le forze aeree e navali italo-tedesche non erano pi\u00f9 in grado di impedire i movimenti navali degli Alleati nel Mediterraneo centrale. Lo stesso giorno dell'arrivo del convoglio a Malta, la Eighth Army britannica prese Bengasi in Cirenaica, mentre il 21 gennaio 1943 gli Alleati presero Tripoli assicurandosi il controllo dell'intera linea costiera libica; da questo momento in poi i convogli di rifornimento per Malta non subirono pi\u00f9 di tanto le azioni offensive dell'Asse, ormai ridotte al lumicino: il 5 dicembre, nell'ambito dell'operazione Portcullis, un convoglio di cinque mercantili e una petroliera raggiunse Malta da Alessandria senza che nessuna delle unit\u00e0 che lo componeva subisse danni nella traversata.\nCon i rifornimenti sicuri, Malta poteva tornare a giocare appieno il ruolo di punto d'appoggio per le operazioni offensive degli Alleati nel Mediterraneo centrale: i sommergibili britannici furono liberati dalla necessit\u00e0 di essere impiegati nel recapito di rifornimenti urgenti per l'isola e tornarono a concentrarsi unicamente nell'attacco ai convogli dell'Asse, unitamente agli incrociatori e ai cacciatorpediniere della ricostituita Force K tornata a stanziarsi nei porti di Malta. Queste forze rappresentarono quindi la branca orientale della tenaglia alleata stretta sui convogli che tentavano di rifornire il nuovo fronte italo-tedesco in Tunisia, rendendo ben presto intenibile la posizione delle forze dell'Asse in Nordafrica."}
{"id": "3058882", "revid": "1926649", "url": "https://it.wikipedia.org/wiki?curid=3058882", "title": "Associazione Sportiva Bari 2010-2011", "text": "Questa voce raccoglie le informazioni riguardanti l'Associazione Sportiva Bari nelle competizioni ufficiali della stagione 2010-2011.\nStagione.\nNella stagione 2010-2011 il Bari deve disputare il 30\u00ba campionato di Serie A della sua storia.\nLa squadra, conclusa la precedente stagione al decimo posto, riparte il 10 luglio 2010 con un ritiro in Val Ridanna, da tre anni sede del ritiro precampionato dei biancorossi. I volti nuovi della societ\u00e0 sono il direttore sportivo Guido Angelozzi, subentrato al dimissionario Giorgio Perinetti, il direttore generale Claudio Garzelli e il nuovo capo degli osservatori Cristian Argurio, prelevato dall'Udinese.\nIl club biancorosso, tra le varie operazioni di mercato acquista la met\u00e0 dei cartellini di Almiron e Barreto, che vengono quindi confermati e l'attaccante algerino Abdelkader Ghezzal; in prestito con diritto di riscatto i difensori Andrea Raggi e Marco Rossi. Ranocchia e Bonucci, affermatisi nella stagione precedente, vengono ceduti (il primo richiesto dal Genoa, proprietario del suo cartellino, il secondo venduto interamente alla Juventus).\nGirone di andata.\nIn campionato, dopo le prime cinque giornate i galletti sono a due lunghezze dalla testa della classifica con 8 punti. Si ricordano la vittoria 1-0 nella prima giornata al San Nicola sulla Juventus (goal di Massimo Donati in azione, su tiro da limite area) e il 2-2 ottenuto a Napoli, al San Paolo. Finisce con la sconfitta per 4-0 la gara di San Siro contro l'Inter, dove il centrocampista Pulzetti viene impiegato nel ruolo di terzino destro, a causa della mancanza di difensori (la rosa biancorossa non \u00e8 stata fornita di molti difensori)\nNella 6\u00aa giornata, fuori casa contro il Genoa, il Bari dopo aver pareggiato su rigore con Barreto (1-1) al 7\u00ba minuto del secondo tempo, in superiorit\u00e0 numerica subisce il 2-1 finale nei minuti di recupero del secondo tempo, per effetto di un colpo di testa di Toni (maturato sugli sviluppi di un calcio di punizione). Nelle sette gare successive i galletti ricavano un punto (grazie al pareggio 0-0 sul campo del ChievoVerona). In queste gare il Bari mostra spesso fiacchezza e poca convinzione, attacca poco e il suo gioco viene giudicato lento e prevedibile. Nelle interviste, Ventura indica talvolta gli infortuni manifestatisi nella rosa biancorossa come causa della condotta della squadra (da circa met\u00e0 novembre vari infortuni colpiscono la rosa biancorossa e lo stesso allenatore, che utilizza sempre i vecchi schemi, spesso adatta alcuni giocatori a ruoli non loro), promettendo allo stesso tempo un pronto riscatto una volta ristabilite le condizioni ottimali. Il tecnico genovese gode della fiducia della societ\u00e0 e non viene licenziato (il presidente Matarrese dichiara \"con Ventura restiamo in Serie A al 100%\"); i tifosi non contestano. Nelle ultime sei giornate del girone d'andata i biancorossi migliorano il rendimento racimolando cinque punti in sei partite (ma rimanendo sempre ultimi in classifica); tre punti sono conquistati con la vittoria 1-0 nel derby di Lecce, con rete realizzata dal nuovo arrivato Stefano Okaka (da gennaio in prestito con diritto di riscatto dalla Roma). Dopo la sconfitta interna nell'ultima di andata con il (0-2), il difensore Andrea Masiello si sfoga in conferenza stampa, criticando l'atteggiamento (a suo dire) lassivo di tutto l'ambiente biancorosso.\nIn Coppa Italia, dopo aver battuto Torino e nel terzo e quarto turno, i galletti vengono sconfitti agli ottavi di finale a San Siro, dal Milan per 3-0, venendo pertanto eliminati dalla competizione.\nGirone di ritorno.\nNel mercato invernale vengono rinforzati i vari reparti (in maggiore quantit\u00e0 centrocampo e attacco) e ceduti in prestito vari giocatori pi\u00f9 giovani.\nI galletti passano un nuovo periodo negativo: il girone di ritorno si apre con una sconfitta 2-1 contro la Juventus, alla fine di una prestazione dei biancorossi ben giudicata dalla stampa. Dopo la sconfitta in casa contro il (0-2) alla seconda di ritorno, Ventura cambia parzialmente le tattiche schierando un 4-3-1-2, con centrocampo \"a rombo\" e Simone Bentivoglio (che ha rilevato Pulzetti a gennaio) trequartista. I galletti sono battuti da Cagliari (2-1 con un rigore sbagliato da Rudolf e uno parato da Gillet), Inter e Brescia (rispettivamente per 0-3 e 0-2, le due formazioni lombarde raddoppiano su contropiede nei minuti finali). Il 2 febbraio viene fatta esplodere una bomba carta sotto casa del presidente Vincenzo Matarrese, accusato di negligenza nella gestione della crisi. L'8 febbraio, nei pressi dell'\"Antistadio\" (il campo prospiciente allo stadio San Nicola, dove spesso si allena il Bari), un gruppo di tifosi contesta duramente il tecnico Ventura, intimandogli di dimettersi (vengono contestati anche i giocatori). Il giorno successivo Ventura firma con la societ\u00e0 la rescissione consensuale del contratto e viene sostituito da Bortolo Mutti.\nMutti cambia tattica e utilizza maggiormente il 4-3-2-1. Dopo aver fermato la serie negativa con il pareggio 0-0 contro il Genoa, i galletti alternano sconfitte a risultati positivi, come il pareggio 1-1 a San Siro contro il Milan capolista (poi campione d'Italia) e la vittoria 2-1 in casa della \"bestia nera\" , la prima in Serie A contro i ducali (con lo stadio Tardini espugnato dai biancorossi dopo 37 anni). A marzo, in un'intervista pubblicata a Repubblica, l'ex direttore sportivo Giorgio Perinetti dice che la scelta di confermare gli elementi positivi dell'anno precedente (sia negli uomini che nelle tattiche) senza creare alternative potrebbe essere stata determinante. Le opinioni dell'ex ds biancorosso sono vicine a quelle di alcuni giornalisti, che attribuiscono alla crisi soprattutto grossi errori di programmazione e negligenza nella gestione. Durante la stagione si sono verificati spesso infortuni: Barreto \u00e8 stato spesso assente per gravi problemi fisici, Salvatore Masiello e Castillo han patito lunghi infortuni, Okaka e Ghezzal hanno saltato circa met\u00e0 campionato.\nSeppure nei risultati parzialmente migliorato, il Bari non acquisisce punti sufficienti per poter rientrare a pieno nella lotta salvezza; l'unica vittoria rimane quella conquistata a Parma. Il 23 aprile, dopo la sconfitta 0-1 in casa ad opera della Sampdoria, il Bari retrocede matematicamente in Serie B. Successivamente i galletti perdono altre tre partite; ultima la sconfitta 0-2 al San Nicola contro il Lecce (vittoria che vale la salvezza matematica ai cugini giallorossi). L'ultima giornata di campionato vede la vittoria dei baresi per 4-0, al Dall'Ara contro il Bologna, dove tre goal sono siglati da un attaccante della Primavera biancorossa, il diciottenne Grandolfo: si tratta della vittoria in trasferta pi\u00f9 larga nella storia del Bari in Serie A e lo stesso Grandolfo \u00e8 il primo giocatore barese che sigla una tripletta in una trasferta di massima serie.\nLe indagini sul \"Calcioscommesse\".\nAlcuni mesi dopo la fine del campionato, alcune gare perse di questa stagione, come gli scontri diretti per la salvezza contro e Sampdoria e quelle contro Lecce (la gara di ritorno), , Chievo, Udinese e Bologna, risulteranno truccate per calcioscommesse; quasi tutti i giocatori del Bari verranno indagati e processati. Andrea Masiello, che nel corso dell'istruttoria ammetter\u00e0 d'aver realizzato volontariamente l'autogoal nel derby contro il Lecce perch\u00e9 corrotto dal presidente dei salentini Andrea Semeraro, verr\u00e0 arrestato.\nMaglie e sponsor.\nLo sponsor tecnico per la stagione 2010-2011 \u00e8 l'Erre\u00e0, mentre gli sponsor ufficiali sono Radionorba e Banca Popolare di Bari.\nOrganigramma societario.\nArea tecnica\nArea sanitaria"}
{"id": "3058884", "revid": "163662", "url": "https://it.wikipedia.org/wiki?curid=3058884", "title": "Daniel-Rops", "text": "Biografia.\nDocente di storia all'universit\u00e0 di Lione, contribu\u00ec con numerose opere al dibattito della cultura cattolica francese, tentando di definirne la collocazione nella \u00abcivilt\u00e0 moderna\u00bb: dal primo romanzo \"L'anima oscura\" (L'\u00e2me obscure, 1929) al saggio \"Il mondo senz'anima\" (Le monde sans \u00e2me, 1932), al romanzo \"Morte, dov'\u00e8 la tua vittoria?\" (Mort, o\u00f9 est ta victoire?, 1934), alle pagine di \"La spada di fuoco\" (L'\u00e9p\u00e9e de feu, 1939). \nIn polemica con il nichilismo esistenzialista, il pensiero di Daniel-Rops mira ad affermare una cultura cattolica ortodossa e nello stesso tempo capace di intervenire nei vari problemi della Francia fra le due guerre. \nDopo il 1940 si dedic\u00f2 prevalentemente alla divulgazione storico-religiosa; si ricordano \"Il popolo della Bibbia\" (Le peuple de la Bible, 1943), \"Ges\u00f9 nel suo tempo\" (J\u00e9sus en son temps, 1945), gli otto volumi della \"Storia della chiesa di Cristo\" (Histoire de l'\u00e9glise du Christ), pubblicati fra il 1948 e il 1966. \nNel 1946 ricevette il Gran premio di letteratura dell'Accademia francese, per l'insieme della sua opera letteraria.\nDal 1955 fu membro dell'Acad\u00e9mie fran\u00e7aise."}
{"id": "3058886", "revid": "256896", "url": "https://it.wikipedia.org/wiki?curid=3058886", "title": "Henri Petiot", "text": ""}
{"id": "3058896", "revid": "33689", "url": "https://it.wikipedia.org/wiki?curid=3058896", "title": "Joan de Castellnou", "text": "Opera.\nCi ha lasciato cinque o sei \"cansos\", tre \"vers\", una \"dansa\", un \"conselh\" e un \"sirventes\". Tuttavia, i suoi componimenti pi\u00f9 famosi sono quelli non lirici: una grammatica (\"compendi\") chiamata \"Las flors del gay saber, estier dichas las Leys d'amors\" e un glossario (\"glosari\") sul \"Doctrinal\" (1324) del suo predecessore, Raimon de Cornet.\nIl \"Glosari\" di Joan, di solito datato al 1341, \u00e8 un'analisi critica del \"Doctrinal\", non una grammatica completa di per s\u00e9. La sua \"Leys\", tuttavia, \u00e8 l'ultimo e il pi\u00f9 vasto trattato grammaticale occitano medievale scritto con l'intenzione di conservare la forma letteraria della lingua. Esso \u00e8 altamente sistematico e prescrittivo. Il suo doppio titolo indica la stretta relazione nella tradizione lirica medievale tra la scienza poetica (\"gay saber\") e l'arte d'amore (\"amors\"). La datazione della \"Leys\" \u00e8 meno certa; Boase la situa tra il 1328 e il 1337, mentre Jeanroy la colloca in una data successiva, nel 1355. Probabilmente venne commissionata dal Consistori come compendio di conoscenza grammaticale per un vasto pubblico e per \"rivelare\" l'arte segreta della poesia. Il suo autore \u2014 dato per ignoto, ma oggi di solito identificato con Joan \u2014 cerca inoltre di trattenere gli amanti dall'amore disonesto. Un parallelo \u00e8 stato osservato tra la \"Leys\" e il prologo del \"Libro de Buen Amor\" di Juan Ruiz."}
{"id": "3058899", "revid": "352448", "url": "https://it.wikipedia.org/wiki?curid=3058899", "title": "Joan de Castelnou", "text": ""}
{"id": "3058900", "revid": "339392", "url": "https://it.wikipedia.org/wiki?curid=3058900", "title": "Aeroporto Maya Maya", "text": ""}
{"id": "3058901", "revid": "132266", "url": "https://it.wikipedia.org/wiki?curid=3058901", "title": "MAsUPS", "text": ""}
{"id": "3058904", "revid": "714843", "url": "https://it.wikipedia.org/wiki?curid=3058904", "title": "Lo Bort del rei d'Arago", "text": "\"Lo bort\" ha scritto due \"peticions\" (o \"cobles ab resposta\", domande) e una \"remissio\" (\"resposta\", risposta) per Rostanh Berenguier de Marselha, il quale ha anche scritto una sua quarta \"peticion\" a \"Lo bort\", ma senza che una risposta ci sia pervenuta. Questa poesia senza risposta, \"Pos de sa mar man cavalier del Temple\", contiene indizi interni che permettono di datarla tra 1291 e il 1310.\nLe date, la connessione attraverso il suo interlocutore con Marsiglia, e l'abbondanza di questioni illegittime con cui egli potrebbe essere identificato, suggerisce che \"Lo bort\" fosse un figlio di Giacomo I d'Aragona oppure di Pietro III d'Aragona che ebbe tre bastardi: un figlio prematrimoniale da una donna chiamata Maria, il signore di Sogorb Jaume Pere e Giovanni. Ognuno di questi figli illegittimi pu\u00f2 essere stato il bastardo-trovatore, ma una definitiva identificazione rester\u00e0 probabilmente sempre nel vago.\nLa poesia dell'anonimo bastardo reale e Rostanh Berenguier \u00e8 \"insignificante e banale\" nella tradizione goliardica. Venne copiata nel XV secolo in modo anonimo nel Can\u00e7oner de Saragossa in lingua catalana."}
{"id": "3058905", "revid": "852336", "url": "https://it.wikipedia.org/wiki?curid=3058905", "title": "El Bord del rei d'Arag\u00f3", "text": ""}
{"id": "3058909", "revid": "1546219", "url": "https://it.wikipedia.org/wiki?curid=3058909", "title": "Julij Markovi\u010d Dani\u0117l'", "text": "Esord\u00ec come traduttore e saggista e collabor\u00f2 alla rivista \"Novyj Mir\". Nel 1966 venne arrestato, insieme a Andrej Donatovi\u010d Sinjavskij, e condannato a cinque anni di gulag per aver fatto pubblicare all'estero scritti giudicati antisovietici.\nSotto lo pseudonimo di Nikolaj Ar\u017eak (\u041d\u0438\u043a\u043e\u043b\u0430\u0439 \u0410\u0440\u0436\u0430\u043a), a partire dal 1958 (\"Le mani\"), Dani\u0117l' aveva iniziato un'attivit\u00e0 narrativa in cui elementi fantastici e utopistici si mescolavano a un'aperta denuncia della quotidiana violenza operata dai burocrati del regime sull'uomo comune (\"Qui parla Mosca\", 1960; \"L'uomo del Minap\", 1961; \"L'espiazione\", 1966).\nA differenza di Sinjavskij, emigrato in occidente dopo l'espiazione della condanna, Dani\u0117l' rimase in Unione Sovietica, senza pi\u00f9 riprendere l'attivit\u00e0 letteraria."}
{"id": "3058910", "revid": "1543377", "url": "https://it.wikipedia.org/wiki?curid=3058910", "title": "Heroman", "text": " \u00e8 una serie animata giapponese prodotta dallo studio Bones e trasmessa in Giappone nel 2010.\nAlla serie ha collaborato anche l'autore americano di supereroi Stan Lee. L'anime si ispira direttamente al manga omonimo di Tamon \u014cta, anche se la storia si distanzia da quella del fumetto.\nTrama.\nUn giovane ragazzo americano, Joey Jones recupera un robot giocattolo rotto, grazie alle cure e riparazioni varie riesce ad aggiustarlo. Nel frattempo il professor Denton riesce a mettersi in contatto con una strana razza aliena, che non ha buone intenzioni nei confronti umani.\nUna sera di pioggia, mentre Joey \u00e8 al lavoro ricorda di aver lasciato la finestra della sua camera aperta, e per paura che il robot si bagni scappa per recuperarlo, ma appena entra in camera un fulmine colpisce il robot, che si trasforma in un gigante d'acciaio, Heroman. Pochi giorni dopo gli alieni (skrull) attaccano la terra, ed \u00e8 compito di Joey, Psy (un amico), Lina e il prof. Denton salvare la terra."}
{"id": "3058912", "revid": "237256", "url": "https://it.wikipedia.org/wiki?curid=3058912", "title": "Nikolay Arzak", "text": ""}
{"id": "3058914", "revid": "237256", "url": "https://it.wikipedia.org/wiki?curid=3058914", "title": "Julij Daniel", "text": ""}
{"id": "3058915", "revid": "809148", "url": "https://it.wikipedia.org/wiki?curid=3058915", "title": "Wendelin Werner", "text": "Nato nel 1968 in Germania, Werner ha acquisito la nazionalit\u00e0 francese nel 1977. Nel 1991 si \u00e8 laureato in matematica alla \u00c9cole Normale Sup\u00e9rieure, e nel 1993 ha ottenuto il dottorato dall'Universit\u00e0 Pierre e Marie Curie, sotto la supervisione di Jean-Fran\u00e7ois Le Gall. Dal 1991 al 1997 \u00e8 stato ricercatore presso il CNRS all'Universit\u00e0 di Cambridge. Dal 1997 \u00e8 professore all'Universit\u00e0 di Parigi Sud e, dal 2005 e part-time, anche alla \u00c9cole Normale Sup\u00e9rieure.\nNel 2006 ha vinto la medaglia Fields \"per i suoi contributi allo sviluppo dell'evoluzione stocastica di Loewner, alla geometria dei moti browniani in 2 dimensioni e alla teoria conforme dei campi, molti dei quali eseguiti in collaborazione con Greg Lawler e Oded Schramm. Inoltre, Werner ha vinto altri importanti premi, come il Premio Fermat nel 2001, il Premio Lo\u00e8ve nel 2005, e, insieme con Lawler e Schramm, il Premio P\u00f3lya (SIAM) nel 2006. Infine, dal 2008 \u00e8 membro dell'Accademia delle scienze francese.\nDa ragazzo, nel 1982, ha recitato nel film \"La signora \u00e8 di passaggio\"."}
{"id": "3058924", "revid": "237256", "url": "https://it.wikipedia.org/wiki?curid=3058924", "title": "Nikolai Arzhak", "text": ""}
{"id": "3058928", "revid": "124123", "url": "https://it.wikipedia.org/wiki?curid=3058928", "title": "Max Dauthendey", "text": "Rappresentante di una poetica impressionistica, nelle sue poesie - \"Ultravioletto\" (Ultra-Violett, 1893) e \"Il sole nero\" (Die schwarze Sonne, 1897) - cerc\u00f2 di combinare la cantabilit\u00e0 del Lied popolare con una sperimentazione linguistica nella quale si sente l'anelito mistico verso l'indicibile. \nLe esperienze dei suoi viaggi in Asia si rispecchiano nelle raccolte di novelle Lingam (1909) e \"Le otto visioni sul lago di Biwa\" (Die acht Gesichter am Biwasee, 1911). Di lui si ricorda anche il romanzo \"Predoni\" (Raubmenschen, 1911), sulla conquista del Messico. "}
{"id": "3058931", "revid": "599013", "url": "https://it.wikipedia.org/wiki?curid=3058931", "title": "Visual marketing", "text": "Il visual marketing \u00e8 la disciplina che studia il rapporto che intercorre fra oggetto, contesto in cui viene inserito ed immagine. \u00c8 applicato principalmente nei settori moda e design, e rappresenta un punto di contatto interdisciplinare tra economia, leggi della percezione visiva e psicologia cognitiva.\nElemento fondamentale del marketing moderno, il visual marketing pone al centro dello studio e dell'analisi critica la capacit\u00e0 di un oggetto di essere \"protagonista\" della comunicazione visiva. Il prodotto e la sua comunicazione visiva diventano cos\u00ec inscindibili e la loro fusione \u00e8 la componente che raggiunge il pubblico, influenzandone e determinandone le scelte (in un meccanismo comunicativo di persuasione):\"(...) un oggetto quindi non \u00e8 pi\u00f9 il risultato tecnico di risposta ad una funzione necessaria, ma il sunto fra immagine, funzione ed emozioni che gli vengono cucite addosso (...)\".\nSpesso \u00e8 confuso con il visual merchandising che rappresenta invece una sua declinazione.\nStoria.\nQuesta visione dell'oggetto ha fra le sue radici lo scritto di Susan Sontag \"Notes on Camp\", dove l'autrice evidenziava, gi\u00e0 negli anni sessanta, che l'oggetto non \u00e8 interessante in quanto tale, ma nella sua rappresentazione, essendo il risultato di una serie di riflessioni che toccano la storia dell'oggetto, la sua simbologia, la sua manifestazione e realizzazione negli occhi di chi guarda. Nella sua evoluzione storica il visual marketing ha messo in luce il mascheramento dell'oggetto, che si allontana dalla sua essenza di prodotto per diventare il protagonista della \"messa in scena\", trasformandosi quindi in \"altro\" da s\u00e9, nell'istante in cui entra nel sistema mercato. Sostiene Paolo Schianchi, tra i teorici italiani del visual marketing:Tutte queste componenti che appartengono e definiscono un oggetto, in funzione del mercato e del consumatore di riferimento, sono le sfumature di ricerca e progetto che racchiudono il campo d'azione del visual marketing.\nQuesta disciplina quindi \"(...) agisce su pi\u00f9 livelli della progettazione di un oggetto: quello ideativo (serve un oggetto che risponda a certe funzioni e dalle forme neutre, tonde, spigolose, eccentriche ecc.), quello comunicativo (per un periodo identificato con un'area geografica, poi trasformato in elemento di lusso, in un altro momento mascherato da eco-friendly ecc.) e infine in quello espositivo in fiera, in showroom o ad un happening (l'oggetto \u00e8 avvicinabile, ma in un contesto che lo cala in atmosfere da insolito reperto industriale, emozionale erogatore di funzioni, inavvicinabile oggetto fra arte e design, ecc.). (...)\".\nScrive Umberto Galimberti \"(...) Ma anche l\u00e0 dove le disponibilit\u00e0 economiche non mancano, il desiderio, ormai codificato della moda, non si riferisce tanto agli oggetti, quanto alla mitologia con cui la moda li ha rivestiti, e spesso \u00e8 solo quest'utima ad essere consumata (...)\". \nConcetto ribadito anche da Gillo Dorfles nel suo testo \"Il feticcio quotidiano\": \"\"(...) Ecco perch\u00e9 credo di poter affermare come sia possibile oggi parlare d'una nuova norma ergonomica, legata non tanto all'altezza d'una scrivania e alla qualit\u00e0 pneumatica d'una imbottitura, quanto alla realizzazione di quella \u201cimmagine mitica\u201d che un oggetto di design deve presentare se \u00e8 davvero idoneo allo scopo per cui \u00e8 stato ideato (...)\".\".\nLa mitologia che riveste gli oggetti, a tal punto da diventarne parte integrante, viene decodificata, in questa disciplina, attraverso lo studio dei diversi linguaggi visivi e verbali appartenenti ai gruppi di interesse. \nIl visual marketing sposta cos\u00ec l'attenzione dai target tradizionali ai \"\u201c...gruppi di interesse, non pi\u00f9 suddivisi per et\u00e0, sesso, scolarizzazione o altro che riguardi il contesto anagrafico e sociale, ma ripartiti per tipologia di partecipazione, che essa sia di tipo sportivo (gli amanti del golf o del calcio), personale (gli estimatori del vino o i collezionisti), culturale (gli apprezzatori dell'arte o i melomani), ecc. Questi gruppi hanno al loro interno dei codici visivi, verbali, sonori, gestuali, olfattivi e formali a cui fanno riferimento e che usano per comunicare... \u201d\" \nI comportamenti espressivi di gruppo sono cos\u00ec all'origine di nuovi sub-alfabeti la cui decodifica permette di creare dei mezzi di comunicazione diretti con il gruppo stesso. \nTale approccio di tipo quasi antropologico ha fra i suoi ispiratori Marc Aug\u00e9, il quale nel suo testo \"\u201cRovine e macerie\u201d\" annota che: \"\u201c...il mondo nel quale l'immagine \u00e8 onnipresente, \u00e8 opportuno che la realt\u00e0 assomigli alla sua immagine...\u201d.\" Le ricerche svolte da Paolo Schianchi hanno messo in evidenza proprio come l'atto di comporre l'immagine della realt\u00e0 generato da ogni gruppo di interesse sia composto da insiemi linguistici fatti di parole, suoni, immagini, odori e forme che combinandosi in modo diverso danno origine ai diversi sub-alfabeti. Se correttamente decodificati tali elementi espressivi diventano il mezzo per entrare in contatto con un gruppo e veicolare al suo interno un messaggio. \nQuesto \u00e8 un aspetto del visual marketing che aiuta nella creazione di campagne comunicative dirette a colpire l'utente nelle sue emozioni e raffigurazioni della realt\u00e0, utilizzando il suo stesso linguaggio espressivo. \nUn principio che ha le sue radici nel testo \"\u201c Immagini, come la tecnologia ha cambiato la nostra percezione del mondo\u201d\" di Vil\u00e9m Flusser, in cui sostiene che: \"\u201c ... ogni etica, ogni ontologia, ogni epistemologia verranno eliminate dalle immagini, e non avr\u00e0 pi\u00f9 senso domandare se siano buone o giuste, originali o artificiali, vere o false, e addirittura che cosa significhino. Da domandare sar\u00e0 soltanto: che cosa vivo grazie a loro ...\u201d\". L'autore ha introdotto con queste parole il concetto di emozione espressiva che \u00e8 all'origine dei sub-alfabeti visivi e verbali, appartenenti ad ogni individuo nel momento in cui entra a far parte di un gruppo di interesse.\nIl visual marketing ha fatto suoi questi concetti e per comunicare un prodotto ad un gruppo ne decodifica i linguaggi emozionali e individuali, in quanto si \u00e8 dimostrato che oggi tutti vivano \"\u201c... un'esistenza doppia, dove ognuno \u00e8 la rappresentazione di se stesso, diventando inscindibile dalla persona fisica, come l'oggetto dalla sua immagine...\u201d\"\nChi si occupa di visual marketing progetta tale operazione, passando dal disegno dell'oggetto alla sua messa in scena, creandone la mitologia che lo riveste.\nTeorie del visual marketing sono state sviluppate dallo statunitense Michel Wedel.\nVisual marketing post-web.\nNell'analisi delle trasformazioni e dello sviluppo della comunicazione visiva in corso, Schianchi ha dedicato il libro \"WebCreativity\" (2016), in cui affronta le tematiche della \"creativit\u00e0 e del visual marketing nell'epoca post-web\", definendola come una disciplina che fornisce gli strumenti, i registri linguistici ed espressivi e le nuove tecniche, finalizzati allo sviluppo di un progetto di comunicazione visiva, allontanandosi dal puro gesto artistico. "}
{"id": "3058932", "revid": "852336", "url": "https://it.wikipedia.org/wiki?curid=3058932", "title": "Lo Bord del rei d'Arag\u00f3", "text": ""}
{"id": "3058935", "revid": "1656773", "url": "https://it.wikipedia.org/wiki?curid=3058935", "title": "Gilabert de Pr\u00f3ixita", "text": "Dal suo primo curatore, gli viene attribuito un \"renovellament\" (rinnovamento) della poesia catalana attraverso l'incorporazione di idee italiane e francesi all'interno del modello dell'amor cortese attinto dai trovatori classici.\nBiografia.\nGilabert era un membro di una famiglia di origine napoletana, i da Procida, favorita dagli Hohenstaufen e poi da Pietro III d'Aragona, e che era emigrata nel Regno di Valencia agli inizi del XIV secolo. Gilabert era il quinto figlio di Nicolau de Pr\u00f3xita (Nicola da Procida, secondo la storiografia italiana) ed Elvira de Centelles. Con i suoi fratelli pi\u00f9 anziani Olfo e Tommaso partecipa alla spedizione di Sicilia sotto Martino l'Umanista nel 1392. Nel 1395 lui e suoi fratelli prendono parte nella spedizione di Giovanni per la Sardegna e Sicilia.\nDi ritorno a Valencia nel 1396, Gilabert viene coinvolto nel conflitto tra i Centelles e i Vilaragut e nel maggio di quest'anno viene dichiarato, insieme ai capi delle fazioni, in esilio dal consiglio cittadino. L'11 novembre del 1398, lui e qualche altro cavaliere capeggiano una banda di Centelles, tra cui quaranta uomini d'arme, in una scaramuccia contro Pere de Vilaragut; viene imprigionato di nuovo e riottiene la sua libert\u00e0 solo nell'ottobre del 1399.\nIl 4 dicembre del 1405, secondo un documento scoperto nell'Arxiu Municipal de Val\u00e8ncia (archivio municipale di Valencia) da Llu\u00eds Cerver\u00f3 i Gomis, Gilabert muore a Genova mentre era al servizio di papa Benedetto XIII, lasciando una vedova, Bernarda de Valeriola, la quale si risposa con Guillem Ramon de Centelles, e una figlia Joana. Viene sepolto nella cappella familiare di Sant Honorat nel convento di Sant Domingo de Val\u00e8ncia.\nPoesia.\nGilabert era praticamente sconosciuto fino a quando le sue poesie non vennero pubblicate in un'edizione moderna di Mart\u00ed de Riquer in \"Poesies\" (\"Els Nostres Cl\u00e0ssics\": Barcellona, 1954). Molte delle sue poesie si trovano soltanto nel Can\u00e7oner Vega-Aguil\u00f3, il quale ha subito danneggiamenti a causa della scarsa umidit\u00e0, rendendo molta parte del suo lavoro illeggibile ad occhio nudo. Le tecniche innovative all'ultravioletto hanno, tuttavia, permesso che queste difficolt\u00e0 venissero superate e adesso le sue poesie sono state copiate nella loro interezza. Il Vega-Aguil\u00f3 registra soltanto il loro autore come \"Pr\u00f3xita\", ma la biblioteca dell'Escorial contiene un canzoniere occitano del XVI secolo con alcuni lavori di \"Moss\u00e8n Gilabert de Pr\u00f3xita\", poeta.\nProsodia e lingua.\nGilabert usava diversi metri: settenario, ottonario e soprattutto decasillabo. Alcune poesie variano il metro, ma sempre intenzionalmente: Gilabert non \u00e8 secondo a nessuno tra la [sua] generazione nella perfezione del suo metro, che sembra essere influenzato dagli standard del Consistori del Gay Saber di Tolosa.\nSebbene Gilabert scriva il occitano letterario, chiaramente ispirato ai trovatori classici, il suo linguaggio non \u00e8 sprovvisto delle influenze catalane, specialmente laddove l'idioma adottato \u00e8 carente di una soluzione [linguistica] specifica, perci\u00f2 Gilabert ha un vocabolario pi\u00f9 ricco dei suoi contemporanei catalani.\nTema.\nLa poesia sopravvissuta di Gilabert \u00e8 uniforme nel tema: una trattazione soggettiva dell'amore e dei vari stati [emotivi] che fa sorgere nel poeta. La sua poesia \u00e8 completamente povera di riferimenti o allusioni a qualsiasi [situazione] storica o oggettiva e non \u00e8 mai narrativa o aneddotica. I soli \"indizi\" che possono essere raccolti nel complesso della sua opera riguardano il fatto che egli fosse un cavaliere, sua moglie proveniva da uno strato sociale pi\u00f9 elevato e una delle sue poesie venne presentata a un \"novell consistori\" (nuovo concistoro), probabilmente il Consistori de Barcelona, fondato nel 1393.\nI temi che dominavano la poesia occitana alla fine del XIII secolo dominano la poesia di Gilabert alla fine del XIV, in una forma particolarmente esagerata. Egli \u00e8 pi\u00f9 grande dei trovatori, comunque, nei suoi dettagli originali e nell'accuratezza della sua espressione. Alla signora a cui promette il vassallaggio, si presenta come un umile e fedele servitore, disposto a soddisfare qualsiasi desiderio di lei, anche a costo di essere ucciso. Gilabert \u00e8 essenzialmente feudale nella sua terminologia.\nGilabert si sofferma sulla crudelt\u00e0 (\"cruseltat granda\") della signora e il \"llanguiment\" (infermit\u00e0) del poeta, il suo amore, che lo spinge agli estremi (come la morte) e all'ossessione. Questo lo proietta ad altezze pi\u00f9 grandi di eloquenza poetica rispetto alla maggior parte dei suoi contemporanei catalani. Tale ossessione la condivide con Andreu Febrer. I versi \ndel \"Pus que vos play, dompna, que res no us dia\" erano quasi certamente nella mente di Jordi de Sant Jordi quando egli iniziava il suo famoso \"Stramps\".\nStile.\nGilabert, nonostante la sua espressivit\u00e0 e soggettivit\u00e0, non \u00e8 un poeta introspettivo; pu\u00f2 essere ripetitivo e artificiale. Sebbene talvolta si perda in spiegazioni lunghe e prolisse, non si smarrisce nel \"trobar ric\", come il suo contemporaneo Andreu Febrer. La sua scrittura \u00e8 grammaticalmente impeccabile. La maggior parte delle sue immagini e metafore non sono originali, come il \"Castell d'Amor\" (castello d'amore), ma sono attuali per il suo tempo. Le sue allusioni militari sono pi\u00f9 efficaci perch\u00e9 originano da esperienze personali. Altri ornamenti della poesia di Gilabert, come percorso di una possibile lettura del poeta, sono la storia dell'uccello bruciato per aver volato in prossimit\u00e0 del sole e l'alchimista folle.\nPer due poesie Gilabert adotta una \"ballade\" in stile francese, allora una novit\u00e0 in Catalogna: \"Mals perladors vulh per tostemps maldir\" e \"Lo cor e\u00b7lhs huelhs m'an lo cors mis en pena\". I temi, come il \"lausengiers\" (il geloso), restano trobadorici e le composizioni sono pervase da un \"ambiente semi-cavalleresco\" della Valenza del 1400 ca.\nVi \u00e8 similarit\u00e0 tra la frase di Gilabert, \"de valor coronada\", e quella di Dante \"coronata e vestita d'umilitate\", ma l'incoronazione \u00e8 la sola cosa in comune. L'\"umiltate\" di Dante d\u00e0 un senso di virt\u00f9, ma il \"valor\" di Gilabert \u00e8 nel tenore puramente feudale/cavalleresco. Egli si considera \"de la mainada\" (\"della mesnada\") della sua \"dona\" (signora), come lo era del re e della fazione durante la sua carriera militare. Era pi\u00f9 vicino al suo antico trovatore classico del 1200 ca. che agli italiani del suo tempo, sebbene la sua poesia mostri una certa familiarit\u00e0 con Dante. In \"Dona del mon no\u00b7s pens que per amors\" Gilabert tenta di mantenere il nome della signora (e sua amante) nel segreto, per timore che lei abbia altri che credano di essere amati da lei. Inserisce alcune parole nella poesia specificamente per questa signora alla quale \u00e8 dedicata, e a cui \u00e8 stato servitore per nove anni. Esiste un parallelo tra la signora innominata di Gilabert e la \"donna-schermo\" della \"Vita nuova\" di Dante."}
{"id": "3058937", "revid": "352448", "url": "https://it.wikipedia.org/wiki?curid=3058937", "title": "Gilabert de Pr\u00f3xita", "text": ""}
{"id": "3058938", "revid": "352448", "url": "https://it.wikipedia.org/wiki?curid=3058938", "title": "Gilabert de Pr\u00f3xida", "text": ""}
{"id": "3058939", "revid": "352448", "url": "https://it.wikipedia.org/wiki?curid=3058939", "title": "Gilabert de Progita", "text": ""}
{"id": "3058943", "revid": "599013", "url": "https://it.wikipedia.org/wiki?curid=3058943", "title": "G\u00fcnter Krajewski", "text": "Biografia.\nNei campionati europei di scherma ha conquistato una medaglia d'argento a Lisbona nel 1992, nella gara di spada individuale.\nPalmar\u00e8s.\nIn carriera ha conseguito i seguenti risultati:"}
{"id": "3058944", "revid": "767487", "url": "https://it.wikipedia.org/wiki?curid=3058944", "title": "Charles Stoddart", "text": " \nBiografia.\nFiglio del maggiore Stephen Stoddart del \"6th dragoons\" (1763-1812), frequent\u00f2 la \"Royal Military Academy Sandhurst\".\nNel 1823 entr\u00f2 nei \"Royal Staff Corps\" facendo una rapida e brillante carriera da ufficiale che gli consent\u00ec di conseguire il grado di tenente colonnello.\nDivenne un protagonista del \"Grande Gioco\" cio\u00e8 dello scontro tra l'impero britannico e quello russo per l'egemonia sull'Asia centrale e sui possedimenti britannici in India.\nNel 1835 fu trasferito in Persia come addetto militare dell'inviato inglese.\nNel giugno del 1838 fu inviato in missione diplomatica presso lo Sci\u00e0 di Persia che, istigato dal conte Simoni\u010d, aveva stretto d'assedio la roccaforte afgana di Herat, nella difesa della quale si stava distinguendo un altro ufficiale britannico, il tenente Eldred Pottinger (il futuro \"eroe di Herat\"): Stoddart convinse lo sci\u00e0 a levare l'assedio, informandolo che se vi avesse insistito la Gran Bretagna gli avrebbe dichiarato guerra (e che una forza navale inglese aveva gi\u00e0 raggiunto il Golfo Persico), e acquis\u00ec importanti informazioni sul ruolo di istigatore assunto nella vicenda dal governo russo, che, incalzato da Lord Palmerston, fu costretto a sconfessare l'attivit\u00e0 del conte Simoni\u010d, accusandolo - per salvare le apparenze - di aver esorbitato dai limiti delle istruzioni ricevute.\nSempre nel corso del 1838 Stoddart fu inviato da Herat a Bukhara al fine di rassicurare l'emiro locale, Nasrullah Khan, sulle effettive intenzioni degli inglesi, in procinto di attaccare l'Afghanistan ma privi di intenzioni ostili verso l'emirato, e al fine di indurlo a liberare gli schiavi russi ivi tenuti prigionieri che il governo russo avrebbe potuto impiegare come pretesto per attaccare Nasrullah.\nAppena giunto a Bukhara (17 dicembre 1838), per\u00f2, Stoddart fu fatto prigioniero con l'accusa di aver mancato di rispetto all'emiro per averlo salutato senza smontare da cavallo, secondo l'uso militare inglese. Per tre anni l'ufficiale britannico sarebbe vissuto in una cella sotterranea in condizioni terribili: la prigione, significativamente definita dai locali \"il buco nero\" (\"Siah Cha\"), consisteva in una fossa profonda sei metri, infestata dai parassiti e accessibile solo facendo uso di una fune; \u00e8 per\u00f2 contestato che Stoddart sia stato effettivamente relegato nel \"buco nero\", avendo egli stesso scritto nel marzo 1839 di essere stato trattenuto nello \"Zindan\" cio\u00e8 nella prigione comune. In un'occasione Stoddart sarebbe stato raggiunto dal boia che gli avrebbe intimato di abbracciare la religione musulmana, pena la morte, cos\u00ec costringendolo all'abiura. Peraltro, anche la notizia dell'abiura \u00e8 messa in discussione sul rilievo che, stando ad una lettera alla moglie dello stesso protagonista, sarebbe accaduto solo che Stoddart fosse liberato dalla prigione sull'impegno di \"servire l'emiro\" e che questo servizio non comprendesse necessariamente l'abiura ed anzi nulla lo lascerebbe intendere.\nNel settembre 1841 Stoddart fu visitato da un ufficiale russo, il colonnello Buteneff, che ottenne di ospitarlo nella residenza della missione russa a Bukhara.\nNel novembre 1841 l'ufficiale britannico Arthur Conolly, altro grande protagonista del Grande Gioco, decise di fare visita a Nasrullah Khan per ottenere la liberazione di Stoddart. \nDapprima Nasrullah ricevette Conolly in modo cordiale e accett\u00f2 di alleviare le condizioni di detenzione di Stoddart, consentendogli di risiedere con lui presso una dimora privata, l'abitazione di Abdul Samut. Quando per\u00f2 apprese della rivolta afgana e della successiva disfatta britannica in Afghanistan, l'emiro non esit\u00f2 a privare della libert\u00e0 anche Conolly.\nAlla fine di aprile del 1842 la missione russa lasci\u00f2 Bukhara dopo che il colonnello Buteneff non era riuscito a convincere l'emiro a liberare i due britannici.\nNel giugno 1842 Conolly e Stoddart furono condannati a morte con l'accusa di spionaggio.\nL'esecuzione dei due sventurati, costretti a scavarsi la fossa con le loro mani, ebbe luogo di fronte alla cittadella bucarese (\"Ark\") al cospetto di una folla silenziosa.\nIl primo a cadere sotto la scure del boia fu proprio Stoddart: al momento dell'esecuzione ebbe la presenza di spirito di denunciare la tirannide dell'emiro; secondo un'altra versione, in punto di morte avrebbe invece rivendicato la propria fede cristiana. Fu poi il turno di Conolly che tuttavia ricevette da Nasrullah l'offerta di avere salva la vita se si fosse fatto musulmano come Stoddart: rifiut\u00f2, rilevando che la conversione non aveva salvato la vita al compagno e quindi non avrebbe potuto salvare la sua, e si disse pronto a morire. Fu giustiziato pochi istanti dopo."}
{"id": "3058945", "revid": "123400001", "url": "https://it.wikipedia.org/wiki?curid=3058945", "title": "Il demone (romanzo)", "text": "Il demone (\"Running with the Demon\") \u00e8 un romanzo fantasy del 1997 scritto da Terry Brooks, primo libro del \"Ciclo del demone\", facente parte dell'universo di \"Shannara\".\nTrama.\nPochi giorni prima del 4 luglio 1997, una ragazza orfana di nome Nest Freemark viene svegliata nel cuore della notte da un silvano di nome Pick che le chiede di aiutarlo a salvare una bambina dai divoratori. Nest \u00e8 una ragazza di 14 anni dotata di poteri magici che ha ereditato da sua madre, che a sua volta li aveva ricevuti da sua nonna, con la quale la ragazza vive insieme al nonno. La nonna di Nest non parla mai della defunta figlia, la mamma di Nest. Inoltre evita accuratamente di parlare del padre di Nest, sparito dopo la nascita della figlia. Mentre Nest sta cercando di salvare la bambina, viene circondata dai divoratori, per poi essere salvata da Wraith, il protettore di Nest, un enorme cane creato con la magia che le viene in aiuto ogni qual volta lei sia minacciata da creature magiche. Nel frattempo John Ross, un Cavaliere del Verbo, viene inviato nella cittadina di Nest per proteggerla ed evitare che si verifichino eventi che potrebbero portare alla distruzione del mondo a causa dell'operato del Vuoto, nell'eterna lotta contro il Verbo.\nNella cittadina un demone del Vuoto comincia ad operare con l'obiettivo di portare Nest dalla sua parte e di far esplodere le tensioni accumulate tra il sindacato dell'acciaieria che d\u00e0 lavoro a buona parte della citt\u00e0 e i rappresentanti della ditta. Nel frattempo nel parco Nest conosce un indiano, Due Orsi (O'olish Amaneh), che le dice di essere l'ultimo della sua trib\u00f9 e le rivela di possedere dentro di s\u00e9 la magia. Le chiede se nella notte che verr\u00e0 vorr\u00e0 trovarsi con lui per parlare con gli spiriti dei suoi antenati.\nNest fa poi la conoscenza di John Ross, il quale le racconta di essere un vecchio amico di sua madre. John era stato invitato a cena dal nonno di Nest vista la sua amicizia con la madre della ragazza. Evelyn Freemark per\u00f2 non si fida dell'uomo e ha accese discussioni col marito riguardo a lui. Pick chiede l'aiuto di Nest per impedire che un servitore del Vuoto, il Maentwrog, intrappolato in una quercia del parco, riesca a liberarsi. Durante la notte Nest si incontra con Due Orsi e ha una visione di sua nonna che corre con i divoratori come se fosse una di loro. Nest, che nel frattempo \u00e8 entrata in contatto con il demone, rimane sconvolta da questa visione e cerca di parlarne con la nonna scoprendo che sua nonna non aveva avuto nessuno che le insegnasse l'uso della magia, finendo per usarla senza criterio, prima irretita dai divoratori, poi da un demone che voleva la sua magia. Quando per\u00f2 la nonna aveva scoperto le intenzioni del demone l'aveva cacciato.\nDurante la sera prima del 4 luglio Nest viene rapita da alcuni ragazzi, ormai burattini del demone. Suo nonno va a cercarla lasciando sola la moglie. Evelyn Freemark incontra nuovamente il demone che, scoperto che l'anziana non possiede pi\u00f9 la magia, la uccide per evitare che intralci i suoi piani con Nest. Scossa dal dolore della perdita, la mattina del 4 luglio Nest viene a scoprire da John Ross che il demone \u00e8 suo padre. Sar\u00e0 poi Pick a rivelarle che il demone aveva voluto vendicarsi per il torto subito dalla nonna di Nest e aveva sedotto la madre di Nest. La madre di Nest, dopo aver scoperto l'identit\u00e0 del padre di Nest, si era suicidata. Prima di morire la nonna di Nest le aveva lasciato un messaggio dicendole di fidarsi della sua magia e di Wraith. La sera del 4 luglio Nest viene attirata dove \u00e8 rinchiuso il Maentwrog e si trova faccia faccia con suo padre. John Ross nel frattempo la raggiunge e si trova costretto a combattere contro il Maentwrog. A causa dello scontro, dal quale esce comunque vincitore, rimane incapace di aiutare Nest.\nIl demone cerca di convincere Nest a passare alla causa del Vuoto, rivelandole che Wraith \u00e8 una sua creatura con l'obiettivo di difenderla fino al suo ritorno. Comincia lo scontro, che pare volgere a favore del demone. Tuttavia Wraith ricompare attaccando ed uccidendo il demone per difendere Nest. Alla fine si scopre che la nonna di Nest aveva usato tutta la sua magia residua per modificare Wraith e far in modo che proteggesse Nest nel momento in cui lei ne avesse avuto bisogno."}
{"id": "3058955", "revid": "110157", "url": "https://it.wikipedia.org/wiki?curid=3058955", "title": "Jalutorovskij rajon", "text": "Lo Jalutorovskij rajon () \u00e8 un rajon dell'Oblast' di Tjumen', nella Russia asiatica; il capoluogo \u00e8 Jalutorovsk. Istituito nel 1923, ricopre una superficie di 2800 chilometri quadrati ed ospitava nel 2010 una popolazione di circa 15.000 abitanti."}
{"id": "3058974", "revid": "767487", "url": "https://it.wikipedia.org/wiki?curid=3058974", "title": "Brookfield (New Hampshire)", "text": "Brookfield \u00e8 un comune degli Stati Uniti d'America facente parte della contea di Carroll nello stato del New Hampshire."}
{"id": "3058980", "revid": "1543377", "url": "https://it.wikipedia.org/wiki?curid=3058980", "title": "Chatham (New Hampshire)", "text": "Chatham \u00e8 un comune degli Stati Uniti d'America facente parte della contea di Carroll nello stato del New Hampshire."}
{"id": "3058987", "revid": "287204", "url": "https://it.wikipedia.org/wiki?curid=3058987", "title": "Amore mio (brano musicale)", "text": ""}
